རྦ་བཞེད་ཕྱོགས་བསྒྲིགས།
OCR རྦ་བཞེད་ཕྱོགས་བསྒྲིགས།
བྱཿ། བཀའགུ།་།། ཤཱ་ཆི། ཧཱ་སྦྱ་༧༧༡༧ཤཱ་0འཿཅུ༷༷ང༠༦༠ཇིབ་ཇིང ་50༥༥33་་7་བཅི་ ཁོ་ཞུག༷་༥༠་ཡོཁོག ༄ཚོ།། 〈རྦ་བཞེད་〉ཕྱོགས་བསྒྲིགས། མི་རིགསདཔེསྦུནཁང། སྙེ།། 〈རྦ་བཞེད་〉ཕྱོགས་བསྒྲིགས། བདེ་སྐྱིད་ཀྱིསབསྒྲིགས།
མི་རིགས་དཔེ་སྐྲུན་ཁང་། འགོ་བརྗོད་རླབས་ཀྱི་ཟེགས་མ། བོད་ཀྱི་ཆོས་འབྱུང་ལོ་རྒྱུས་ཀྱི་དཔེ་དེབ་མང་པོའི་ཁྲོད་དུ་〈〈རྒྱལ་བཞེད་〉〉ཅེས་པ་ཁྲི་སྲོང་ལྡེ་བཙན་གྱིས་བརྩམས་པ་དང་། 〈〈བླ་བཞེད་〉〉ཅེས་པ་བླ་ཆེན་པོ་དགོངས་པ་རབ་གསལ་གྱིས་བཅོམས་པར་བཞེད་པ། དེ་མིན་སྦ་གསལ་སྣང་ཉིད་རྒྱལ་པོ་ཁྲི་སྲོང་ལྡེ་བཙན་གྱི་བླ་མར་གྱུར་རྗེས་བཅོམས་པའི་དཔེ་དེབ་ལ་〈〈བླ་བཞེད་〉〉དང་། 〈〈སྦ་བཞེད་〉〉ཅེས་པ་དམ་པའི་ཆོས་ཀྱི་བྱུང་བ་མངོན་པར་མཚོན་པའི་ཕྱིར་སྦ་གསལ་སྣང་གིས་བརྩམས་པར་བརྗོད་པ་ལས་དཔེ་དེབ་སྔ་མ་གཉིས་ཀྱི་བརྗོད་བྱའི་སྙིང་པོ་ཅི་ཡིན་ཐད་ད་ལྟའི་ཆར་ཁ་ཚོན་གཅོད་དཀའ་བ་དང་། 〈〈དཀར་ཆག་ལྡན་དཀར་མ་〉〉དང་རྒྱང་རོ་པཎ་ཆེན་གྱིས་ཕོ་བྲང་འཕང་ཐང་དུ་བཤུས་པའི་〈〈དཀར་ཆག་འཕང་ཐང་མ་〉〉གཉིས་ལ་མཇལ་བའི་སྐབས་རྒྱལ་བཞེད་དང་བླ་བཞེད། སྦ་བཞེད་སྐོར་གྱི་མིང་ཙམ་ཡང་བཀོད་ཡོད་པ་མ་རེད། ཆོས་འབྱུང་ལོ་རྒྱུས་རྩོམ་པ་པོ་ཡོངས་གྲགས་ཀྱི་ལུགས་ལ་བསྟན་པ་ཕྱི་དར་ཏེ་ཁུ་སྟོན་བརྩོན་འགྲུས་གཡུང་དྲུང་གིས་〈〈ལོ་རྒྱུས་ཆེན་མོ་〉〉དང་〈〈ཡུལ་བྲིས་ཆེན་མོ〉〉ཞེས་པའི་དཔེ་དེབ་བརྩམས་པ་དེ་ནས་བཟུང་ཕལ་ཆེར་〈〈སྦ་བཞེད་〉〉འདི་ཡང་ཆོས་འབྱུང་སྨྲ་བ་ཚོའི་ཁྲོད་དུ་དར་ཁྱབ་ཆེ་རུ་ཕྱིན་ཡོད་པ་མ་ཟད་〈〈སྦ་བཞེད་〉〉ལ་སྦ་བཞེད་ཆེ་བ་དང་། སྦ་བཞེད་འབྲིང་བ།
སྦ་བཞེད་ཆུང་བ་བཅས་ཀྱི་རྣམ་གྲངས་སུ་དབྱེ་ཞིང་སྦ་བཞེད་དེར་ལྷད་ཞུགས་མེད་པའི་སྦ་བཞེད་གཙང་མ་ཟེར་བ་ཡང་སྣང་མོད། དེ་ནི་ཕལ་ཆེར་སྦ་གསལ་སྣང་ཉིད་ཀྱིས་བརྩམས་པའི་ཁྲི་སྲོང་ལྡེ་བཙན་དུས་ཇི་ལྟར་ནང་བསྟན་གདན་འདྲེན་ཞུ་2 ༄༅།།〈སྦ་བཞེད་〉ཕྱོགས་བསྒྲིགས། ལུགས་དང་བསམ་ཡས་ཇི་ལྟར་བཞེངས་ཚུལ་སྐོར་ཡིན་པ་དང་། སྦ་བཞེད་འདི་དངོས་གནས་སྦ་གསལ་སྣང་གིས་བཅོམས་པ་ཡིན་ན་དང་ཐོག་ཕོ་བྲང་གི་རྩིགས་པ་དང་ཀ་བ། ཡང་ན་བྲག་བརྐོས་དང་རྡོ་རིང་དང་རྡོ་ལེབ་ཀྱི་ངོར་བྲིས་པ་ཞིག་ཡིན་པ་དང་། ཕྱིས་སུ་མཁས་པ་གང་གིས་ཕབ་བཤུས་བྱས་ཏེ་དཔེ་དེབ་དུ་བསྒྲིགས་པ་དང་དཔེ་དེབ་ཀྱི་མཚན་བྱང་ལའང་སྦ་གསལ་སྣང་གིས་བཞེད་པ་ཡིན་པའི་ཆ་ནས་སྦ་བཞེད་ཅེས་བཏགས་པར་སྙམ། འོན་ཏེ་འདི་ནི་བདག་གིས་ཚོད་དཔག་ཙམ་སྟེ་ང་ཚོས་དེ་རིང་གི་དུས་རང་གི་མིག་མདུན་དུ་བྱུང་བའི་གནས་ཚུལ་དང་གནད་དོན་གང་ཡིན་ཡང་གསལ་པོར་བརྗོད་དཀའ་ན་ལོ་ངོ་ཆིག་སྟོང་ཉིས་བརྒྱའི་གོང་བྱུང་བའི་གནས་ཚུལ་དེ་རིགས་གསལ་པོར་བཟོ་འདོད་ཚེ་ཆོས་འབྱུང་ལོ་རྒྱུས་སྨྲ་བའི་ལོ་རྒྱུས་ལ་བརྟེན་རྒྱུ་ལས་གཞན་དུ་ན་ཐབས་ལམ་ཅི་ཞིག་ཡོད། དེར་བརྟེན་འདིར་〈〈སྦ་བཞེད་〉〉ཀྱི་པར་གཞི་མི་འདྲ་བ་ཁ་ཤས་ཕྱོགས་བསྒྲིགས་བྱས་ཏེ་ཀློག་པ་པོར་དཔྱད་གཞིར་ཕུལ་ཡོད་པ་ལ་གསལ་བཤད་ཞུ་དགོས་པ་ནི་པར་གཞི་གང་ཡིན་ཡང་〈〈སྦ་བཞེད་ཞབས་བཏགས་མ་〉〉རྐྱང་རྐྱང་ཡིན་པ་དང་། རྒྱུ་མཚན་ནི་བོད་ལྗོངས་མི་དམངས་དཔེ་སྐྲུན་ཁང་གིས་1988ལོའི་ཟླ་3པར་དཔར་དུ་བསྐྲུན་པའི་〈〈ཉང་ཆོས་འབྱུང་〉〉(ཤོག་ངོས་494པར་གསལ་) དུ།
6་བསྟན་པ་ཕྱི་དར་གྱི་ལོ་རྒྱུས་ཞབས་སུ་བཏགས་པའོ་་མིཞེས་གསུངས་པ་ལྟར་འདིར་བཀོད་པའི་〈〈བཙན་པོ་ཁྲི་སྲོང་ལྡེ་བཙན་དང་མཁན་པོ་སློབ་དཔོན་པདྨའི་དུས་མདོ་སྔགས་སོ་སོར་མཛད་པའི་སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ་〉〉ཅེས་པར། 6་རྒྱལ་པོ་མུ་ཏིག་བཙན་པོ་ནས་བཟུང་ཞབས་སུ་བཏགས་པའོ་མི་ཞེས་ཞབས་བཏགས་མར་འདོད་པའི་རྒྱུ་མཚན་ལའང་བཞེད་ཚུལ་ཁ་ཤས་ཡོད་ནའང་། གལ་སྲིད་〈〈སྦ་བཞེད་〉〉འདི་ཉིད་ཀྱི་རྩོམ་པ་པོ་སྦ་གསལ་སྣང་ཡིན་པར་ངོས་འཛིན་བྱས་ཚེ་བཙན་པོ་མུ་ཏིག་བཙན་པོ་ནས་བཟུང་སྟེ་ཆོས་འབྱུང་ལོ་རྒྱུས་སྐོར་ཞབས་སུ་བཏགས་པར་བརྗོད་ན་འཚམ་པར་སྣང་སྟེ་བཙན་པོ་ཁྲི་སྲོང་ལྡེ་བཙན་ཞལ་བཞུགས་པའི་དུས་ ༄༅།།འགོ་བརྗོད་རླབས་ཀྱི་ཟེགས་མ།། 3སུ་སྦ་གསལ་སྣང་ཉིད་དགུང་ལོ་ཆེན་པོར་སོན་ཡོད་པ་དང་། གལ་སྲིད་བཙན་པོ་ཁྲི་སྲོང་ལྡེ་བཙན་ཉིད་དགུང་ལོ་བདུན་ཅུ་ཡས་མས་བཞུགས་པ་ཡིན་ན་སྐབས་དེ་དུས་སྦ་གསལ་སྣང་ཉིད་ད་དུང་འཚོ་སྡོད་གནང་ཡོད་མེད་ཐད་དཔྱད་དགོས་པ་ཡིན་པ་དང་། ཡང་སོག་ཟློག་པ་བློ་གྲོས་རྒྱལ་མཚན་གྱིས་བརྩམས་ཤིང་སི་ཁྲོན་མི་རིགས་དཔེ་སྐྲུན་ཁང་གིས་1997ལོའི་ཟླ་10པར་དཔར་དུ་བསྐྲུན་པའི་〈〈དགག་ལན་ངེས་དོན་འབྲུག་སྒྲ་〉〉 (ཤོག་ངོས་12པར་གསལ་) ཞེས་པར། 66བླ་བཞེད་སྦ་བཞེད་གཉིས་ཀྱི་ལོ་རྒྱུས་དེའང་བླ་བཞེད་ནི། བླ་ཆེན་པོས་སྦ་བཞེད་ལྟར་དུ་བྲིས་པ་ཡིན་ལ། སྦ་བཞེད་རིམ་པ་གསུམ་བྱས་ནས།
གཅིག་རྗེའི་ཕྱག་སྦལ་དུ་བཞག གཅིག་དབོན་སྲས་ལ་བཞག གཅིག་བོད་ཀྱི་རབ་ཏུ་བྱུང་བ་རྣམས་ལ་བཞག་གོ ། ཞེས་པའི་ཚུལ་འདི་སྡིག་བློན་རྣམས་ཀྱི་ངོར་བྱས་པ་ཡིན་ཅིང་། འདི་ལ་རྙིང་མ་བ་རྒྱུས་མེད་ཁ་ཅིག སྦ་ཡེ་ཤེས་དབང་པོ་སློབ་དཔོན་པདྨ་ལ་མི་དད་པས་དེ་ལྟར་བཅོས་པ་ཡིན། ཕྱིས་སློབ་དཔོན་གྱིས་རྗེས་སུ་བཟུང་བས་དེ་ལྟ་མ་ཡིན་ཞེས་ཟེར་ཏེ་མ་གོ་བ་ཡིན་ཅིང་། སྦ་བཞེད་ནི་སྡིག་བློན་རྣམས་ཀྱི་ངོར་རྒྱལ་བློན་རྣམས་ཀྱིས་བསྒྲིགས་པ་ཡིན་ལ། ཡེ་ཤེས་དབང་པོས་བྱས་པ་མ་ཡིན་ནོ། ། དེ་ལ་སོགས་པ་གོ་བ་ལོངས་ན་རྙིང་མའི་ལོ་རྒྱུས་དང་སྦ་བཞེད་མི་མཐུན་པ་མི་འབྱུང་ངོ་།
མི་ཞེས་གསུངས་པ་འདིར་ཡང་ང་ཚོས་ངེས་པར་དོ་སྣང་བྱེད་དགོས་པ་ཞིག་རེད། གང་ལྟར་ད་ལྟའི་〈〈སྦ་བཞེད་〉〉ཀྱི་ཡིག་ཆ་ཀུན་ལས་སྔ་ཤོས་སུ་འདོད་པ་〈〈དབའ་བཞེད་〉〉ཅེས་པ་དེའང་ཞབས་བཏགས་མ་ལྟ་བུར་མཐོང་བ་དང་། འདིར་བཀོད་པའི་〈〈ཆོས་འབྱུང་གི་ཡི་གེ་ཞིབ་མོ་〉〉འདིའི་མཚན་གཞན་ལ་〈〈བསམ་ཡས་རྩིགས་ཀྱི་ཡི་གེ་རྦ་བཞེད་ཅེས་བྱ་བ་བསྟན་པ་སྔ་དར་གྱི་ཆོས་འབྱུང་དང་ཕྱི་དར་གྱི་འཕྲོས་ཅུང་ཟད་དང་བཅས་པ་རྣལ་འབྱོར་བ་ཀུན་བློ་ 〉〉ཞེས་མཛད་པ་པོའི་མཚན་ཡང་ཟུར་དུ་བསྟན་ཡོད། 〈〈རྦ་བཞེད་ཞབས་བཏགས་མ་〉〉འདི་ད་ལྟའི་ཆར་དཔལ་ས་སྐྱའི་གཙུག་ལག་ཁང་དུ་བཞུགས་པ་དང་། 〈〈བཙན་པོ་ཁྲི་སྲོང་ལྡེ་བཙན་དང་མཁན་པོ་4 ༄༅།།(སྦ་བཞེད་〉ཕྱོགས་བསྒྲིགས། སློབ་དཔོན་པདྨའི་དུས་མདོ་སྔགས་སོ་སོར་མཛད་པའི་སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ་〉〉ཞེས་བྱ་བའི་རྦ་བཞེད་ཞབས་བཏགས་མ་འདིའི་ནང་བསམ་ཡས་ཇི་ལྟར་བཞེངས་པའི་ལོ་རྒྱུས་སྐོར་〈〈རྦ་བཞེད་ཞབས་བཏགས་མ་〉〉གཞན་དང་བསྡུར་ཚེ་གསལ་པོར་བཀོད་ཡོད་པ་ལ་བརྟགས་ན་དེ་མཛད་པ་པོ་ནི་ཁུ་སྟོན་བརྩོན་འགྲུས་གཡུང་དྲུང་མིན་ནམ་སྙམ་སྟེ། རྒྱུ་མཚན་ནི་ཆོས་འབྱུང་ལོ་རྒྱུས་སྨྲ་བ་ཚོས་ཁུ་སྟོན་བརྩོན་འགྲུས་གཡུང་དྲུང་གིས་མཛད་པའི་〈〈བསམ་ཡས་དཀར་ཆག་ཆེན་མོའམ་རྦ་བཞེད་ཞབས་བཏགས་མ་〉ཞིག་ཡོད་པར་ཁས་ལེན་པའི་ཕྱིར། འོན་ཏེ་ལོ་རྒྱུས་སྨྲ་བས་དེབ་འདི་ཉིད་དུ་འདོད་པའི་ཟིན་ཐོ་ཞིག་བདག་གིས་མ་མཐོང་བས་ད་དུང་མུ་མཐུད་དཔྱད་པར་འཚལ། གཞན་ཁོ་བོས་ལག་རྩེར་མ་སོན་པ་སྒེར་གྱིས་ཉར་ཚགས་གནང་བའི་〈〈རྦ་བཞེད་ཞབས་བཏགས་མ་〉〉གཉིས་དང་།
དཔལ་འབྲས་སྤུངས་གནས་བཅུ་ལྷ་ཁང་དུ་བཞུགས་པ་〈〈སྦ་བཞེད་ལེགས་པར་བཞུགས་འདི་ནི་སྦ་བཞེད་ཞབས་བཏགས་མའོ་〉〉(ལག་བྲིས་མ་ཤོག་ངོས་17བཞུགས་)ཟེར་བ་དང་〈〈བསམ་ཡས་དཀར་ཆག་སྦ་གསལ་སྣང་གིས་བཞེད་པའོ་〉〉(ལག་བྲིས་མ་ཤོག་ངོས་38བཞུགས་)ཟེར་བའང་སྣང་བས་དཔྱད་ཡིག་འཚོལ་སྡུད་ཐད་དོ་སྣང་ཡོད་མཁན་ཚོས་རྗེས་སུ་ཁ་སྐོང་ཡོད་པ་འཚལ། དེ་མིན་དབུས་པ་བློ་གསལ་གྱིས་བཙམས་པའི་〈〈རྦ་བཞེད་〉〉ཟེར་བའི་ལག་བྲིས་མ་ཞིག་ཀྱང་ཁོ་བོས་ལག་རྩེར་པོན་པ་ད་མུས་དག་བསྒྲིགས་བྱེད་པའི་སྒང་ཡིན་པ་དང་དབུས་པ་བློ་གསལ་གྱིས་བརྩམས་པའི་〈〈རྦ་བཞེད་〉〉འདིའི་མཚན་དངོས་སམ་ཡང་ན་མཚན་གཞན་ལ་〈〈སངས་རྒྱས་བསྟན་པ་བོད་དུ་བྱུང་ཚུལ་སྐོར་ལེ་ཚན་གཉིས་དང་གླང་དར་མས་བསྟན་པ་བསྣུབ་རྗེས་སླར་ཡང་བསྟན་པ་དར་ཚུལ་〉〉ཟེར་བ་མིན་ནམ་སྙམ་པས་བརྟག མི་རིགས་དཔེ་སྐྲུན་ཁང་གིས་1986ལོའི་ཟླ་6པར་དཔར་དུ་བསྐྲུན་པའི་〈〈ཆོས་བྱུང་མཁས་པའི་དགའ་སྟོན་〉〉དུ། 6་རྦ་བཞེད་ཆེ་བ་དང་། རྦ་བཞེད་འབྲིང་བ། རྦ་བཞེད་ཆུང་བ། རྦ་བཞེད། རྦ་བཞེད་གཙང་མ་’་སོགས་ཀྱི་ཐ་སྙད་ཀྱང་སྦྱར་ ༄༧། འགོ་བརྗོད་རླབས་ཀྱི་ཟེགས་མ།།
5ཡོད་པས་ཡང་སྙིང་རྦ་བཞེད་དེ་དག་གི་དབྱེ་མཚམས་ཇི་ལྟར་ཡིན་ཚུལ་སྐོར་ལའང་དཔྱད་ཞིབ་བྱེད་དགོས་པ་ཞིག་རེད། ཡང་ཕྱོགས་གཞན་ཞིག་ནས་བསམཆོ་བཏང་བ་ཡིན་ན་སྦ་གསལ་སྣང་དང་སྦ་ཡེ་ཤེས་དབང་པོ། རྦ་རཏྣ་དང་རྦ་ཁྲི་གཟིགས་བཅས་སུ་འབོད་པ་དེ་རྦ་གསལ་སྣང་གི་མཚན་གྱི་རྣམ་གྲངས་ཡིན་པའམ་ཡང་ན་མི་སོ་སོ་བ་ཡིན་མིན། སྦ་གསལ་སྣང་རབ་ཏུ་མ་བྱུང་གོང་བུ་དང་བུ་མོའི་ལོ་ཚོད་ལོ་ན་བཅོ་ལྔ་དང་ཉི་ཤུ་ཡས་མས་སུ་སླེབས་ཡོད་པ་དང་རྦ་གསལ་སྣང་ནི་བུ་དང་བུ་མོ་བགྲོངས་རྗེས་རབ་ཏུ་བྱུང་བར་བརྗོད་པ་ལ་བརྟག་ཚེ་སྦ་གསལ་སྣང་དེ་རབ་ཏུ་བྱུང་བའི་སྐབས་ལོ་ཚོད་ཆེན་པོར་སླེབས་ཡོད་པ་མ་ཟད་སྐྱེས་དམན་ཞིག་ཡོད་པ་རང་བཞིན་གྱིས་རྟོགས་ཐུབ་པ་དང་། དེས་ན་སྐབས་དེ་དུས་(རབ་ཏུ་བྱུང་རྗེས་)ཁྱོ་ཤུག་གི་གནད་དོན་དེ་ཇི་ལྟར་ཐག་བཅད་པ། དེ་མིན་རྦ་གསལ་སྣང་གི་ཚེ་མཇུག་གི་འཚོ་བ་དེ་ཡར་ཀླུངས་ལྷོ་བྲག་ཏུ་སྦས་པའི་རབ་བྱུང་བའི་བརྟུལ་ཞུགས་ལ་ཧུར་བརྩོན་བྱས་པ། ཅིག་ཅར་བ་དང་རིམ་ཅན་པའི་རྒྱལ་ཕམ་གྱི་རྩོད་པ་དེའི་ཁྲོད་དུ་རྦ་གསལ་སྣང་གིས་བཙན་པོར་དགོངས་པ་ཞུས་ཏེ་རྒྱལ་ཕམ་གྱི་རྩོད་པ་དེ་དང་གཡོལ་གང་ཐབས་བྱས་པ་དེས་ཡང་སྙིང་དོན་གནད་གང་ཞིག་གསལ་བཤད་བྱས་ཡོད་པ། སྦ་གསལ་སྣང་བགྲོངས་རྗེས་བུ་མོ་སྤྱན་རས་གཟིགས་ཟེར་བ་ཞིག་གློ་བུར་དུ་བྱུང་སྟེ་ཡབ་ཀྱི་གདུང་རྟེན་བཞེངས་ཚུལ། དེ་མིན་སྦ་གསལ་སྣང་ཉི་དང་འབའ་དེ་བུའི་བུ་སང་ཤིགཉིས་ཀྱི་དབྱེ་བའི་སྐོར་ལའང་དཔྱད་ཞིབ་བྱེད་དགོས་པ་དང་། དེ་ནི་རྦ་གསལ་སྣང་དང་〈〈རྦ་བཞེད་〉〉གཉིས་ཀྱི་འབྲེལ་བའི་སྐོར་ལ་དཔྱད་པ་གཏོང་བྱེད་ཀྱི་སྔོན་འགྲོའི་ཆ་རྐྱེན་ཞིག་ཀྱང་རེད།
མདོར་ན། འདིར་〈〈རྦ་བཞེད་〉〉དམ་〈〈རྦ་བཞེད་ཞབས་བཏགས་མའི་〉〉པར་གཞི་མི་འདྲ་བ་ཁ་ཤས་ཕྱོགས་གཅིག་ཏུ་བསྒྲིགས་ཏེ་དཔེ་སྐྲུན་བྱས་པའི་དམིགས་ཡུལ་ནི་དཔྱད་ཡིག་ཕུན་སུམ་ཚོགས་པོར་བཟོ་རྒྱུ་མ་ཟད་དཔྱད་ཡིག་དེ་དག་བརྒྱུད་དཔྱད་ཡིག་གི་རྣམ་རྫུན་ཐད་དབྱེ་འབྱེད་ལེགས་པོ་འོང་ཐུབ་པ་དང་། འདིར་བསྒྲིགས་པའི་〈〈རྦ་6 ༄༅།།〈སྦ་བཞེད་〉ཕྱོགས་བསྒྲིགས། བཞེད་〉〉དེ་དག་ལ་མཚོན་ན་དུས་རབས་མི་འདྲ་བའི་ནང་རང་འདོད་ལྟར་བཟོ་བཅོས་ག་ཚོད་བརྒྱབ་ཡོད་མེད་དེ་དག་རེད། དེར་མ་ཟད་ཆོས་འབྱུང་ལོ་རྒྱུས་ཐོག་གི་གནད་དོན་སྐོར་ལ་ཞིབ་འཇུག་བྱེད་པའི་དུས་ངེས་པར་དུ་ཆོས་འབྱུས་ལོ་རྒྱུས་སྨྲ་བའི་ལོ་རྒྱུས་ཀྱི་ཟིན་ཐོ་ལ་རྒྱབ་རྟེན་དང་དེར་དབྱེ་ཞིབ་བྱས་ཏེ་སྡོམ་ཚིག་བཟོ་རྒྱུ་ལས་ཤེར་རྟོགས་རིག་པ་ནང་ལྟར་རང་གི་འདུ་ཤེས་ལ་བརྟེན་ཏེ་དྲིས་ལན་གསབ་པ་དང་ལྟ་ཚུལ་བཤད་རྒྱུ་དེ་ཆོས་འབྱུང་ལོ་རྒྱུས་སྐོར་ལ་ཞིབ་འཇུག་བྱེད་པའི་ཐབས་ཤེས་ལེགས་ཤོས་ཤིག་དང་དགེ་མཚན་ཞིག་མིན་པ་ཤེས་རྟོགས་འོང་བའི་ཆེད་དུ་དཀའ་བའི་ལས་དུ་མ་ཞིག་དང་ལེན་བྱས་ཏེ་དཔེ་དེབ་འདི་ཉིད་བསྒྲིགས་པ་ཡིན་ལ། དཔེ་དེབ་འདི་བསྒྲིགས་པའི་དུས་མ་ཡིག་གི་དག་ཆའི་ཐད་ང་ཚོ་དེང་རབས་པའི་བློ་ངོ་དང་མི་འཚམ་པའི་རྣམ་འགྱུར་གང་མང་མཐོང་ནའང་རང་འདོད་ལྟར་བཟོ་བཅོས་གང་ཡང་བརྒྱབ་མེད། འོན་ཏེ་ཚིག་ཁ་ཤས་ཀྱི་འབྲི་སྟངས་ཐད་འགྱུར་བ་མང་པོ་བྱུང་བ་ནི་〈〈རྦ་བཞེད་〉〉རྣམས་སུ་བཀོད་པའི་〈〈རྒྱའི་ཧེན་ཁང་〉〉ཟེར་བ་དེར་〈〈ལྡེའུ་ཆོས་འབྱུང་〉〉དང་〈〈ཉང་ཆོས་འབྱུང་ཏ〉 ལྷག་པར་ཕྱིས་ཀྱི་ཆོས་འབྱུང་རྣམས་སུ་འབྲི་སྟངས་སྣ་ཚོགས་བྱུང་བ་དེས་ཚིག་དེའི་དོན་ལ་རྗེས་དཔག་གི་རིག་པས་འགྲེལ་བ་ཞིག་བྱེད་རྒྱུ་ཕར་ཞོག་ཐ་ན་ཚོད་དཔག་ཀྱང་བྱེད་དཀའ་བ་ཞིག་ཏུ་གྱུར་ཡོད་མོད། ཁོ་བོས་ཧྥ་རེན་སིའི་དཔེ་མཛོད་ཁང་ཆེ་གེ་མོ་ཞིག་ཏུ་སྣར་ཐང་ལོ་ཙཱ་བ་སེངྒ་ཤྲིའི་གསུང་འབུམ་ལ་མཇལ་བའི་དུས་གསུང་འབུམ་གྱི་ཁྲོད་ནས་〈〈རྒྱལ་པོ་སྲོང་བཙན་སྒམ་པོ་དང་། རྒྱ་བཟའ་བལ་བཟའ་རྣམ་ཐར་〉〉ཞེས་པ་ཞིག་རྙེད་པ་ལས་66རྒྱའི་འསྙི་ཧང་་་ཞེས་བྲིས་ཡོད་པ་དང་།
དེར་བརྟག་ཚེ་རྒྱ་ནི་རྒྱ་གར་དང་འསྙི་ཧང་ནི་རྒྱ་གར་སྐད་དེ་གྲྭ་པའི་དོན་ཡིན་པ་དང་། དེ་ལྟར་ན་6་རྒྱའི་ཉེན་ཁང་’་ཟེར་བ་ནི་6་རྒྱའི་འལྷ་ཏང་མི་ཞེས་པའི་སྒྲ་དོད་དེ་འགྱུར་བ་འདྲ་སྟེ་64རྒྱའི་གྲྭ་པའི་་་གཙུག་ལག་ཁང་ཟེར་བ་ཡིན་པ་ལྟར་ཚིག་དོན་བརྡར་ཤ་ཆོད་པའི་ཁུངས་ཞིག་ཀྱང་ང་ཚོས་ངེས་པར་བཙལ་དགོས་པར་སྣང་ཞེས་སྒྲིག་པ་པོས་ཕུལ། ། དཀར་ཆགའགོ་བརྗོད་རླབས་ཀྱི་ཟེགས་མ། ་་་་་་་་་་་་་་་་་་་་་་་་་་་་་་་་་་་་ ( 1 )བཙན་པོ་ཁྲི་སྲོང་ལྡེ་བཙན་དང་མཁན་པོ་སློབ་དཔོན་པདྨའི་དུས་མདོ་སྔགས་སོ་སོར་མཛད་པའི་སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། ་་་་་་་་་་་་་་་་་་་་་་་་་་་ ( 1 )སྦ་བཞེད་ཅེས་བྱ་བ་ལས། སྦ་གསལ་སྣང་གི་བཞེད་པ་བཞུགས།་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ (80)ཆོས་འབྱུང་གི་ཡི་གེ་ཞིབ་མོ།་་་་་་་་་་་་་་་་་་་་་་་་་་་་་་་་་་་་་་་ (159)དབའ་བཞེད་བཞུགས་སོ། ་་་་་་་་་་་་་་་་་་་་་་་་་་་་་་་་་་་་་་་ (237) ༄།།བཙན་པོ་ཁྲི་སྲོང་ལྡེ་བཙན་དང་མཁན་པོ་སློབ་དཔོན་པདྨའི་དུས་མདོ་སྔགས་སོ་སོར་མཛད་པའི་སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།།
རིགས་གསུམ་མགོན་པོའི་རྣམ་འཕྲུལ་གྱིས། ། ཤ་ཟ་གདོང་དམར་འདུལ་མཛད་པ། ། མེས་དབོན་གསུམ་ལ་ཕྱག་འཚལ་ཏེ། ། བཀའ་ཚིགས་ཡི་གེ་ཞིབ་མོ་བྲིས། ། བཙན་པོ་ཁྲི་ལྡེ་གཙུག་བཙན་གྱིས་མེས་སྲོང་བཙན་གྱི་བཀའ་ཆེམས་ཀྱི་ཡི་གེ་མཆིང་(མཆིམ)ཕུའི་ཕྱག་མཛོད་ན་བློན་པོ་འགར་གྱིས་ཟངས་ཀྱི་བྱང་བུ་ལ་བྲིས་ནས་སྦས་པ་དེ་བལྟས་པས་ངའི་དབོན་སྲས་ཀྱི་རིང་ལ་རྒྱལ་པོ་ལྡེ་ཞེས་བྱ་བའི་རིང་ལ་དམ་པའི་ལྷ་ཆོས་འབྱུང་། དེ་བཞིན་གཤེགས་པའི་རྗེས་སུ་རབ་ཏུ་བྱུང་བ་དབུ་རེག་དང་ཞབས་རྗེན་སྐུ་ལ་ངུར་བླག་གི་རྒྱལ་མཚན་གསོལ་བ། ལྷ་དང་མིའི་མཆོད་གནས་ཀྱང་མང་དུ་འབྱུང་ངོ་།། དེ་ལ་རང་དང་གཞན་གྱི་འདི་དང་ཕྱི་མ་མཐོ་རིས་དང་ཐར་པ་ཐམས་ཅད་ཀྱི་བདེ་བ་འབྱུང་བས་ངའི་དབོན་སྲས་རྗེ་བློན་རྣམས་ཀྱིས་འཚོ་བ་བླ་ནས་སྦྱོར། ཆབ་འོག་ནས་བདེ་བྱིན་ལ་དབུའི་མཆོད་གནས་སུ་ཁུར་ཅིག ཅེས་བྱ་བ་བྲིས་ནས་འདུག་པ་དེ་གཟིགས་པས།
ལྡེ་ཞེས་བྱ་བ་དེ་ང་ཡིན་པར་དགོངས་ནས། བྲན་ཀ་མུ་ལོ་ཀོ་ཤ་དང་། གཉགས་ཛྙཱ་ན་ཀུ་མ་ར་གཉིས་རྒྱ་གར་དུ་ཆོས་འཚོལ་དུ་བཏང་པས། པཎྜི་ཏ་སངས་རྒྱས་གསང་བ་དང་། སངས་རྒྱས་ཞི་བ་གཉིས་གངས་ཏི་སེ་ལ་བསྒོམ་མོ་ཞེས་ཐོས་ཏེ། དེ་གཉིས་སྤྱན་དྲངས་པས་སྤྱན་མ་འདྲོངས་ཏེ་དེ་གཉིས་ཀྱི་ཐུགས་་2 ༄༅།།〈སྦ་བཞེད་〉ཕྱོགས་བསྒྲིགས། ལ་མདོ་སྡེ་ལས་རྣམ་པར་འབྱེད་པ་དང་། གསེར་འོད་དམ་པའི་མདོ་གནས་པ་དང་གཉིས་སྤྱན་དྲངས་ནས་རྒྱལ་པོའི་མཆོད་གནས་སུ་ཕུལ་དེའི་བཞུགས་ཁང་ལྟ་བུར་ལྷ་ཁང་ལྔ་བཞེངས་ཏེ་ལྷ་ས་མཁར་བྲག་བྲག་དམར་འགྲན་(མགྲིན)བཟང་། མཆིམས་ཕུ་ནེ་རལ།
བྲག་དམར་ཀ་ཆུ། མངས་(རྒྱན) གོང་གི་གཙུག་ལག་ཁང་དང་ལྔ་བཞེངས་པས། ཞང་བློན་ཀུན་རྩེད་བློ་ཆག་བྲེལ་བས་མ་དགའ་ནས་ངེད་ཀྱི་བཙན་པོ་འདི་དད་པ་ཆེ་ལ་དགའ་བ་བྱད་མི་མཚར་བས་བྲམ་ཟེ་ཡིན་ནམ་ཞེས་གླེང་། དེའི་རྗེའི་སྙན་དུ་གསོལ་པས། རྗེའི་ཞལ་ནས་ང་བྲམ་ཟེ་ཡིན་ན་ངའི་ཁབ་ལྗང་མོ་ཁྲི་བཙུན་འདི་བུ་ང་བས་ཀྱང་དད་པ་ཆེ་བ་བྱད་མི་སྡུག་པ་ཅིག་ཤོག ང་བཙན་པོ་མ་ནོར་བ་ཅིག་ཡིན་ན། བུ་ཞང་བློན་རྣམས་ཀྱིས་བཤས་མི་ཐུབ་པ་ཅིག་ཤོག ཅེས་དམོད་གཙུགས་(བཙུགས)སོ།། ཁྲི་བཙུན་ལ་སྲས་ལྷའི་བུ་ཕོ་འདྲ་བ། སྒྲའི་བཟངས་(སྣའི་གཟེངས་)མཐོ་བ།
དཔྲལ་བའི་དབྱེས་ཆེ་བ་ཤིན་ཏུ་མཛེས་པ་ཞིག་བཙས་པ། ཞང་བློན་རྣམས་ན་རེ། བོད་ཀྱི་བཙན་པོ་འདི་རྒྱལ་པོ་ཡང་དག་པའོ།། ཞེས་ཟེར། སྲས་ལ་འདི་མི་མིན་ལྷའི་དབོན་ཡིན་པས་མིང་ཡང་ལྗང་ཚ་ལྷ་དབོན་དུ་གསོལ། དེ་ལ་ཁབ་རན་པར་གྱུར་ཙ་ན། བོད་ཐམས་ཅད་སྤྲེའུའི་བུ་ཡིན་པས་འདིའི་ཇོ་མོར་མི་འོས། འདི་ལ་རྒྱའི་བུ་མོ་ཞིག་བླང་བར་ཆད། བོད་ཀྱི་རྒྱལ་པོ་ལ་བཟང་པ་མེས་སྲོང་བཙན་ཡིན་ཏེ་ཨཱརྱ་པ་ལོའི་སྤྲུལ་པར་གྲགས། དེའི་གཉེན་ཟླ་རྒྱ་རྗེ་ཀོང་ཙེ་འཕྲུལ་ཆུང་ཡིན་པ།
དེ་ཡང་ཨཱརྱ་པ་ལོའི་སྤྲུལ་པར་གྲགས། སྲས་མེ་ཀོང་རྩེ་ཡིན། དེ་ལ་གཙུག་ལག་ཁང་གི་གབ་རྩེ་སུམ་བརྒྱ་དྲུག་ཅུ་ཡོད་དེ། རྒྱ་ནག་གཙུག་(ལག) གི་རྒྱལ་པོར་གྲགས་པ་དེའི་སྲས་རྒྱ་རྗེ་འབྲོམ་ཤིང་ཧཱན། དེའིསྲས་རྒྱ་རྗེ་ཐོ་བ། དེའི་སྲས་རྒྱ་རྗེ་ཧྭང་ཕན་ཟེར། དེའི་སྲས་རྒྱ་རྗེ་ཅང་བཟང་། དེའི་སྲས་རྒྱ་རྗེ་ལི་ཁྲི་བཞེར་ལང་མིག་སེར་བྱ་བ། ད་ལྟ་བཞུགས་པ་དེའི་སྲས་མོ་གྱིམ་ཤང་ཨོང་ཇོ་བྱ་བ་དེ་བླང་བར་རིགས་སོ་མཆི་ནས། གཉགས་ཁྲི་བཟང་བློན་འཁོར་སུམ་ཅུ་གཉེ་བོར་བཏང་ནས།
རྒྱ་རྗེ་ལ་ཕོ་ཉ་བས་སྒྲོམ་བུ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 3ཕུལ་བས་བུ་མོ་བྱིན་ནས། ཡོང་ཇོ་ལ་འཕྲུལ་གྱི་མེ་ལོང་ཡོད་པ་བལྟས་པས། བོད་ཀྱི་ཡུལ་ཡར་ལུང་བཟང་བ་དང་། དེའི་རྒྱལ་པོ་བྱད་ལེགས་པར་མཐོང་ནས་འོངས་སོ། བོད་ཀྱི་རྒྱལ་བུ་གྲོངས་ནས་བང་སོ་སྐྱེ་བུ་རྩིག་པའི་ཚེ་ན། ཨོང་ཇོ་འཕང་ཐང་དུ་བྱོན་པས་རྒྱལ་པོ་ཡིན་ཟེར་ནས་གོན་པོ་ཨག་ཚོམ་ཅན་ཅིག་ལས་མི་གདའ་བས། བྱད་ཀྱི་བལྟ་ཆ་ཡིན་ནམ་མེ་ལོང་གི་བལྟ་བྱ་ཡིན་སྙམ་ཡིད་མ་དགའ་ནས། ཉིན་མོ་བཞིན་དངུལ་གྱི་ཏམ་བུ་རས་རམ་བུ་བཏེགས་ནས་སྡུག་གླུ་ལེན།
མཚན་མོ་ཞིང་མཆུ་སྦྲང་གིས་རམ་བུ་བཏེགས་ཅིང་རྒྱ་གར་ཡུལ་ན་དམ་པའི་ཆོས་བདོག་སྟེ་བལ་ཡུལ་ཚད་པ་ཆེ། དེ་ལ་བསམས་ནས་བསམ་ཐག་ཆད། རྒྱ་ནག་ཡུལ་ན་ཇུ་ཞག་གི་སྤྱད་ཡོད་དེ་ཕ་ཡུལ་ཤུལ་ཐག་རིང་། དེ་ལ་བསམ་ནས་བསམ་ཐག་ཆད། བོད་ཡུལ་དབུས་ན་རྗེ་རྒྱལ་གྱི་མི་ཡོད་དེ། བློན་པོ་གདུག་པ་ཆེ། བོད་ཀྱི་བློན་པོ་སྡིག་པོ་ཆེ་ཟེར་ཞིང་གླུ་ལེན། བློན་པོས་རྗེའི་སྙན་དུ་གསོལ་པས། རྗེའི་ཞལ་ནས་ད་མོ་ལ་སྐྱེས་བསྐུར་ནས་ཕ་ཡུལ་དུ་སྐྱེལ་ཅེས་གསུངས། དེ་སྐད་དུ་གསོལ་པས།
ཡོང་ཇོ་ན་རེ་རྒྱལ་བུ་ལེགས་པ་ཅིག་ཡོད་ལྟར་ན་ང་དང་ལས་མ་མཐུན་པ་ཡིན་པས། ད་ཕ་ཡུལ་དུ་མཆི་བར་སྤོབས་ཤིག ད་མེས་དང་འདུའོ་མཆི། ཕྱིས་ཨོང་ཇོ་ན་རེ་ངའི་ནེ་ནེ་མོ་ཀོང་ཅོའི་མཆོད་གནས་གསེར་གྱི་ལྷ་ཤཱཀྱ་མུ་ནེ་ཞལ་བལྟའོ་ཟེར་ནས། རྒྱ་སྟག་ར་མོ་ཆེ་ན་ལྷ་མི་བཞུགས་ནས། དེ་ཀུན་ཏུ་མཆོད་པ་རེ་བྱེད་ཅིང་བཙལ་ཡང་མ་རྙེད་ནས། ར་སའི་ལྷ་ཁང་དུ་མཆོད་པ་བྱས་པས། གཙང་ཁང་སྒོ་ལྔའི་ཕུད་རབས་འདུག་པ་ལ། གཙང་ཁང་སྒོ་བཞི་ལས་མེད་ནས་འདི་ན་གཙང་ཁང་ཀ་༡་ཡོད་པར་ངེས་ཞེས་གློ་འབུར་གྱི་ཡ་ལད་ཀྱི་འོག་ཏུ་བརྡུང་པས། སེར་ཁ་བྱུང་དེ་བརྐོས་ནས་སྒོ་ཕྱེ་བ་དང་།
གསེར་གྱི་ལྷ་ཤཱཀྱ་མུ་ནེ་སྦས་པ་མཐོང་ནས་ནེ་ནེེ་མོའི་ལྷ་ལ་ཞལ་སྟོན་ཅིག་གསོལ་ཟེར་ནས་མཆོད་པ་བཙུགས། བློན་པོ་ཤི་ཙད་པ་(ཤི་ཚད་ལ་) ཟན་སྐལ་མེད་པས་ངེད་རྒྱ་ནག་ཆོས་དར་བས་མི་ཤི་བ་ལ་བདུན་ཚིགས་ཡོད། བོད་ལ་ཆོས་མ་4 ༄༅།།〈སྦ་བཞེད་〉ཕྱོགས་བསྒྲིགས། དར་བས་བློན་པོ་སྙིང་རྗེ་ཟེར་ནས་མི་ཤི་མ་ཐག་ཏུ་ལྷ་མི་སྟོང་ཙམ་ལ་མཚལ་མ་རེ་འཚལ། དེ་ལ་བོད་ཀྱི་ཚེ་ཞེས་བྱ། ཕྱིས་ཡོང་ཇོ་ལ་ཡོས་བུའི་ལོ་ལ་རྒྱལ་བུ་བལྟམས། དེའི་དུས་ན་རྒྱལ་པོ་ནི་ཕོ་བྲང་བྲག་དམར་འོམ་བུ་ཚལ་ན་བཞུགས། ཡོས་བུ་ལོ་དཔྱིད་ཟླ་ར་བའི་ཚེས་བཅུ་ཙམ་ལ་བབ་པ་ན། རྒྱལ་པོའི་ཧྭ་ཤང་ན་རེ།
རྒྱལ་པོ་ཁྱོད་ཀྱི་བཙུན་མོ་ལ་སྲས་བྱང་ཆུབ་སེམས་དཔའ་ངེས་པ་༡་བཙའ་བར་ངེས། དེ་ལ་རིམ་གྲོ་བསྐྱེད་ཅིག་མཆི། ནམ་ཕྱེད་ན་མཆོད་རྟེན་བརྒྱ་རྩ་བརྒྱད་བཞེངས། འབྱིན་པའི་ལྷག་མ་ལ་ངའི་བུའི་སྐུ་ཚབ་བྱེད་ཅེས་ནས་མཆོད་རྟེན་བྲེ་ཐག་ཅན་ཡང་བརྩིགས། ནང་པར་ཕོ་ཉ་བྱུང་སྟེ། ཨོང་ཇོ་ལ་སྲས་བལྟམ་མོ་མཆིས། རྒྱལ་པོ་(འཕང)ཕང་ཐང་དུ་བྱོན་པ་དང་། ཨོང་ཇོའི་བུ་རྣམ་སྣང་གཟའ་(བཟའ)བཞི་སྟོང་ཀྱི་ཕྱོགས་(ཕྱོགས)ནས་འདི་ང་ལ་སྐྱེས་སོ་མཆི། བློན་པོ་ཀུན་གྱིས་ཐང་རྩིགས་བུག་སར་བུ་བཞག་ནས་སུས་ཐོབ་བྱེད་དུ་བཅུག་པས། ཨོང་ཇོས་སྔོན་ལ་ཟིན་པ་བཞི་སྟོངས་ཀྱི་ཐེན་པས་བཏང་སྟེ་ཡིན་དང་ངའི་སྟེ།
འདྲེ་མོ་ཁྱོད་ཟེར་ནས་བཏང་། བུ་ཨོང་ཇོ་གི་ཡིན་པར་ཤེས། ལོ་༡་སོང་ཙ་ན་ཞབས་ཚུགས་ཀྱི་དགའ་སྟོན་བྱས་ཏེ། སྣ་ནམ་པས་བེར་ཆུང་རེ་ལག་ན་ཐོགས་ནས་ཞང་པོའི་དཔང་དུ་ཤོག་ཟེར། རྒྱལ་བུ་ན་རེ། ཁྲི་སྲོང་དེ་བཙན་རྒྱལ་ཚ་ལེགས(ལགས)། སྣ་ནམ་ཞང་གི་ཅི་བགྱི་འཚལ་གསུངས་ནས། རྒྱའི་དཔང་དུ་སོང་ནས་མིང་ཀྱང་རང་གིས་བཏགས་སོ།། དེ་ནས་རྒྱལ་བུ་ལོ་༤་བཞེས་པ་ཕོ་བྲང་འོམ་བུ་ཚལ་ན་བཞུགས། རྒྱ་རྗེ་རྒྱལ་པོ་ལ་སྐྱེས་ཆེན་པོ་སྐུར་བའི་ཕོ་ཉ་བ་འབའ་དེའུ་ལ་བུ་རྒྱ་ཕྲུག་གར་མཁན་མེད་པ་(མད་པ)དེ་རྒྱལ་བུའི་རྩེད་ཟླར་ཕུལ།
ཡབ་རྒྱལ་པོ་དམ་པའི་ཆོས་མཛད་པར་བཞེད་ནས་ཆོས་རྒྱ་གར་ན་གྲགས་པས། རྒྱ་གར་གྱི་རྒྱལ་པོའི་ཐུགས་བཟུང་བའི་དོན་དུ་སྐྱེས་དང་ཕོ་ཉ་བ་ལྷོ་བལ་དུ་རྫངས་པས། ཤུལ་དེང་འཕབ་ཀྱིས་འཕྲང་དུ་དགུང་ཕབས་དགུང་བདུན་བབ། འཚོ་བ་ཆད་ནས་གནམ་དུ་བལྟས་པས། བྱ་ལྔ་འཕུར་བ་ལ་མདའ་༤་དུས་༡་ཏུ་འཕངས་ནས། བྱ་༤་དུས་༡་ཏུ་ཀུམ། དེ་གནོད་པ་ཆེ་བ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 5ཀུན་གྱིས་གླེང་པ་དེ། རྒྱལ་བུ་བྲག་དམར་རྫིང་གོང་ན་བརྩེ་བས་གསན།
རྩེད་ཟླ་ཁྱུང་པོ་ཙེ་ཙེ། ཁྱུང་པོ་དུམ་ཚུགས། ཅོག་ལ་སྨོན་ལམ་འབར། རྒྱ་ཕྲུག་གར་མཁན་དང་ལྔ་རྫིང་ནང་ན་རྩེ་བའི་འདམ་ཁྲོད་རྐང་པའི་འོག་ནས་སྲིན་བུ་དམར་ནར་ནར་བྱུང་བས་རྒྱལ་བུ་ན་རེ། དང་པོ་འབབ་ཀྱི་འཕྲང་དུ་འབའ་དེ་བུས་དུས་༡་ལ་ཕོ་རོན་༤་བསད་པ་དེ་གནོད་པ་ཆེའོ་མཆི་ནས། འདི་ཀུན་བསད་ན་གནོད་པ་ཆེའམ་མི་ཆེ་ཟེར། དུམ་ཚུགས་ཀྱི་མཆི་ན། སྲིན་འདི་ལྟ་བུའི་མ་ཉེས་པ་བསད་ན་ཤིན་ཏུ་སྡིག་ཆེ། ཚུར་གནོད་པ་བྱེད་པ་དང་ཉ་བསད་ན་ཕྱུགས་བཟན་འཕེལ་ཟེར། རྒྱ་ཕུག་སྐད་ནས།
རྒྱའི་ཧུར་བྱའི་(ཞེས་བྱ་བའི)གཙུག་ལག་ལས། འདི་ལྟ་བུ་ཀུམ་ན་ཏེ་པོར་སྡིག་པ་ཆེ་མཆི་ཟེར། རྒྱལ་བུ་ན་རེ། ཧུར་གྱི་གཙུག་ལག་ན་ཇི་སྐད་འབྱུང་གསུང་བ་ལ། སང་ཤིས་མཆིད་ནས། དགེ་བ་བཅུའི་ཆོས་ཅིག་སྙན་དུ་གསོལ་ནས། དུས་རྟག་ཏུ་དེ་གླེང་བ་ཀུན་གྱི་ཚོར་བས། འདི་སྒོམ་ཞེས་མོས་ནས། རྒྱལ་བུ་ཆོས་དགའ་ཟེར་བས། སྒྲོམ་བུ་བསྐུར་ནས་སང་ཤི་དང་མི་༤་རྒྱའི་གཙུག་ལག་དེ་ལེན་དུ་ཕོ་ཉར་བཏང་།
བཀའ་བཞིན་དུ་གྲུབ་ན་བྱ་དགའ་བྱིན་ནོ། མ་གྲུབ་ན་སྐུམ་མོ་བྱས་ཏེ་བཏང་། དེ་ནས་ཉེའུ་ལེའུ་ཡི་འཕྲང་ལ་ཕྱིན། དེའི་དུས་སུ་རྒྱ་རྗེའི་བུམ་སངས་དབང་པོའི་དྲུང་ན་ཇུ་ཞག་མཁས་པ་ཅིག་ན་རེ། ད་སྟེ་ཟླ་བ་གསུམ་ན་ནུབ་ཕྱོགས་ནས་བྱང་ཆུབ་སེམས་དཔའ་༡་འདིར་ཕོ་ཉར་འོང་མཆི། དེ་ཅི་འདྲ་བྱས་པས། དེའི་ཆ་ཚུགས་དང་རྟགས་འདི་འདྲའོ་མཆི་ནས་འབག་ཅིག དབང་པོས་དེ་རྒྱ་རྗེའི་སྙན་དུ་གསོལ་པས། རྗེས་ཕོ་ཉ་བཏང་ནས་དེ་དེ་རུ་སྡོད་དུ་མ་གཞུག་པར། དེ་ལ་རིམ་གྲོ་བསྐྱེད་ལ་མར་ངའི་དྲུང་དུ་ཐོང་བྱ་བ་གསུང་།
ཕོ་ཉ་དེ་དུས་སུ་བྱུང་ནས་དེ་ལ་རྒྱའི་ཧྭ་ཤང་གིས་ཕྱག་བྱས་ཏེ། བསྒོ་བ་བཞིན་དུ་བྱས་མར་བཏང་བས་རྒྱ་རྗེས་ཀྱང་དེ་ལ་ཕྱག་བྱས་པ་དང་། ཕོ་ཉས་རྒྱ་རྗེ་ལ་བཙན་པོའི་སྒྲོམ་བུ་ཕུལ། རྒྱ་རྗེས་སྒྲོམ་བུ་དང་སྦྱར་ནས་རྫོང་བར་འཆད་བྱས་ཏེ། རྒྱ་རྗེ་ན་རེ་ཁྱེད་འབའ་དེ་བུའི་བུ་ཡིན་ན་འདིར་ངའི་ནང་བློན་བགྱི་མི་རུང་ངམ་གསུངས། 6 ༄༧།། 〈སྦ་བཞེད་〉ཕྱོགས་བསྒྲིགས། དེ་ལ་བསམ་པས་ང་འདིར་འདུག་ན་ཚེ་འདི་ལ་ནི་སྐྱིད་དེ་བོད་ཡུལ་དུ་ལྷ་ཆོས་བཟང་པོའི་ཁུངས་འབྱུང་བའི་ཕྱིར་སངས་རྒྱས་ཀྱི་བསྟན་པའི་དཔེ་ཙམ་ཞིག་བཙན་པོའི་ཕྱག་ཏུ་ཕུལ་ལ། སླད་ཀྱི་ཐབས་བྱས་ལ་སྙན་དུ་གསོལ་སྙམ་ཏེ།
བདག་འདིར་བསྡད་པར་གནང་བ་ནི་བཀའ་དྲིན་ཆེ་ན་བོད་ཀྱི་བཙན་པོས་བཀའ་ནན་ཆེར་གསལ། བདག་གི་ཕ་སྟོབས་ལས་ཀྱི་གུམ་ན་བློ་བ་ལ་བཅགས་སླར་བོད་དུ་མཆི་ལ་ཕ་དང་གྲོས་བྱས་ཏེ་ཐབས་ཀྱིས་འབངས་སུ་མཆིའོ་ཞུས་པས། རྒྱ་རྗེ་ན་རེ་ངའི་སྙིང་དུ་ཁྱོད་ལས་སྡུག་པ་ནི་མ་བྱུང་ཁྱོད་བྱ་དགར་ཅི་འདོད། ཕོ་ཉའི་མཆིད་ནས་བྱ་དགའ་གནང་ན། སངས་རྒྱས་ཀྱི་གསུང་རབ་བམ་པོ་སྟོང་ཞུའོ་མཆི་བ་དང་། རྒྱ་རྗེ་ན་རེ། ཁྱོད་ཉིའུ་ལེའུ་ཡི་འཕྲང་ལ་འོང་བ་ན་ཡང་གནོད་པ་མ་བྱས་པར་རིམ་གྲོ་ཚར་བྱས། བུམ་པ་དབང་པོ་ན་རེ། ཁྱོད་བོ་རྙི་སཏྭའི་སྤྲུལ་པ་འོང་བ་མཆི། ཧ་ཤང་མངོན་ཤེས་ཅན་གྱིས་ཀྱང་ཁྱོད་ལ་ཕྱག་བྱས།
ཁྱོད་ཀྱི་སྤྱོད་པ་དང་སྦྱར་ན་སངས་རྒྱས་ཀྱི་ལུང་ནས་ལྔ་བརྒྱའི་ཐ་མ་ལ། གདོང་དམར་གྱི་ཡུལ་དུ་དམ་པའི་ཆོས་ཀྱི་ཁུངས་འབྱིན་པའི་དགེ་བའི་བཤེས་གཉེན་འོང་བར་ལུང་བསྟན་པ་དེ་ཁྱོད་ཡིན་པར་གོར་མ་ཆག ངས་ཀྱང་གྲོགས་བྱའི་ཟེར་ཐིང་ཤོག་ལ་གསེར་ཆུས་བྲིས་པའི་ཆོས་བམ་པོ་སྟོང་གནང་། བྱ་དགའ་གཞན་ཡང་ཆེ་ཐང་དུ་གནང་ནས་ཕོ་ཉ་ལྔ་སླར་བོད་ཡུལ་དུ་མཆི་བའི་སྡུམ་།། ཕ་བོང་མགྲོན་བུ་རྒྱུ་མི་ཕོད་པ་སུས་མཐོང་བ་དེ་སྦོས་གྲིར་འགུམ་པ་ད་ དེ།།་ གྲོང་ཁྱེར་ཆག་ཅུའི་ཉི་མ་ཧ་ཤང་སྟག་ལ་ག་ཤ་བཀལ་བ་དེ་མཁན་པོར་བསྐོས་ནས། ཆག་ཅུར་འོངས་ནས་ཕ་འོང་སྐུམ་ནས་ལྷ་ཁང་བརྩིགས་པ་ལ། ཕོ་ཉ་བས་སྒོམ་ལུང་མནོས་ནས། ངའི་ཕ་དང་འཕྲད་དམ། བོད་དུ་མཐར་སངས་རྒྱས་ཀྱི་ཆོས་ཚུགས་སམ།
བོད་དུ་སངས་རྒྱས་ཀྱི་གསུང་རབ་བསྒྲགས་ན་བོད་ཀྱི་བགེགས་སྲིན་སྲོག་ལ་སྡོ་བ་མི་འབྱུང་ངམ། བཙན་པོ་ཡབ་སྲས་བདེའམ་དྲིས། དེའི་མངོན་ཤེས་ཀྱི་བལྟས་པས་བཙན་པོ་སྐུ་གཤེགས། རྒྱལ་བུ་སྐུ་ནར་ ༄ཚོ།། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 7མ་སོན་པས། བློན་ནག་པོ་ལ་དགའ་བས་ཁྲིམས་བུ་ཆུང་བཅས་ནས་ཆོས་གཤིགབྲག་དམར་འགྲན་(མགྲིན) བཟང་བའི་ཐུགས་དམ་༡་འདུག་པ་རྨང་ནས་དགྱེལ། ཁྱོད་དེ་བཙན་པོའི་ཞབས་འབྲེང་པ་མཛོད་ལ་སླད་ཀྱི་རྒྱལ་བུ་དེ་སྐུ་ནར་སོན་པ་དང་། དེའི་ཞལ་ནས་མུ་སྟེགས་བྱེད་(གཤེད)ཀྱི་ཆོས་གཅིག་གླེང་དུ་འོང་ཅིག་དེ་ཙ་ན་འདི་སྙན་དུ་གསོལ་དང་།
དེ་ལ་རྒྱལ་པོ་དད་པ་ཆེར་སྐྱེའི། དེའི་རྗེས་ལ་འདི་སྙན་དུ་གསོལ་བས། རྒྱལ་བུ་ཆོས་བྱེད་པར་འགྱུར་རོ།། ཅེས་ལུང་བསྟན་ནས་གླེགས་བམ་གསུམ་བསྐུར་རོ།། བོད་ལ་ཆོས་ཀྱི་སྐལ་བ་ཡོད། མཐར་ཆོས་རྒྱས་པར་འོང་། དེའི་དགེ་བའི་བཤེས་གཉེན་ཟ་ཧོར་རྒྱལ་པོའི་བུ་དགེ་སློང་ཤནྟ་རཀྵི་ཏ་ཞེས་བྱའི་འདུལ་སྐལ་ཡོང་ཡིན་གསུངས་ནས་ཟླ་བ་༢་ཟན་དྲངས། དེ་ནས་ཉིན་ལམ་གཉིས་སུ་བསྐྱལ། དེ་ནས་སང་ཤི་འགྲན་(མགྲིན)བཟང་(བཤིག)པ་གློ་བ་ལ་བཅགས་ནས་བསད། མི་ལྔ་པོ་རྒྱའི་རི་མགོ་རྡེའུ་ཤན་གྱི་རྩེ་ལ།
མི་མ་ཡིན་གྱི་ན་བུན་སྟིབ་པའི་ཁྲོད་ན་ཞགས་(ཞག)བདུན་ལ་རྩིགས་པའི་འཕགས་པ་འཇམ་དཔལ་གྱི་ཕོ་བྲང་ ་ལས་དཔེ་ལེན་དུ་ཕྱིན་ཏེ་མི༡་གིས་རི་ལ་འཇོག་མ་ཤེས། ༡་གིས་རི་རྩེ་ལ་ཕྱིན་ཀྱང་ཅང་མ་མཐོང་ ༡་གིས་ལྷ་ཁང་མཐོང་སྟེ་སྒོ་མ་རྙེད། གཅིག་གིས་སྒོ་མཐོང་སྟེ་དྲ་བས་བཀབ་སྟེ་འགྲོ་མ་ཤེས། སང་ཤེས་ནང་དུ་ཕྱིན་ནས་འཕགས་པ་ལ་ཕྱག་བྱས། དེའི་དཔེ་བླངས་ནས་སྒོར་ཕྱིན་པས་གཅན་གཟན་ཀུན་གྱིས་ཕྱག་ནས་རིའི་སྒབ་དུ་སྐྱལ་ནས་བོད་དུ་མཆི། བོད་དུ་ཡབ་རྒྱལ་པོ་ཡར་འབྲོག་སྦ་ཚལ་དུ་ཆིབ་(ཆིབས)གྲོན་པས་གྲོངས་པ་དང་། རྒྱལ་བུ་སྐུ་ན་མ་ལོན་པས། ཞང་མ་ཞང་ཁྲོམ་པ་སྐྱེས་ན་རེ། རྒྱལ་བུ་སྐུ་ཚེ་འཐུང་(ཐུང)པ་ཆོས་བྱམས་(བྱས) པས་ལན་བཀྲ་མ་ཤིས། ཚེ་ཕྱི་མ་སྐྱེ་བ་ལེན་པ་རྫུན་ཡིན།
ཚེ་འདིའི་རྐྱེན་བཟློག་བོན་བྱ། སུ་ཆོས་བྱེད་པ་དེ་ཕོ་རང་དུ་མཐར་གཏན་དུ་བཤུག ད་ཕྱིན་ཆད་བོད་ལ་ཚེ་བྱར་མི་གནང་། ར་མོ་ཆེའི་རྒྱ་ལྷ་ཤཱཀྱ་མུ་རྣ་སླར་རྒྱ་ཡུལ་དུ་བསྐྱལ་ཟེར་ནས་འགྲེང་(འབྲེང)པའི་དྲ་བར་བཅུག་ནས་སྒོར་སྟོན། དེ་ནས་མི་སུམ་བརྒྱས་དྲུད་ནས་8 ༄༅།།〈སྦ་བཞེད་〉ཕྱོགས་བསྒྲིགས། མཁར་བྲག་དམར་གདོང་ནས་མ་འཁུལ་ནས་བྱེ་དམ་དུ་སྦས། ལྷ་སའི་དཀོན་གཉེར་ཧྭ་ཤང་རྒན་པོ་རྒྱ་ཡུལ་དུ་སྐྲད། དེའི་ལྷམ་ཡ་གཅིག་བོད་ཡུལ་དུ་ལུས་པས་དེ་ན་རེ་ད་དུང་ཆོས་མེ་སྟག་ཙམ་ཅིག་མྱུར་དུ་འོང་མཆི། མཁར་བྲག་རྨང་ནས་འགྱེལ།
འགྲན་བཟང་བཞིག་ནས་དེའི་ལྕོང་ཆིམས་ཕུའི་རྫ་ལ་སྦས། ར་སར་བཟོ་གྲྭ་བཙུགས། བཤས་བྱས་ནས་ལྡེ་ཚོ་ལ་པགས་དམར་གཡོག་ཕྱག་ལ་ནང་ཆ་སྐམ། ཆོས་ལ་དགའ་བའི་བློན་མང་དང་འབལ་༢ལ་སྐྱོན་ཕབ། བོད་ནག་པོར་བཏང། དེའི་དུས་ན་སྣ་ནམ་ཐོག་རྗེ་ཐང་ལ་འབར་བྱང་ཐང་དུ་བསྐྱལ་ནས་ཨ་མ་ཞེས་ལན་གསུམ་ཙམ་འབོད་ཀྱིན་རྒྱབ་གས་ནས་གུམ། ཅོག་རོ་སྐྱེས་བཟང་རྒྱལ་མ་ལྕེ་དང་རྐང་ལག་རིལ་པོར་སྐམ་ཏེ་གུ་གུལ་ཐུལ་དུ་སོང་ནས་གུམ་པས། བླ་འོག་གི་མི་དང་ལྟས་མཁན་ཀུན་མཐུན་པར་རྒྱ་ལྷ་འཕྲོས་ཏེ་ས་ཐེམས་སུ་སྦས་པ་སྡིག་ཆེའོ།། རྒྱ་ལྷའི་མེས་པོ་དང་པོ་རྒྱ་གར་ཡུལ་ནས་འོངས་ངེས་ཏེ། རྒྱ་གར་དང་ཉེ་བ་མང་ཡུལ་དུ་བསྐྱལ་བར་ཆད་ནས་བྱེ་དོང་ནས་བཏོན་ནས།
དྲེའུ་གཉིས་ལ་ཁྱོགས་བགྱིས་ནས་ཡར་ལ་བསྐྱལ། དེའི་དུས་སུ་ཡུལ་ངན་ཆེན་མོ་བྱུང་ནས། འབངས་གུམ་པ་ལ་ཚེ་བགྱིར་མ་གནང་བའི་ཁྲིམས་བུ་ཆུང་བཅས་པའི་འོག་ཏུ་བ་ལམ་རླགས་ན་སྦ་གསལ་སྣང་གི་བུ་ཚ་མིང་སྲིང་༢དུས་གཅིག་ལ་གུམ། ལྷའི་ཡབ་མེས་ཀུན་ན་རེ། ཆོས་བདེན་ཟེར། ཧཱ་ཤང་ལ་དྲི་སྙམ་ནས་ཁོན་(ཉེན)ཁང་ནས་ཧཱ་ཤང་གོད་པོ་བོས་ཏེ་ངའི་བུ་ཚ་༢་ལམ་བསྟན་དུ་གསོལ་དང་ཚེ་སྔ་ཕྱི་བདེན་ནམ་ཞུས་བས་ཚེ་ཕྱི་མ་ཡོད་ཟེར་བས་ཕྱི་ཚུལ་དུ་བོན་བྱས་ནང་དུ་གྱོད་ཁ་དང་བགྲོད་དེ་ཚེ་བགྱིས། ཧྭ་ཤང་ན་རེ། བུ་ཚ་ལྷར་སྐྱེས་ན་དགའམ་བུར་སྐྱེས་ན་དགའ་ཟེར་བ་ལ། ཕ་ན་རེ་ལྷར་སྐྱེས་པ་དགའ་ཟེར། མ་ན་རེ་རང་གི་བུར་སྐྱེ་བ་དགའ་ཟེར།
བུའི་རུས་པ་ལ་ཆོ་ག་བྱས་ཏེ་གདུང་ཤ་རི་རམ་དུ་སོང་བར་ལྷར་ལུས་གསལ། བུ་མོའི་ཁར་མུ་ཏིག་སྲན་མ་ཙམ་ལྡན་ཡོན་དུ་ཐ་མ་མཚལ་ཆུས་སྐོར་བ་ཅིག་བཅུག་ནས་ཡིད་ཆེས་པའི་རྟགས་བགྱིས་ཏེ་ཆོ་ག་བྱས་ནས་རྫ་གོག་ཏུ་བཅུག་ནས། མའི་མལ་འོག་ཏུ་སྦས་ཏེ། ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 9སང་ཕོད་ཁྱོད་རང་གི་བུར་སྐྱེའོ་ཞེས་ལུང་མཚལ་ཡང་སང་ཕོད་གསལ་སྣང་གི་ཁབ་ལ་བུ་༡་སྐྱེས་པའི་ཁ་ནང་ན་མུ་ཏིག་ལྡན་ཡོན་དམར་པོ་དེ་བྱུང་། མས་མལ་འོག་གི་རྫ་གོག་ཁ་ཕྱེ་བས་ཤུལ་ཧ་རེ་འདུག མ་བསླབ་པར་ཞིང་དང་ནེ་ནོ་མའི་མིང་ཀྱང་ཤེས་པས་ཚེ་ཕྱི་མ་ཡོད་པར་ཡིད་ཆེས་ནས་སྒོམ་ལུང་མནོས་ནས་བསྒོམས་པའི་ཚེ། རྗེའི་སྙན་དུ་བདག་བུདརྙའི་ཆོས་འཚོལ་བའི་སླད་དུ་རྒྱ་ཡུལ་དང་བལ་ཡུལ་མཆི་བྱས་པས་རྗེའི་ཞལ་ནས་འོ་ན་ངས་མང་ཡུལ་གྱི་ཁ་བློན་དུ་བསྐོ་ཡི་གསུངས། གསལ་སྣང་ཡར་ལ་སོང་བའི་འོག་ཏུ། སངས་ཤི་ཕོ་ཉའི་སུག་ལས་སྒྲུབས།
སླར་བོད་ཡུལ་དུ་མཆིས་ཏྲེ་ན་རྒྱལ་བུ་སྐུ་ནར་མ་སོན་ནས། རྒྱའི་ཆོས་ཆིམས་ཕུ་རྫ་ལ་སྦས། དེ་ནས་རེ་ཞིག་ན། རྒྱལ་བུ་སྐུ་ནར་སོན་པ་དང་ཡབ་ཀྱི་ཡི་གེ་༡་གཟིགས་ནས། ཞང་བློན་རྣམས་དང་མོས་པ་མཛད་པས། ངའི་ཡབ་མེས་ན་རེ། ངའི་འབངས་བདེ་བའི་ཚིས་རྒྱའི་ལེའུ་ཚེ་ཀྱང་དང་སྦྱར་ན་ངའི་ཕ་མེས་ཀྱིས་འཁྲུལ་སྙེམས་(སྙམས)པ་འདྲ་སྟེ་ཟེར། བློན་དག་ན་རེ། རྒྱའི་ཡབ་མེས་ཀྱི་ལེའུ་ཚེ་ཀྱང་དེ་ཅི་འདྲ་མཆི། ཡི་གེ་རྒྱ་མེས་མགོས་ལེའུ་ཚེ་ཀྱང་ཀླགས་པས་བཙན་པོ་ན་རེ་ངའི་ཡབ་མེས་ཀྱི་ཆོས་ལུགས་བཟང་པོ་༡་སྐུ་ཉམས་སུ་བཞེས་ཟེར།
དའཇིག་རྟེན་གྱི་སྤྱོད་པ་བཟང་པོ་༡་བྱུང་བ་བརྡའ། སང་ཤི་སྙམ་ན་ཀིམ་ཧ་ཤང་གིས་ལུང་བསྟན་པའི་དུས་འདི་ཡིན་སྙམ་དུ་བསམས་ཏེ། རྒྱའི་ལྷ་ཆོས་བཟང་བོ་བྱུང་ན་ཡབ་མེས་ལེའུ་ཚེ་སྐྱང་སྟེ་འཁྲུལ་མའི་གོར་ཡང་མི་ཆུད་བྱས་པས། བཙན་པོའི་ཞལ་ནས། རྒྱའི་ལྷ་ཆོས་བཟང་པོ་དེ་གཏན་ཚིགས་ཁྱོད་ལ་མེད་དམ་གསུངས། བདག་རྒྱ་ལ་མཆིས་པས་ཡོད་མཆིས་ནས་མཆིམས་ཕུའི་རྫ་ལས་བླངས་ཏེ་ཀིམ་ཧཱ་ཤང་གི་ལུང་༤ན་(བཞིན)དུ་བྲིས་སྙམ་པ་དང་། དང་པོར་དགེ་བ་བཅུའི་མདོ་ཀླགས། དེ་ལ་རྒྱལ་བུ་དད་པ་སྐྱེས། དེ་ནས་རྡོ་རྗེ་གཅོད་པ་ཀླགས་པས་རྒྱལ་བུ་དད་པ་ཆེར་སྐྱེས། དེ་ནས་ས་ལུ་ལྗང་པ་བཀླགས་པ་དང་།
དང་པོ་སྤྱོད་པ་དག་པར་གོ། གཉིས་པས་ལྟ་བ་དག་པར་གོ ཐ་མས་ལྟསྤྱོད་ཟུང་དུ་འབྲེལ་བར་གོ་བས་ཆོས་ལ་ཡིད་ཆེས་ཏེ། འདི་འདྲ་བའི་ཆོས་10 ༄༅།།(སྦ་བཞེད་〉ཕྱོགས་བསྒྲིགས། ལུགས་བཟང་པོ་ངའི་སྐུ་རིང་ལ་བརྙེས་པས། ས་བྱམས་སོ།། གནམ་བྱམས་སོ།། ལྷ་ཐམས་ཅད་བཏང་རག་བཏང་ངོ་།། གསལ་སྣང་ན་རེ་ཆོས་མི་བྱར་མི་རུང་ཟེར་བ་དེ་བདེན།
གསལ་སྣང་ལ་དངུལ་གཡུང་དྲུང་དང་གསེར་ཆེན་པོ་སྦྱིན། སང་ཤི་ཁྱེད་ལ་ཕྲ་མེན་གཡུང་དྲུང་གི་ཐོག་ཏུ་གསེར་ཆུང་པ་སྦྱིན། ད་ཁྱོད་ཀྱི་རྒྱ་ཡུལ་གྱི་རྟརྨ་དང་། མང་ཡུལ་གྱི་རྙརྨ། མེས་མགོ་དང་། རྒྱ་ཨ་ནན་ཏ་དང་མཁས་པ་སུ་ཡོད་ཀྱི་བསྒྱུར་ཅིག་གསུངས། དེ་༢དང་སང་ཤི་དང་གསུམ་ཁས་སོ།། རིའི་བྱི་ཁུང་ན་སྐད་སྒྱུར་བའི་དྲུང་དུ་བློན་སྟག་ར་དང་། ཞང་མ་ཞང་འོངས་ནས་སྒྲོའུ་ཁྱོད་གསུམ་པོ་དེ་ཅི་བྱེད་འདུག མི་ཕོད་པ་བྱ་བ་མང་ན།
དེ་ནི་ཆོས་ཀྱི་སྐད་འདྲ་ན། ཁྲིམས་བུ་ཆུང་ལས་ཆོས་བྱས་ཕོ་རང་དུ་གཏན་སྤྲུག་པ་མ་ཐོས་སམ། སྙན་དུ་མ་གསོལ་བར་བྱེ་ཁུང་དུ་ཁ་སུབ་ལ། ཕྱིས་ཁྲིམས་དང་སྦྱར་ལ་ཤགས་གདབ་སམ་ཞེས་མཆིད་དྲག་ཏུ་གདབ། དེ་རྗེའི་སྙན་དུ་གསོལ་པས། འོ་ན་གསལ་སྣང་མ་བྱུང་བར་དུ་སྐད་མ་བསྒྱུར་ཅིག་གསུངས། བློན་ཆོས་ལ་དགའ་བ་རྣམས་ན་རེ། སང་ཤི་(འདི་ནས་ཤོག་ཉེ་གཅིག་ཆད་ཡོད་པ་འདྲ། ཞིབ་རྩད་བྱེད་རོགས། མ་ཡིག་བྲིས་མ་རུའང་ཤོག་ལྷེ་འཆོལ་འདུག) རི་དང་།
ཇ་སྐྱོང་དང་། སྣམ་གོས་དར་ཟབ་དང་གོ་རུ་ཐམས་ཅད་ཕུལ། ད་དུང་ཕུལ་ཅིག་གསུངས། ཅང་མེད་ལུས་ལ་ཚལ་བའི་སྐྱེ་རག་དང་། རལ་གུའང་ཕུལ་སེམས་སྐྱེད་པ་དང་། དབུལ་བ་སླར་ཚུར་གནང་ནས་ཁྱོད་སྐྱེ་བ་འདི་ངོ་ཤེས་པ་ཡིན་པར་མ་ཟད། སྐྱེ་བ་དུ་མའི་སྔ་རོལ་ནས་སེམས་སྐྱེད་པའི་སྲས་ཀྱི་ཐུ་བོ་ཡིན་པས། ཁྱོད་ཀྱི་མིང་ཡང་ཡེ་ཤེས་དབང་པོ་ཞེས་བྱ་བར་འགྱུར་རོ་གསུངས་ནས་མགོ་བོ་ལ་བྱིལ་བྱིལ་མཛད། གསལ་སྣང་གི་ཁང་པར་གཤོས་གསོལ་བའི་རྗེས་ལ་སློབ་དཔོན་བོད་དུ་བྱོན་ནས་བོད་ཀྱི་བཙན་པོའི་དགེ་བའི་བཤེས་གཉེན་མཛད་པར་ཅི་གནང་ཞུས་པས། ང་བོད་ཀྱི་འདུལ་སྐལ་ཡིན་བོད་ཀྱི་ཐི་བཙན་པོ་དང་ཁྱོད་མ་སྐྱེས་ཏེ།
སྐྱེ་བ་ལན་དགུ་དགུ་ཐོགས་ཀྱི་བར་དུ་ང་བལ་ཡུལ་དང་། ཟ་ཧོར་དུ་ཕར་འགྲོ་ཚུར་འགྲོ་བྱེད་སྡོད་ཅིང་འདུག ད་ཤྲི་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 11བཙན་པོ་དང་ཁྱོད་གཉིས་ཀྱང་ནར་སོན་ནས་དུས་ལ་བབ་པས། ངས་བོད་ཀྱི་ཤྲི་བཙན་བཙན་པོའི་དགེ་བའི་བཤེས་གཉེན་བྱས་ལ། ཡུལ་བྱར་དཀར་དུ་ཆུའོ་ལོ་ཧི་ཏའི་འགྲམ། རི་ཧས་པོ་རིའི་དྲུང་དུ་དཔལ་བྲག་དམར་བསམ་ཡས་མི་འགྱུར་ལྷུན་གྱིས་གྲུབ་པ་ཅེས་བྱ་བའི་གཙུག་ལག་ཁང་ཅིག་ཀྱང་བཞེངས་སུ་གསོལ་ཞེས་གསུངས། ཨ་ཙརྱ་སླར་བལ་ཡུལ་དུ་གཤེགས། གསལ་སྣང་གི་བལ་ཡུལ་དུ་སྦ་སེ་བྱ་བས་ཆོས་བསླབ་རྐྱེན་རིས་བསྐུམ།
གསལ་སྣང་མར་འོངས། ཕོ་བྲང་རླུང་འཚུབ་སུ་མཆིས་ནས་རྒྱལ་པོ་དང་ཞལ་མཇལ་བའི་པོ་ཉ་བཏང་བས་ཚེས་༡་ལ་མཇལ་བར་བཀའ་གནང་ནས་རྗེ་ལ་ཞེ་ས་ཕུལ་བས་རྗེའི་ཞལ་ནས་གསལ་སྣང་ཁྱོད་ཆོས་ཤ་སྟག་བྱེད་ཅིང་འདུག་ཟེར་ན། ཆད་པ་བྱུང་མ་དོགས་སམ། ལན་དུ་ཁོ་བོ་མང་ཡུལ་གྱི་ཁ་དོད་ན་མཆིས་པས། བཤུགས་པ་དང་ཡང་འདྲ་མཆིས་ཞེས་གསུངས། རྗེས་སམ་འབངས་གནང་བའི་རྗེས་ལ་དབེན་པ་༡་ཏུ་རྒྱལ་པོ་ལྷ་ཆོས་བཟང་བྱ་བའི་རིགས་མཁས་པ་ཤནྟ་རཀྵི་ཏ་བྱ་བ་ཅིག་བཞུགས་པའི་མཆིད་ཞིབ་ཏུ་མོལ་བ་ཕུལ་བས་རྗེའི་ཞལ་ནས་ཁྱོད་ཞང་བློན་ཀུན་གྱིས་བསད་དེ་འགྲོ་བས་ཡུལ་དུ་སོང་ལ་ཡིབ་ལ་སྡོད། ངས་ཞང་ཉ་བཟང་ཁད་ཀྱིས་གསོལ་དུ་བཞུག་གོ་གསུངས། གསལ་སྣང་རེ་ཞིག་ཡུལ་དུ་སོང་། བཙན་པོས་ཞང་ཉ་བཟང་དང་། ཁྲི་བཟང་ལ་སོགས་པ་ཆོས་ལ་དགའ་བའི་བློན་པོ་ཀུན་དང་ཆོས་བྱ་བའི་མོལ་གཏམ་བྱས་པས།
ཞང་ཉ་བཟང་གི་མཆིད་ནས་ཞང་མ་ཞང་རོ་ངན་ན་ཆོས་ལ་མི་དགའ་བས་ཐུགས་དགོངས་མི་འགྲུབ་མཆི། བློན་པོ་ཁྲི་བཟང་ན་རེ་དེ་ལ་ཐབས་ཀྱི་བར་མངའོ་ཐོག ཁོ་བོའི་རྗེས་སུ་གཏིང་གནོན། སླད་ཀྱི་རྗེའི་དགོངས་པ་ལྟར་སྒྲུབ་བོ་ཟེར་དེ་ལྟར་ཆད། ཁྲི་བཟང་གི་བླ་འོག་གི་ཕྱག་སྤྲིན་དང་མོ་མ་དང་ལྟས་མཁན་འདུར་ལ་ལྐོག་ཏུ་བྱ་དགའ་སྩལ་ནས་རྒྱལ་བུའི་སྐུ་ཆགས་ཆེ་ཆབ་ལ་གནོན་པ་འོང་བར་ལུང་མཐུན་པར་སྨྲར་སྩལ། དེ་ལ་ཅི་བྱ་བའི་ལུང་སྩལ་བས། རྗེའི་སྐུའི་རིམ་གྲོ་ཞང་བློན་ཆེ་བ་ཟུང་དགུང་ལོ་སུམ་ཅུ་ཆད་པར་དལ་དུ་བཅུག་ན་རྗེའི་སྐུ་ཆེ་ལ་སྲིད་འཕེལ་ལོ།། ཞེས་ལུང་ཕོག་12 ༄༧།། 〈སྦ་བཞེད་〉ཕྱོགས་བསྒྲིགས།
གོ དེ་ཀུན་ན་མང་དུ་གླེང་བ་དང་ཁྲི་བཟང་གི་ཤུལ་ལ་འགྲིམ་པའི་འགྲོན་པོ་རྣམས་ལ། ཞང་མ་ཞང་〉 〉སྐད་པ་དེ་བདེན་ནོ་ཞེས་ཐོས་ཙམ་དུ་གསོལ་དུ་བཅུག་གིས་ཐོས་པས་གློ་བ་ལ་བཅགས་པར་གྱུར། ནུབ་ཕྱོགས་རྒན་མོ་༡་གིས་ཞང་བློན་གྱི་ངོ་ལ་ཅེ་རེ་བལྟས་ཏེ། ཞང་མ་ཞང་གི་རྗེའི་གདོང་སོབ་པ་རྒྱལ་འབངས་ཡོངས་ལ་གཅེས་ཏེ་སྙུན་ཆེན་པོ་འབེབས་ཟེར་བ་བདེན་ནམ་མཆིས་པ་ཞང་མ་ཞང་དེ་ནི་ངེས་སྙམ་སྟེ། རང་གི་ཁྱིམ་དུ་ནུབ་ཉལ་བྱས་ནས་བཤུམས་རྒྱལ་པོ་ན་རེ། ཞང་བློན་ཆེན་མོ་བཤུམས་པ་ཅི་ནོངས་ཟེར། ང་ལ་ནད་ཆེན་པོ་བྱུང་ངོ་ཞེས་རྒྱལ་འབངས་ཀུན་གླེང་ན་ཟེར། རྒྱལ་འབངས་ཀྱི་ཁ་ལ་ར་མ་མེད་ཙང་མི་བདེན་ཟེར་བས། ཞང་གི་མེ་ལོང་ལ་བལྟས་པས་རྒྱལ་པོ་འབངས་ཀྱི་ཁ་ལ་ཡེ་ཤེས་ཀྱི་སྤྱན་ཡོད་ཟེར་བ་དེ་བདེན་ཟེར་ནས་མྱ་ངན་ཆེར་བྱེད།
དེ་བློན་ཁྲི་བཟངགི་ཐོས་ནས་རྗེས་འབངས་ཀུན་ཚོགས་པའི་དུས་སུ། ཞང་ཉ་བཟང་གི་རྒྱལ་བུ་སྐུ་ཆགས་ཆེ་སེལ་བའི་རིམ་གྲོ་བྱ་བར་གསོལ་པས། བློན་ཁྲི་བཟང་གི་སྐད་ནས། རྗེའི་སྐུ་བླུད་(གླུད)བྱ་བའི་རིགས་སོ་ཞིབ་ཏུ་སྨྲས་ནས། ད་རྗེའི་ཞབས་ཏོག་སུ་ཆེ་ཁས་ལོང་ཞེས་མཆི་བས། བློན་པོ་མགོས་ཁྲི་བཟང་ན་རེ། རྗེའི་ཞབས་ཏོག་ང་དེ་ཆེ། བུ་ཚའི་དགེ་ཡིག་ཏུའང་དེ་ཆེ། བློན་ང་ལས་ཆེ་བ་སུ་ཡོད། ༡་ང་བྱེད་ཟེར།
འང་མ་ཞང་ན་རེ། བློན་ང་ལས་ཆེ་བ་ནི་མེད་ན་རྗེའི་ཞབས་ཏོག་༡་བྱེད་པར་ཁས་བསླངས། མཆད་པ་གར་རྩིགས་ཅེས་གླེང་པས། མགོས་ན་རེ་ཕག་རིར་བྱའམ། ཡང་ན་ཇུའི་སྤང་བཟང་སུ་བྱེད་མཆི་པས། ཞང་མ་ཞང་ན་རེ། སྣ་ནམ་བྲག་ཕུག་རྩིག་གོ་མཆི་ནས། དམངས་བྲེས་བས་མ་ཞང་གི་གསུངས་ནས། རྡོ་དགའ་མོ་སྣ་ནས་སྐྱོས་ཅིག་ཟེར། ཆུས་མི་བྲེལ་བའི་ཐབས་བྱེད་པ་དང་།
འཆད་པ་འབྱོངས་ནས་བློན་པོ་༢ནང་དུ་མི་རུང་བས། ལོ་སྟེ་གུང་གོང་དང་མགོས་རྒན་གྲོས་བྱས་ནས་རྐང་ལ་བྱ་རྒོད་ཀྱི་ལྷམ་གོན་ལུས་ཕ་བ་བགོ་བགོའི་ཐུལ་པ་གོན་ནས། བློན་ཆེན་མོ་དང་། ཞང་མ་ཞང་ནང་དུ་བཙུག་ཙ་ན། བློན་ཆེན་མོ་ན་རེ། ཁ་མ་བཅད་ཅིག་ཟེར། འདིར་ཞང་གི་ ༄༧། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 13གཟིམས་མལ་བྱ།
འདིར་ངའི་བྱ། འདིར་ཆུ་བཞག་གོ་ཟེར་ཅིང་འགྲོ་བ་དང་། མ་ཞང་ཕྱིར་ཏྲིལ་ལི་ལི་འབྲེང་། ཐལ་མོ་བཏབས་ནས་ཕ་གི་ཅི་ཡིན་ཟེར་ནས་བྲོས་པ་དང་། བྲོས་པའི་རྐང་པ་ནས་བཟུང་བས། བྱ་རྒོད་སྤུ་སྤ་ར་གང་ལག་ན་དགའ། ཕ་བ་བགོ་བགོས་ཀྱི་མིག་གི་ཅང་མ་མཐོང་བས། མགོས་རྒན་གྱི་ལྷོ་འོག་ཏུ་སོང་བ་ཞེས་འཁུན། ལོ་སྟེ་གུས་སྒོ་ཕ་བོང་གིས་བཀབ། རིང་ཞིག་ན་ཁྱིམ་བྱ་སྐད་གྲགས་ནས།
ཆུ་ཤོར་སྙམ་ཏེ་དྲེའུ་ཡོས་ཟན་ལག་པ་བརྡུངས་པའི་སར་བརྐོས་པས། ཆུས་མི་བྲེལ་བའི་རྭ་འཐུད་པའི་ཐབས་དེ་བཤིག ནང་ནས་མདའ་ལ་ཡི་གེ་བྲིས་ནས། སྣ་ནམ་པས་ང་བྲུས་ཞེས་བྱ་བ་ཕྱིར་འཕེན། དེར་ཞང་མ་ཞང་ལ་སྐྱོན་ཕབས་སྟོབས་ལས་གྲུབ་པ་དང་། རྗེ་བློན་ཚོགས་པའི་དུས་སུ་ཞང་ཉ་བཟང་གིས་གསོལ་པ། མེས་སྲོང་བཙན་གྱིས་ལྷ་ཆོས་མཛད་པས་ལེགས། ལྷ་སྲས་ཡབ་ཀྱིས་ཀྱང་ལྷ་ཆོས་བཟང་པོ་མཛད་པའི་འོག་ཏུ་ཞང་མ་ཞང་གིས་བཤིག རྒྱའི་ ལྷ་ཤཱཀྱ་མུ་ནེ་སྔོན་རྟ་པའི་དཔང་དུ་ཕེབས། ཕྱིས་རྒྱ་ཡུལ་དུ་སྐྱལ་བས་མི་སྟོང་གིས་ཀྱང་མ་ཐེགས།
མང་ཡུལ་དུ་སྐྱལ་བར་ཆད་པས་དྲེའུ་གཉིས་ཀྱིས་ཐེག རྒྱའི་ལྷ་མར་སྤྱན་དྲངས་པ་ལ་མཆོད། ཞང་བློན་ཆོས་སྣུབ་པ་གསུམ་ཀྱང་མ་རུངས་པར་གུམ་སྟེ་དེ་འདྲ་བླ་འོག་གི་ཕྱག་སྤྲིན་དང་། ལྟས་ངན་དང་སྦྱར་ན་རྒྱ་ལྷ་ཁྲོས་ཏེ་ཆབ་སྲིད་ནོངས་པར་གློ་བར་ཆུད། སྔོན་ཡབ་མེས་ཆོས་མཛད་པ་ལྟར་མཛད་པ་འདྲ་ཞེས་གསོལ་བས། རྒྱལ་བུ་ན་རེ། ཞང་ཟེར་བ་དེ་བདེན། ང་འམ་དེ་བསམ་ཞང་བློན་ཀུན་ཀྱང་གྲོས་བྱ་གསུང་། སླད་ཀྱི་རྗེས་བློན་མང་པོ་ཚོགས་ནས་བཀའ་སྩོལ་དུ་བཅུག་ནས། ངའི་ཡབ་མེས་ཀྱིས་ལྷ་ཆོས་མཛད་པ་ཞང་གིས་བཤིག་པ་དེ་འདྲ།
རྒྱ་ལྷ་ཡང་སླད་མར་སྤྱན་དྲངས། ངེད་རང་ཡང་ཆོས་བྱར་ལ་རུང་ངམ་གསུངས་པས་ཆོས་བྱ་བར་འཆམ་ནས། ད་ཆོས་བྱེད་པ་ལ་མཐའ་ནས་འོངས་པའི་མི་ལོ་རྒྱུས་ཅན་སུ་ཡོད་ཞེས་གླེང་པ་དང་། བ་ལམ་ཀླག་ན་སྦ་གསལ་སྣང་མང་ཡུལ་ནས་འོངས་པས་རྗེའི་སྤྱན་སྔར་བོས་མཆི་ནས་གསལ་སྣང་རྗེའི་སྤྱན་སྔར་མཆིས་ཏེ། དེ་ལ་ཞང་ཉ་14 ༄༅།།〈སྦ་བཞེད་〉ཕྱོགས་བསྒྲིགས། བཟང་ཟེར་བ་དེས་ཞིབ་ཏུ་བཀའ་སྩལ་ནས། རྒྱ་གར་དང་བལ་ཡུལ་ན་མཁས་པ་སུ་ཡོད། སྤྱན་དྲོངས་ཤིག་པར་བསྒོ་བས་གསལ་སྣང་གིས་གསོལ་པ། སྔོན་ནི་ཟ་ཧོར་ན་མཆིས།
ད་ལྟ་བལ་ཡུལ་ན་ཟ་ཧོར་རྒྱལ་བུ་དགེ་སློང་ཤནྟ་རཀྵི་ཏ་བྱ་བ་གཙུག་ལག་ལ་མཁས་པ་ཅིག་མཆིས་ཞེས་གསོལ་པ་དང་། རྗེའི་ཞལ་ནས་ཁྱོད་ཡུལ་དུ་མ་འགྲོ་བར་དེར་མི་དགུག་དུ་མི་རུང་བས། བལ་རྗེ་ལ་ངའི་བཀའ་སྒྲོམ་དེ་ཕུལ་ལ་མཁས་པ་དེ་སྤྱན་དྲོངས་ཤིག་པར་བཀའ་བསྩལ། གསལ་སྣང་བལ་ཡུལ་དུ་མཆིས་ནས་བལ་རྗེ་ལ་ཕོ་ཉ་བཏང་ནས་ཞལ་མཇལ། བཙན་པོའི་བཀའ་སྒྲོམ་བུ་ཕུལ་ནས་ཨ་ཙརྱ་སྤྱན་དྲངས་པར་ཆད། ཨ་ཙརྱ་མང་ཡུལ་ན་སྡོད་དོ་ཞེས་སྙན་དུ་གསོལ་བས། འཁོར་ལང་འགྲོ་སྣང་ར་དང་སྙེང་བཏག་བཙན་ལྡོང་གཟིགས་དང་། འབྲང་རྒྱ་ར་ལེགས་གཟིགས་གསུམ་མང་ཡུལ་དུ་མཁན་པོ་བསུར་མཆིས་ནས། སྟོན་ཁང་དཔེར་ཧར་དུ་ཕྱག་ཕེབས་པར་མཆི། ལང་འགྲོ་སྣང་ར་དང་།
ཨ་ཙརྱ་དེར་བཞག་ནས་ཕོ་བྲང་དུ་རྗེ་ལ་ཞེ་ས་ཕུལ་བས་ཕྱག་བྱ་བའི་གཏོལ་མ་མཆིས་པར་གསལ་སྣང་གཉེར་བཅུམ། ཞང་བློན་དག་ན་རེ། ལྷོ་བལ་གྱི་མི་ངན་སྔགས་དང་། ཕྲ་མེན་གྱི་བག་བགྱིད་མི་བགྱིད་དེ་ལ་རྟོག་མི་བཏང་མཆི་ནས། སང་ཤི་དང་སེང་འགོ་ལྷ་ལུང་གཟིགས་དང་མཆིམས་མོ་ལྷ་གསུམ་བཏང་པས་ཨ་ཙརྱའི་སྐད་མ་གོ། དར་ཚག་སྒོང་གསོག་གི་ཚོང་འདུས་ན། ཁ་ཆེ་སྐྱེས་བཟང་གི་བུ་ཨ་ནན་ཏ་ལོ་ཙཱ་པ་སློབ་འཕྲོ་ལ་ཚད་པ་བྱུང་ནས། ཚོང་བྱེད་པ་དེ་ལ་ལོ་ཙཱ་བཅོལ་ནས། ཨ་ཙརྱ་ཅི་འདྲ་དྲིས་པས། སྤྱོད་པ་ལེགས་པོ་ཅོག་ལ་མི་བྱ་བ་མེད།
ཉེས་པོ་ཅོག་ལ་མི་བཏང་བ་མེད། ལྷ་དཀོན་མཆོག་གསུམ་མཆོད། གཙོ་བོར་སེམས་ཅན་ལ་ཕན་པ་བྱ་ཟེར་ནས་མཆི་དེ་རྗེ་ལ་གསོལ་ནས་སྤྱོད་པ་རྒྱ་ཆེན་པོར་འཆད། ཐུགས་འཁྲིག་བཞེས་མི་འཚལ་བྱས་པས། ཕོ་བྲང་དུ་སྤྱན་དྲངས་ཏེ་ང་ལ་ཕྱག་བྱ་བར་གསོལ། ང་ལ་ཉེ་བརྟག་གོ་གསུང་། ཕོ་ཉ་བས་ཨ་ཙརྱ་སྒོ་ནས་བྱོན་ཞེས་གསོལ་བས་གསེར་ཞོ་གང་ཕྱག་རྟེན་དུ་ཕུལ་ནས་ཕྱག་བྱས་པ་དང་། ཨ་ཙརྱའི་ཞལ་ནས་རྒྱལ་པོ་ཁོ་བོ་མི་མཁྱེན་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 15ནམ་གསུངས།
ཨ་ཙརྱ་དང་སྔན་ཆད་ཞལ་མ་མཇལ་ཞེས་བཀའ་སྩལ་པ་དང་། སྔོན་སངས་རྒྱས་འོད་སྲུང་གི་བསྟན་པ་ལ་གཙུག་ལག་ཁང་གི་རྒྱན་སྲུང་གི་བྱིས་པ་གསུམ་གྱིས་བྱེ་མའི་མཆོད་རྟེན་བྱས་ཏེ། མ་འོངས་པ་ན་ངས་པཎྜི་ཏ་བྱ་བ། ཁྱོད་ཀྱི་མཐའ་ཁོབ་ཀྱི་རྒྱལ་པོ་བྱ་བ། གསལ་སྣང་གིས་བང་ཆེན་བྱས་ལ་མཐའ་ཁོབ་ཀྱི་རྒྱལ་ཁམས་སུ་དམ་པའི་ཆོས་དར་བར་བྱ་བར་སྨོན་ལམ་བཏབ་པ་དེ་བསྙེལ་ལམ་གསུངས་པས། རྒྱལ་པོའི་ཞལ་ནས་དེ་མེད་གོམ་ཡུན་ཐུང་པས་ལན་ཅེས་ལན་བཏབ། ཨ་ཙརྱ་ལ་ལྟེང་བཏབ་བམ་ཞུས་པས། རྒྱལ་བོ་ཁྱོད་དེ་དབུ་ལ་ལ་ཐོད་གསོལ་བ་དང་སྦྱར་ན། སྟོད་དུ་མངའ་རིས་ཞྭ་ཙམ་པ་དང་། ཞབས་ལ་ལྷམ་གསོལ་བས།
རྨད་དུ་མངའ་རིས་ལྷམ་ཙམ་གཅིག་ལ་ཁྲིམས་ཆགས། སྐུ་ལ་སྐོ་རགས་མ་བཅིངས་པ་དང་སྦྱར་ན། བར་ཁམས་འདིར་རྒྱལ་པོའི་ཁྲིམས་མྱུར་དུ་འཇིག་ཉེན་ཡོད། འོན་ཀྱང་རནྟའི་ཕྱག་རྟེན་ཕུལ་བས་དམ་པའི་ཆོས་བྱར་བཏུག་གསུངས། དེ་ནས་ཕོ་བྲང་རླུང་འཚུབས་སུ་ཁ་ཆེ་ཨ་ནན་ཏས་ལོཙྪ་བགྱིས་ཏེ་ཟླ་བ་བཞིར། དགེ་བཅུ་དང་། ཁམས་བཅོ་བརྒྱད་དང་། རྟེན་འབྲེལ་བཅུ་གཉིས་ཀྱི་ཆོས་བཤད་པས། འདྲེ་སྲིན་ནག་པོ་ཀུན་མ་དགའ་སྟེ། ཕོ་བྲང་འཕང་ཐང་ཆུས་ཁྱེར།
ལྷ་ས་དམར་པོ་རི་ལ་ཐོག་བརྒྱབ། མི་ནད་དང་ལོ་ཉེས་བྱུང་བ་བཙན་པོས་ཆོས་བྱས་པས་ལན་ནོ། ཨ་ཙརྱ་ཕར་ཤུགས་ཤིག་མཆི་ནས། བོད་འབངས་ཙམ་ཁ་ལོག་དམ་པའི་ཆོས་བགྱིད་མ་འཚལ ཨ་ཙརྱ་ཁང་སྟེང་ན་དར་དཀར་གྱི་ཡོལ་བ་ན་སྒོམ་བྱེད་པ་ལ། རྒྱལ་པོས་སྤྱང་ལག་ནས་གསེར་ཕྱེ་བྲེ་གང་ཁྱེར་ནས་སྦ་གསལ་སྣང་དང་། སང་འགོ་ལྷ་ལུང་གཟིག་དང་། ཞང་ཉ་བཟང་དང་། འབའ་སང་ཤི་དང་སྙེར་སྟག་བཙན་ལྡོང་གཟིགས་དང་ལྔ་ཁྲིད་ནས། ཨ་ཙརྱ་དར་གུར་ན་བཞུགས་པ་ལ་སྐོར་བ་བྱས། ཕྱག་བཞེས་ནས་གསེར་དངུལ་དེ་འདྲ་བ་ནུབ་གསུམ་དུ་ཕུལ་ནས།
བདག་སྐལ་བ་ཆུང་སྟེ་བོད་ཐམས་ཅད་ནག་པོ་ལ་དགའ་བའི་དུས་སུ་སྐྱེས་ཏེ་ཐབས་ནོངས་ན་ལྷ་ཆོས་འགྲུབ་ཏུ་རང་གློ་བ་ཆུང་། ཨ་ཙརྱ་སླར་རྒྱ་གར་དུ་གཤེགས་ཤིག བདག་གིས་ཞང་16 ༄༅།།(སྦ་བཞེད་〉ཕྱོགས་བསྒྲིགས། བློན་ཐམས་ཅད་ཐབས་ཀྱིས་བྲིད་ལ་བརྔན་པ་བྱིན་ཏེ། ཆོས་མི་བགྱི་མི་རུང་བར་གླིང་ལ་ང་ཆོས་བྱེད་དུ་བཏུག་(བཅུག) མ་ཐག་ཏུ་སྤྱན་འདྲེན་བཏང་ངོ་ཞེས་ཞུས། ཨ་ཙརྱའི་ཞལ་ནས། སྔོན་ཡབ་མེས་ཀྱི་སྐུ་རིང་ལ། ལྷ་ཀླུ་གདུག་པ་ཅན་རྣམས་དམ་འོག་ཏུ་མ་ཚུད་པས་བོད་ཁམས་སུ་གནོད་སྦྱིན་གདུག་པ་ཆོས་ལ་མི་དགའ་བས་ལྟས་ངན་དེས་རྒྱལ་པོའི་སྐུ་ཚེ་ཐུང་པ་དེ་ལས་གྱུར་པས། སླད་ཀྱི་ལྷ་ཆོས་བགྱི་བར་འཚལ་བས།
ལྷ་ཀླུ་དམ་འོག་ཏུ་བཙལ་འཚལ། ཨུ་རྒྱན་གྱི་ཡུལ་ན་དགེ་སློང་པདྨ་སམ་བྷ་ཝ་ཞེས་བྱ་བ་མཐུ་ཅན་ཅིག་མཆིས། དེ་སྤྱན་དྲངས་ལ་མཐུ་དང་རྫུ་འཕྲུལ་འགྲན། ཆོས་ལ་འགྲན་ཟླ་བྱུང་ན་གཏན་ཚིགས་དང་འགྲན་ནོ། ལྔ་བརྒྱའི་ཐ་མ་ལ་བབས་པས་བོད་དུ་མུ་སྟེགས་པ་མི་མཆི་གསུངས་ནས་གགསེར་ཕྱེ་ཁྱོར་གང་བལ་རྗེ་ལ་བསྣམས་ནས་གཞན་བཙན་པོ་ལ་སླར་ཕུལ་ནས། ཨ་ཙརྱ་སྐུད་པ་ལྟར་བྱས་ནས་ཡར་བཞུད། སེང་འགོ་ལྷ་ལུང་གཟིགས་ཀྱིས་སྔན་ཆད་ཤ་མི་འཚལ་བའི་སྡོམ་པ་བསྲུངས་པས། ཕྱིས་མར་མི་འཚལ་བའི་སྡོམ་པ་བླངས་ཏེ། ཨ་ཙརྱ་གླང་སྣ་གྲུ་ཚུགས་སུ་བསྐྱལ། ལང་འགྲོ་སྣང་ར་དང་གསས་(གསལ)སྣང་གིས།
ཨ་ཙརྱ་བལ་ཡུལ་དུ་བསྐྱལ་ཏེ་སླར་ཕོ་རང་དུ་མཆིས། བཙན་པོས་སྦ་གསལ་སྣང་ཆོས་ཀྱི་སར་བསྐོས་ནས། ཆོས་ཀྱི་ཆེད་དུ་རྒྱ་ཡུལ་དུ་ཕོར་ཉ་བསྒོ་བ་སྟེ། གྲུབ་ན་བུ་ལ་དངུལ་ཆེན་བྱ་དགའ་བླ་ཐབས་སུ་གནས་པར་ཆད་བྱས། ཁད་དཔོན་དུ་སྦྲང་རྒྱ་ར་ལེགས་གཟིགས་བསྐོས། འོག་དཔོན་སངས་ཤི་བསྐོས་ནས་ཕོ་ཉ་བའི་བང་ཆེན་སུམ་ཅུ་མར་བཏཀཱ་། བཙན་པོ་ཆོས་མི་བྱར་མི་རུང་བར་གྲོས་མོལ་བར་རྗེ་འབངས་ཆད་བྱས་ དུ།། ས་དེར་རྒྱ་རྗེའི་བུམ་སངས་ན་ཇུ་བཞག་མཁས་པ་༡་ན་རེ། ད་སྟེ་ཟླ་བ་དྲུག་དང་ཞག་དྲུག་ན་ནུབ་ཕྱོགས་ནས་རྒྱ་རྗེ་ལ་ཕོ་ཉ་བ་བྱང་ཆུབ་སེམས་དཔའི་སྤྲུལ་པ་༢་འོང་ཟེར། དེ་ཅིས་ཤེས་དྲིས་པས།
ངའི་ཇུ་བཞག་གི་རྩིས་ལ་བྱུང་སྟེ། དེའི་རྟགས་དང་ཤ་ཚུགས་འདི་འདྲ་འོང་ཟེར་ནས་འབག་༢བྲིས། དེ་རྒྱ་རྗེའི་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 17སྙན་དུ་གསོལ་པས། དེ་༢་ལ་རིམ་གྲོ་ཆེར་སྐྱེད་ལ་ངའི་དྲུང་དུ་ཐོང་༡་པར་ལུང་བྱུང་། ཕྱིས་དུས་བཏབ་པའི་དུས། ཕོ་ཉ་སུམ་ཅུ་བྱུང་བས། འབག་དང་འོག་དཔོན་དང་སྤྱན་པ་འཐུན་(མཐུན)པས་དར་གྱི་ལྡིང་ཁང་བྱས། ཤིང་རྟ་ལ་སྐྱོན་རིམ་གྲོ་བསྐྱེད་ནས་ཀེ་ཤིང་ཕྱིན་པས།
ཕོ་ཉ་བ་གཞན་ཡར་ལ་ཆགས་ཕོ་ཉ་བ་རྣམས་ཀྱི་རྒྱ་རྗེ་ལ་ཕྱག་བྱས། རྒྱ་ལ་ཕོ་ཉ་བྱང་ཆུབ་སེམས་དཔའི་སྤྲུལ་པ་གཉིས་བྱུང་བར་གྲགས་པས། མིང་ཀྱང་དར་ཁང་དར་མཁར་ཞེས་ཟེར། ཧ་ཤང་དང་དད་པ་ཅན་སྤྲིན་བཞིན་དུ་འདུས། ཁང་པ་དང་རྩིག་ངོས་དང་ཀ་བ་དང་ནམ་མཁའ་ཐམས་ཅད་དར་གྱིས་བཀབ་སྤོས་དང་རོལ་མོས་མཆོད་ཅིང་ཅི་དགར་སྤྱོད་དུ་བཅུག རྒྱ་རྗེ་ན་རེ། གསལ་སྣང་ལ་མི་ཁྱོད་ལས་ངའི་ཐུགས་སུ་བྱོན་པ་ནི་མ་བྱུང་ན། རྒྱའི་ཇུ་བཞག་མཁན་ན་རེའང་། བྱང་ཆུབ་སེམས་དཔའ་ཕོ་ཉ་འོང་ཟེར་བའི་འབག་ཀྱང་ཁྱོད་འདྲ། ཁྱོད་བྱང་ཆུབ་སེམས་དཔའི་རྟ་སྐད་བྱ་བའི་སྤྲུལ་པ་ཡིན་ནོ་ཟེར།
ཁྱོད་ཅི་འདོད་པའི་བྱ་དགའ་སྦྱིན་ནོ་ཞེས་བཀའ་སྩལ། གསལ་སྣང་ན་རེ་རྗེའི་ཞལ་མཐོང་བ་གློ་བ་དགའ་བའི་སྟེང་དུ་གཞན་དང་མི་འདྲ་བའི་བཀའ་ལུང་སྩལ་བ་ལས་བྱ་དགའ་ཆེ་བ་མ་མཆིས་ན། གཞན་ཅི་ཡང་མི་འཚལ། ཧ་ཤང་གཅིག་ལ་སྒོམ་ལུང་ལེན་པའི་ཆེད་དུ་སྤྲོད་པར་ཅི་གནང་མཆི་བ་དང་། ད་རྒྱ་རྗེ་གནང་སྟེ་གསལ་སྣང་ཉུང་འདུས་ཤིག་ལ་གོ་དུ་སྐྱོན་ནས་བཏང་བ་དང་། ཨེག་ཅུའི་ཀིམ་ཧཱ་ཤང་གཅིག་བཀུག་ནས། གསལ་སྣང་གིས་སྒོམ་ལུང་བླངས་ནས་བསྒོམས་པའི་དུས་སུ། གསལ་སྣང་ལ་བྱ་དགར་རྒྱ་བྱིའུ་གསེར་ཤོག་སྲང་བརྒྱ་པ་༡ མུ་ཏིག་སྲན་མ་ཙམ་པ་ཕྲེང་བཅུ། དར་ཡུག་ལྔ་བརྒྱ། ཟ་འོག་པེ་ཙེ་ཧན་ཡུག་༡ གཞན་པས་ཁྱད་པར་དུ་གནང་།
བོད་ཀྱི་བཙན་པོའི་བཀའ་སྒྲོམ་དང་བསྟུན་པར་ཆད་བྱས། བཙན་པོ་ལ་སྐྱེས་དར་ཡུག་ཁྲི་ཕྲ་མེན་གྱི་ཞྭ་༡ གླ་གོ་ཞོ་ཞའི་སྡེར་འདོམ་གང་པ་༡་བསྐུར། ཕོ་ཉ་གཞན་རྣམས་ལའང་བྱ་དགའ་ཕྱེ་ཐང་དུ་གནང་ནས། ཕོ་ཉན་(ཉར) ལན་དང་བཅས་ནས་སླར་བོད་ཡུལ་དུ་མཆིས་ཏེ། བཙན་པོའི་སྤྱན་སྔར་སྐྱེས་ཕུལ་པ་18 ༄༅།།〈སྦ་བཞེད་〉ཕྱོགས་བསྒྲིགས། ནས་སུག་ལས་གྲུབ། བཙན་པོས་ཀྱང་ཐབས་ཀྱིས་ཞང་བློན་རྣམས་དང་ཆོས་བྱ་བར་ནི་ཆད། ཨ་ཙརྱ་ནི་སྤྱན་མ་འདྲོངས་པར་གདའ། གསལ་སྣང་ཡུལ་དུ་མཆིས་པ་དང་།
བཙན་པོ་ན་རེ། ཁྱོད་ཀྱིས་ཨ་ཙརྱ་སྤྱན་དྲོངས་ཤིག་ཅེས་བཀའ་སྩལ། གསལ་སྣང་གིས་མང་ཡུལ་དུ་ཕྱིན་ཙ་ན་བོ་རྙི་སཏྭས། འཛམ་བུའི་གླིང་ན་མཐུ་ཆེ་བའི་དགེ་སློང་པདྨ་སམ་བྷ་ཝ་དང་། ལྷ་ཁང་རྩེགས་པའི་ཕྱྭ་མཁན་དང་། ས་གསུམ་རྟོག་ནས་འདུག དེར་མང་ཡུལ་ནས་རྫིང་བཅས་ནས་ཆུ་ཀླུང་ལ་སྤྱན་དྲངས་ཏེ། སྙེ་མོ་ཐོད་དཀར་དུ་བྱོན་པ་དང་། པདྨ་སམ་བྷ་ཝའི་ཞལ་ནས་སང་ནི་ཆུ་ཕར་ཁ་ན་ཉེ་ཚེ་བའི་དམྱལ་བ་ཡོད་པ་ལ་སྙིང་དབྱེའོ་གསུངས་ནས། རྫིང་ཆུ་ལ་བསྐུར་ནས།
འོ་ཡུག་ཏུ་གཏོར་མ་བཏང་དགོངས་པ་མཛད་པས་ཆབ་འཇམ་ཙམ་དུ་གྱུར། སང་ཤི་ཀུ་ལ་ལ་བྱོན་ནས། བྱང་སྣམ་དུ་ཟངས་ཁལ་ཚད་མ་༡་ཏུ་བོང་བུའི་ཤ་བཙོས་པ་དང་། ཀླུང་ཚང་བྱ་བའི་མི་ཚང་ཅིག་ན་རེ་གནོད་སྦྱིན་འདུལ་བའི་ཐབས་བལྟ་བ་དང་། སློབ་དཔོན་པདྨས་གནོད་སྦྱིན་ཆེན་མོ་ལ་དམར་ཐབ་སྩལ་གསུངས་ནས། ཟངས་ལ་རྡོག་པ་བརྒྱབ་པས་ཐང་ལྷ་ཁྲོས་པས་གངས་ལ་བཏུན་བཅོམ་བྱུང་། སྤྲིན་ནག་ཆགས་ནས་འབྲུག་དང་གློག་དང་སེར་བ་བབས། དེ་ནས་གལ་ཏ་ལ་ཐོག་ལ་སྙིང་དྲུང་དུ་བྱོན་ནས་བོད་ཆོས་བྱེད་མ་སྟེར་བའི་ཀླུ་དཀར་པོ་མི་སྲུན་པ་ཅིག་ཡོད། དེ་དམ་འོག་ཏུ་བཅུག་ལ་འདུལ་དགོས་གསུང་བ་དང་། ཀླུ་དེ་ཕྱིའི་རྒྱབ་སྒོར་ཤོར།
དེ་བཟུང་ལ་དམ་འོག་ཏུ་གཞུག་གསུངས་ནས། དཀྱིལ་འཁོར་ལྔ་བཞེངས་ནས་ཞག་གསུམ་དགོངས་པ་མཛད་པས། གངས་ཀྱི་དུག་བཅོམ་ཞི། ཡུལ་ཀྱང་འཇམ་པར་གྱུར། ཀླུའང་དམ་ལ་ཐོགས། ཐང་ལྷ་བཀའ་ཉན་དུ་ཁས་བླངས། སློབ་དཔོན་གྱི་འཁོར་ཐོ་ཡུལ་དུ་བྱོན་ན་ཟན་དྲང་བར་བྱ་ལ་མ་ལེ་བཤེར་བྱོན་པས། འཕན་ཡུལ་ཡུལ་ངན་རྟ་རོ་ཁ་ཕྱེ་བ་འདྲ་བར་མི་འབྱོན་གསུངས་ནས། སྟོད་ལུང་སྤ་རལ་ན་མར་བྱོན་བཙུམ་(བཙུན) མོ་འཕྲང་གི་བྲག་ཨ་ཙརྱ་གྲོ་དྲེངས་པ་འདྲ་བ་འདིའི་གོང་མ་བཅད་ན་བོད་མུ་སྟེགས་ཀྱིས་འགོངས་གསུངས་ ༄ཚོ།།
སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 19ནས་གཞོང་པར་ཚོང་ས་ཚོ་གྲོ་ཐབ་གསུངས་པ་ལ་ཆུ་མ་མཆིས་པས་ཆབ་ངས་བྱུང་གསུངས་ནས། གསག་ཤང་ཡུ་བ་ས་ལ་ཐམ་ཐམ་བརྒྱབ་པས་ཆུས་ཀ་བཅུ་བྱུང་། དེ་ལ་གཞོང་པའི་ལྷ་ཆུར་གྲགས། དེ་ནས་སྙེ་འཕྲེང་དུ་ངའི་གྲོ་རན་གསུངས་པ་དང་། མཁར་ནག་གི་མཚོ་འདི་ལ་ཀླུ་བཙན་དྲག་མོ་འདུག་འདི་འདུལ་ལོ་གསུངས། འདི་ཤིན་ཏུ་མཐུ་བ་༡་འདུག་འདི་ལ་འདུལ་བྱེད་ཅིག་བྱ་གསུངས་ནས་བྲག་ལ་བཅོམ་ལྡན་འདས་སེམས་དཔའི་སྐུ་༡་མཛད། བལ་པོ་རྡོ་མཁན་ན་རེ། བོད་ཀྱི་རྡོ་ལ་བཟོ་བཏུབ་བམ་བལྟས་མཆིས་ནས། བྲག་ལ་ཤ་པོའི་གཟུགས་༡་བརྐོས་སོ།།
དེ་ནས་ངམ་ཤོད་ལ་བྱོན་ནས་ཟུང་མཁར་འཕྲང་ལ་རྡོའི་མཆོད་རྟེན་ལྔ་མཛད་ནས། ཕོ་བྲང་དུ་བྱོན་ནས་བཙན་པོ་དང་ཞལ་མཇལ་བའི་ཕོ་ཉས་བརྡ་སྦྱར་ནས་བཙན་པོ་ལ་ཕྱག་བཞེས་པས། བཙན་པོས་རབ་ཏུ་བྱུང་བའི་ཕྱག་མི་ཐུབ་གསུངས་ནས་ཕ་བོང་ལ་ཕྱག་མཛད་པས་ཤགས་ཀྱིས་གས། བཙན་པོས་ཕྱག་ཕུལ་ནས། སློབ་དཔོན་གྱིས་སྙུན་མེད་པ་མཛད། ཕྱག་གར་འབེབས་ཅེས་པ་དང་། སང་ཤི་དེའི་བར་དུ་སྟོན་པ་ཅིག་རྩིགས་ཅེས་ནས་བྲག་དམར་འགྲན་བཟང་འཁོར་ས་དེར་སྒོ་མ་མཆིས་པ་ཅིག་རྩིགས་ཙ་ན། ནང་ལྷ་ཁང་མགོ་དེའུ་ཤན་ལ་དཔེ་བླངས་པ་ཅིག་རྩིགས་ལགས་པ། དེར་ཕྱག་ཕེབས་པར་ཞུས། ཨ་ཙརྱ་བོ་དྷི་ས་ཏྭས་བཙན་པོ་ལ་གསོལ་པ།
སྔོན་སངས་རྒྱས་འཇིག་རྟེན་ནང་ཞུགས་པའི་ཚེ། ལྷ་མ་སྲིན་དམ་འོག་ཏུ་མ་ཚུད་པ་མ་མཆིས་པར་རིགས་པ་ལ། བོད་ཡུལ་ནས་དམ་འོག་ཏུ་མ་ཆུད་པའི་གདུག་པ་ཅན་མང་དུ་མཆིས་པས། བཙན་པོ་ཆོས་མཛད་དུ་སྟེར་སྟེར་མི་འདྲ་བས་དང་། ལྷ་འདི་ན་འཛམ་བུ་གླིང་ན་ནུས་པ་ཆེ་པའི་པདྨ་འབྱུང་གནས་ཞེས་བྱ་བ་སྤྱན་དྲངས་ནས་བཞུགས་པ། བོད་ཀྱི་བཙན་པོ་ཆོས་མཛད་དུ་མི་སྟེར་བ་ཐམས་ཅད་སྐུད་ཅིང་གཟིར་བ་དང་། དམ་ལ་འདོགས་པ་ནི་སྔགས་མཁན་འདིས་རྔོ་ཐོག། བཙན་པོ་ཆོས་མཛད་པ་ལ་རྩོད་ཅིང་རྒོལ་བ་བྱུང་བའི་ཕྱིར་རྒོལ་གྱི་གཏན་ཚིགས་སྨྲ་བ་ནི་ཁོ་བོ་ལས་མཁས་20 ༄༅།།〈སྦ་བཞེད་〉ཕྱོགས་བསྒྲིགས། པ་མ་མཆིས།
གཙུག་ལག་ཅིག་ན་ལྟས་དང་བཀྲ་ཤིས་མི་ཤིས་རྟོག་པ་དང་། ཆོས་ཚུགས་སམ་མི་ཚུགས་རྟོག་པ་ལ་ཕྱྭ་མཁན་འདི་ཙམ་སུ་མཁས་པ་མེད་པས་འཁྲིད་འོངས་པ་ཡིན་ཞེས་སྙན་དུ་གསོལ་པས། སང་ཤི་ན་རེ་འགྲན་བཟང་གིས་མངའ་གསོལ། སློབ་དཔོན་པདྨ་ལ་ཞུའོ་མཆིས་པ་དང་། བློན་ཆེན་མོ་ནི་མ་མཆིས། སྣང་ཆེན་པོ་དང་། སྣང་ཆེན་གཟིམས་མལ་བ་ཀུན་མཆིས་ཏེ། སློབ་དཔོན་པདྨ་ལྷ་མངའ་གསོལ་བ་ལྷ་ཐམས་ཅད་ནང་ནས་སྟོན་པར་བྱོན། ནམ་ཕྱེད་ན་སློབ་དཔོན་ཀུན་གྱིས་མར་མེ་ཁྱེར་ནས་བལྟས་པས་ནང་ན་འཇིམ་གཟུགས་༡་ཀྱང་མེད་ནང་སྟོང་པར་འདུག ནང་པར་ལྟར་ཕྱིན་ཙ་ན།
འཇིམ་གཟུགས་ཐམས་ཅད་སྔ་མ་ཁོ་ན་༤ན་(བཞིན)བཞུགས། དེ་ནས་སློབ་དཔོན་པདྨ་མཆོད་པ་བྱེད་པ་དང་། ལྷ་རྣམས་གཏམ་གཏོང་ཞིང་བཤོས་གསོལ་བ་མཐོང་། སྟོན་པར་བལྟས་པས་༡་ཀྱང་མི་འདུག། མར་མེ་ཐམས་ཅད་རང་འབར། རོལ་མོ་ཐམས་ཅད་རང་ཁྲོལ། སྤོས་རང་འབར་ཞིང་། བཏགས་འཕན་ལྔ་བཏགས་པའང་ལྔ་བརྒྱར་འཕེལ། ཅོང་རང་རྡུང་ཞིང་འཕེལ། རྒུན་འབྲུམ་རྡོག་པོ་སྙིམ་པ་ཙམ་གདའ་བ་དེ་སུས་ཀྱང་འཚལ་བར་སྔོ་མ་ཐོག།
དེའི་ནང་པར་དཀྱིལ་འཁོར་བྲིས་ནས། གཟིམས་མལ་ནས་ལྷ་ལུང་འཚོ་བཞེར་སྙན་ལེགས་པ་སྤྲ་སྟན་བྱས་ཏེ། སྤྲ་སེ་ན་ས་ཏ་ཕན་ནས་སྨྲར་གསལ་བས། བོད་ཀྱི་ལྷ་ཀླུ་མི་སྲུན་པ་རིམ་གྱིས་མིང་སྨྲས་ཏེ། འཕང་ཐང་དུ་ཆུ་ཕབ་པ་ཤམ་པོ། ལྷ་སར་ཐོག་ཕོབ་པ་ཐང་ལྷ། མུ་གེ་དང་ལོ་ཉེས་མི་ནད་གཏོང་བ་བསྟན་མ་བཅུ་གཉིས་ལ་སོགས་པ་ཀུན་སྨྲས། དེའི་སང་ཆོ་རིགས་བཟང་པོའི་བུ་ཚ་ཕ་མ་དང་མི་ཕྱི་ཚང་པ་ལ་སྤྲ་བསྟན་བགྱིས་ནས། རྒྱལ་པོ་ཆེན་པོ་བཞིའི་སྤྲ་(པྲ)ཕབ་ནས་གནོད་སྦྱིན་མེ་ལྷས་མངོན་སུམ་བསྟན། ལྷ་ཀླུ་མ་རུངས་པ་དངོས་སུ་མི་ལ་ཕབ་ནས།
སྡིགས་ཤིང་གཟིར་བ་ནི་པདྨ་སམ་བྷ་ཝས་མཛད། དཀར་པོ་ལ་ཆོས་བཤད་ནས་དམ་ལ་འདོགས་པ་ནི་བོལྷ་སུ་ཏོས་མཛད། དེས་མ་ཐུལ་པ་པདྨས་སྦྱིནསྲེག་བྱས་ནས་མ་མཆིས་པར་བྱས། དེ་འདྲ་བ་ལན་༢་བགྱིད་དེ། སློབ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 21དཔོན་པད་མའི་ཞལ་ནས་ལྷ་ཀླུ་དམ་འོག་ཏུ་ཚུད་ལེགས་ཏེ། ད་རུང་དེ་འདྲ་བ་ལན་ཅིག་བགྱིད་འཚལ། སླན་ཆད་ལྷ་ཆོས་ཅི་བདེར་མཛད་པ་དང་། གཙུག་ལག་ཁང་དགོངས་པ་སྲིན་(བཞིན)དུ་རྩིགས་ཤིང་གསུངས་ནས་ཟུར་ཕུག་ཀྱང་བུ་ཚལ་དུ་ཀླུ་བརྟུལ་བས།
གཟི་ཆེན་དངོས་སུ་བྱུང་ནས་སའི་སྟེང་ན་རྒྱལ་པོ་ཁྲི་སྲོང་ལྡེ་བཙན་ཆེ། སའི་འོག་ན་རྒྱལ་པོ་ང་ཆེ་སྟེ་ངེད་ཅག་གྲོགས་པོ་བྱས་ལ། རྒྱལ་པོ་ལྷ་ཁང་བྱེད་པའི་གསེར་དྲེའུ་ཁལ་བཅུ་གཉིས་ངས་སྦྱིན་ཅིག གསེར་ཁུང་གླང་པོ་སྣར་བློན་པོ་ཀུན་ལེན་དུ་ཐོང་ཟེར་ལ་དམ་ལ་བཏགས། ཤམ་བུ་བརྟུལ་བས་སློབ་དཔོན་གྱི་ཐོག་ཏུ་ཆུ་ཕབ། སློབ་དཔོན་གྱི་རྩ་བ་ནི་ནས་རྡོ་རྗེ་གདེངས་ནས་ཆུ་གྱེན་ལ་ཟློག སླར་ལྷ་རྫིང་བང་རྫིང་དུ་བཏགས་ནས་རྡོ་རྗེ་བརྒྱབ་ནས་ཆུ་འཁོལ་བས་ཤམ་པོ་གངས་ཞུ་བའི་རྩེ་ལ་སྡད་ནས། སློབ་དཔོན་ང་ལ་དེ་ཙམ་དུ་མཐོ་འཚམས་པ་ཟེར། སློབ་དཔོན་གྱི་ཞལ་ནས་ཁྱོད་ང་ལ་མཐོ་འཚམས་པ། ད་ངའི་དམ་འོག་ཏུ་མི་གཞུག་ན་ད་ཁྱོད་སྐྲག་གོ་གསུངས་པས།
ང་ནག་པོའི་རིགས་ཡིན། ཆོས་བགྱི་བའི་བག་མ་མཆིས་ད་མན་ཆད་གནོད་པ་མི་བྱ་ཡིས། ངའི་དྲུང་དུ་སེར་ཆགས་མ་བཏང་ཅིག་ཟེར་ནས་དམ་ལ་བཏགས། ད་སྦྱིན་སྲེག་ཅིག་བགྱིའོ་གསུངས་པ་དང་། དེ་རིང་བཙན་པོ་དབུ་འཁྲུའོ་མཆིས། དེ་ལ་ཨ་ཙརྱ་བོ་ལྷ་ས་ཏྭས་གསན་ནས། ཆུ་ག་ནས་ལེན་ཅེས་དྲིས་པས། ཆུ་བྲག་དམར་འོམ་བུ་ཚལ་ནས་ལེན་མཆི། ཆུ་རི་རབ་ཀྱི་བྱང་ངོས་ན་ཆུ་མིག་སྟ་ན་བྱ་བ་ཡོད། དེ་ནས་བླངས་ཏེ་དབུ་བསིལ་ནས་སྐུ་ཚེ་རིང་ལྷ་སྲས་རིགས་རྒྱུད་འཕེལ།
ཆབ་སྲིད་ཆེ་གསུངས། ཆབ་དེ་ལེན་པ་སུས་ནུས། སློབ་དཔོན་སྔགས་མཁན་ན་རེ། དེ་ངས་སྔོ་ཐོག་གསུངས་ནས། ག་ཤའི་འོག་ནས་བཀྲ་ཤིས་ཀྱི་བུམ་པ་གསེར་ལས་བྱས་པ་༡་ཁ་དར་གྱིས་བཅད་ནས་བཞེས། སླད་ཀྱི་རྒྱས་བཏབ་ཏེ་འཛབ་བྱས་ནས་ནམ་ལ་འཕངས་པས་ཇེ་མཐོ་ཇེ་མཐོར་སོང་། སློབ་དཔོན་གྱིས་འཛབ་ཁུང་དེར་རྨ་བྱའི་སྒྲོས་བྱབ་པས། ཟན་ཅིག་ཟ་ཡུན་ན་བུམ་པ་གསེར་གྱང་ངོ་སློབ་དཔོན་གྱི་དཔང་དུ་བྱུང་། ཁ་ཕྱེ་བའི་ནང་ན་ཆུ་སྐྱ་ནར་བ་༡་གདའ། དེ་22
༄༅།།(སྦ་བཞེད་〉ཕྱོགས་བསྒྲིགས། དབུ་ཁྲུས་ཞེས་བློན་པོ་ཀུན་ལ་གཏད་པས། དེ་མདུན་སར་གྲིམས་ནས་ལྷོ་མོན་གྱི་སྟོན་ཆུ་ཡིན། ཕོ་ལས་མཐོང་ཟེར་ནས་མ་མཆིས་པར་བགྱིས། སློབ་དཔོན་ཞལ་ནས་བཙན་པོ་ཁྱོད་ཀྱི་ཡུལ་བཟང་པོ་བྱ་ངམས་ཤོད་བྱེ་མ་ན་དང་ཚལ་དུ་བྱ། གྲ་དང་དོལ་སྟག་ལ་དང་ཕུལ་པོ་ཚུན་ཆད་ཆུ་མེད་པ་རྣམས་སུ་ཆུ་བྱུང་། གྲམ་པ་ཐམས་ཅད་ལ་ཞིང་བྱས་ལ་བོད་ཀུན་འཚོ་བར་བྱ། སྒོམ་ཤ་ར་མརྙི་ལ་ནོར་བླངས་ལ་བོད་སྐྱིད་ཅིང་ཕྱུག་པར་བཏང་། འཛམ་བུ་གླིང་གི་དཀར་བོ་ཡོད་དོ་ཅོག་བོད་དུ་དབྱུང་། གཙང་པོ་དང་མཚོ་དབྱུགས་སུ་བཅུག་ལས་འཆོངས་པས་ཆོག་པ་བྱ།
ངས་དབུ་རྒྱན་དུ་ཆབ་འདི་བས་ཆེ་བ་ཅིག་དབུགས་སུ་བཅུག་ཅེས་རྒྱ་ཆེར་གསུངས། དེ་ལྟར་འོང་ངམ་སད་པའི་རི་སྔ་དྲོ་༡་དགོངས་པ་མཛད་ནས། ཀླུ་རྫིང་དུ་ཆུ་བྱུང་། ད་དུང་བསད་དོ་ཅེས་པས་བྲག་དམར་མཚོ་མོ་འགུལ་ནས་སྔོ་ཚམ་ལ་བཏང་། དེའི་ཕྱི་འཕྲོད་བྲག་དམར་གླ་བའི་ཚལ་ནགས་སུ་བཏང་། ཡང་སང་ནང་པར་སྔ་དྲོ་དགོངས་པ་མཛད་ནས་བསྒོམས་ཏེ། ཟུང་དཀར་ཆུ་རྗེས་ནར་བྱས་ཆུ་བྱུང་བས་འོང་ངེས་པས། བློན་དག་ན་རེ། བོད་ཡུལ་བཟང་པོར་བྱས་ནས་སྔགས་མཁན་གྱི་མཐུ་དང་སྦྱར་ན་རྒྱལ་སྲིད་རྒྱ་གར་གྱི་ཕོ་བྲང་ཏེ་འགྲོ་ཞེས་མདུན་ས་ཆུང་ངུར་གྲོར་བྱས་ནས་འགྲོ་དགུམ་པར་ཆད། སློབ་དཔོན་གྱི་ཞལ་ནས་ད་ཞིང་བྱའོ་གསུངས་པས།
ཞིང་ཡར་ལུངས་ཀྱི་ཆོག་ཟེར་ནས་སྔགས་མཁན་ལ་བྱ་དགའ་ཆེར་ཕུལ་ནས། སླར་རྒྱ་ཡུལ་དུ་བཞུད་པར་ཞུ་བ་ཕུལ་བས། བཙན་པོ་དེ་ལ་ཐུགས་མ་དགྱེས་ནས། སློབ་དཔོན་ལ་སྐོར་བ་བྱས་ནས་གསེར་བྲེ་གང་ཕུལ་བས། སློབ་དཔོན་གྱི་ཞལ་ནས་གསེར་འདོད་པ་མ་མིན་ཏེ། བོད་མཐའ་ཁོབ་ཏུ་འདྲེ་སྲིན་གདུག་པ་བརྟུལ་ལ་བཙན་པོ་ཆོས་བྱར་བཏུབ་པར་བྱ། བོད་ཡུལ་བཟང་པོར་བྱས་ལ། འབངས་བདེ་བ་ལ་འགོད་པའི་ཕྱིར་ངས་འོངས་ན་གསེར་འདོད་ན་འདུག་བྱས་པས་ཆོག་གསུངས་ནས་རྩ་དང་ས་རྡོ་ལ་རེག་ཚད་གསེར་དུ་སོང་། འོན་ཀྱང་བཙན་པོའི་ངོ་བསྲུངས་བའི་ཕྱིར་ཁྱོ་ར་གང་ཙམ་ཕྱག་ཏུ་བཞེས་ཏེ། ལྷག་མ་ཕྱིར་བཙན་པོ་
༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 23ལ་ཕུལ། དེར་བློན་པོ་ཟེར་བ་ལྟར་ཆད་ནས། སློབ་དཔོན་ཡར་གཤེགས་ཁར་རྗེ་བློན་ཉི་ཤུ་ལ་མན་ངག་ལྟ་བའི་ཕྲེང་བ་བཤད་ནས། རྒྱལ་པོ་ཆེན་པོ་ངའི་གསང་སྔགས་འདིར་ལྟ་བ་ཆོས་ཀྱི་སྐུ་དང་བསྟུན་ལ། སྤྱོད་པ་བྱང་ཆུབ་ཀྱི་ཕྱོགས་དང་བསྟུན། ལྟ་བའི་ཕྱོགས་སུ་སྤྱོད་པ་མ་ཤོར་བ་མཛད། ཤོར་ན་དགེ་མེད་སྡིག་མེད་དུ་སོང་ནས་ཆད་ལྟ་སྐྱེས་ནས་ཕྱིར་གསོར་མི་རུང་། སྤྱོད་པའི་རྗེས་སུ་ལྟ་བ་འབྲེངས་ན། དངོས་པོའི་མཚན་མས་བཅིངས་ནས་གྲོལ་བར་མི་འགྱུར།
བའི་གསང་སྔགས་སེམས་ཕྱོགས་འདི་ལྟ་བ་ཤས་ཆེ་སྟེ། མ་འོངས་པ་ན་ཚིག་གི་གདེངས་ནི་ཤེས་ཏེ། ལྟ་བའི་གདེངས་ནི་མ་རྙེད་པ་མང་པོ་ཞིག་ངན་སོང་དུ་འགྲོ། འདྲ་མེན་འགའ་རེས་སེམས་ཅན་མང་པོའི་དོན་བྱེད་གསུངས་ནས་དཔེ་ཆ་མང་པོ་ཞིག་རྫོ་ལ་སྦས་སོ།། བཙན་པོ་ལ་རིམ་པ་མཛད། གསང་བ་འདུས་པའི་དབང་མཛད་ནས་གསང་སྔགས་ཀྱི་ལུང་གནང་། ཕུར་བུ་འབུམ་སྡེ་བཤད་ནས། བདག་དང་བསྟན་པ་མེད་པའི་སྦྱིན་བདག་རྣམས་ཚེ་རབས་འདི་དང་ཚེ་རབས་གར་སྐྱེས་ཀྱང་། འོག་མིན་ཞེས་བྱའི་གནས་མཆོག་དམ་པ་རུ། རྣམ་ཐར་ཐེག་ཆེན་འབྲས་བུ་སྤྱོད་པར་སྨོན།
ཞེས་གསུངས་ནས། སྦྱིན་སྲེག་གི་འཕྲོ་བྱ་བ་མ་གྲུབ་པར་སླར་ཡང་གཤེགས། སྐྱེལ་མས་ཆབ་ཁྲིད་ནས་ཡར་སྤྱན་དྲངས་པས། བློན་ཁ་ཅིག་ན་རེ། སྔགས་མཁན་དེ་མ་བསད་ན་ནུས་པ་ཆེ་སྟེ། བོད་ལ་བྱད་བྱས་པར་འོང་མཆིས་ནས། གསོད་མི་བཅོ་བརྒྱད་གོ་རུ་སྐྱོན་ནས་བཏང་། སློབ་དཔོན་མང་ཡུལ་དུ་བྱོན་པ་དང་། སང་འོ་ཅག་ལ་འཚེ་བ་བྱེད་པའི་མི་འགའ་འོང་གསུངས། དོང་བས་ཀྱི་ཕྲང་ལ་བྱོན་པ་དང་།
སྐག་སྣར་མི་བཅོ་བརྒྱད་པོ་ལ་ལས་མདའ་བཀང་། ལ་ལས་ཀྱི་(གྲི)ཕྱུང་ནས་སློབ་དཔོན་ལ་བཟེད་པའི་ཚེ། སློབ་དཔོན་གྱིས་ཕྱག་རྒྱ་བཅིངས་པས། འཇིམ་གཟུགས་བཞིན་དུ་གྱུར་ཏེ་སྨྲ་མ་ཤེས། མཚོན་འཕེན་པ་དང་སྡུད་མ་ཤོས་(ཤེས)ཏེ་རེངས། དེའི་བར་ན་ཡར་བྱོན་ནས་མང་ཡུལ་གྱི་ལ་ཁར་བྱོན་པ་དང་། སློབ་དཔོན་ན་རེ་ངས་བོད་ཀྱི་ལྷ་ཀླུ་24 ༄༅།།〈སྦ་བཞེད་〉ཕྱོགས་བསྒྲིགས། འདྲེ་སྲིན་ལན་གསུམ་དུ་འདུལ་དགོངས་པའི་འཕྲོ་ལན་ཅིག་ལུས། དེ་མ་ལུས་ན་རྒྱལ་པོའི་སྐུ་ཚེ་རིང་ཆབ་སྲིད་ཆེ་ཆོས་ཡུན་རིང་དུ་གནས་པ་ལས།
འཕྲོ་ལུས་པ་དེ་ཡིད་ལ་བཅགས་སོ་གསུངས། ཆོས་སྐོར་ཅིག་ནི་འབྱོངས་ནས་འོང་སྟེ། དེར་འཁྲུག་པ་ཆེན་པོ་ཅིག་ཀྱང་འོང་། ཆོས་ལ་སྐེ་ཉག་བག་རེ་འོང་ཉེན་ཡོད། ཁ་སང་གི་འཚེ་བ་བྱེད་པའི་མི་དེ་ལ་འདི་གཏོར་གསུངས་ནས་ཡུངས་དཀར་སྤར་བ་གང་གཏད་ནས་སྐྱེལ་མི་མར་བཟློག ད་རེ་ཤིག་ང་ལ་མི་ཡུལ་ན་གདུལ་བྱ་མེད་པས། ང་ལྷོ་ནུབ་མཚམས་སུ་སྲིན་པོ་འདུལ་དུ་འགྲོ་གསུངས་ནས། ཆིབ་ཁ་ནས་འཕུར་ནས་སྤྲིན་བསེབ་ན་པར་ཆོས་གོས་སུ་རུ་རུ་གཞག་ཤང་ཁྲོ་ལེ་ལེ་བཞུད། སྐྱེལ་མིས་གསོད་མི་ལ་ཡུང་དཀར་གཏོར་བས་སྨྲ་ཤེས་ཤིང་འགྲོ་ཤེས་པར་གྱུར་ཏོ། མི་རྣམས་ཕོ་བྲང་དུ་མཆིས་ནས།
སྔགས་མཁན་གསུང་བ་རྗེའི་སྙན་དུ་གསོལ་བས། བཙན་པོའི་ཐུགས་ལ་ཤིན་ཏུ་བཅགས་པར་གྱུར། དེ་ནས་ཆོས་ཀྱི་མདུན་ས་མཚོ་མོ་འགུར་དུ་ཕུབ། གསལ་སྣང་རྣམ་ཕྱེ་གཡས་(གནམ་ཕྱིབ)ཀྱི་ཚུལ་དུ་དཔོན་དུ་བསྐོས། དུས་དེར་བོན་པོ་དང་བློན་པོ་རྣམས་ཁ་ལོག་ཏེ་ཆོས་མི་བྱེད་བོན་བྱའོ་ཟེར་བས། བོ་བྷི་ས་ཏྭའི་ཞལ་ནས། རྒྱལ་ཁམས་ཅིག་ལ་ཆོས་ལུགས་༢བྱུང་ན་ཤིན་ཏུ་སྡིག་ཆེ། འོ་ཅག་རྩོད་པ་བྱས་ལ། ཁྱོད་རྒྱལ་ན་བོན་སྤེལ་ང་ཡར་འགྲོ། ཆོས་རྒྱལ་ན་བོན་སྣུབ་ལ་དམ་པའི་ཆོས་བྱ་གསུངས།
བློན་དང་ཆོས་འགྲན་པར་ཆད་པས་དཔང་པོ་མེད། ཕོ་རང་ཟུར་ཕུ་སྐྱང་བུ་འཚལ་དུ་བཏབ་ནས་ཆོས་ཀྱི་ཁད་དཔོན་ཞང་ཉ་བཟང་དང་། སྟག་བཙན་ལྡོང་གཟིག་དང་། སེང་འགོ་ལྷ་ལུང་གཟིག་དང་། ཉང་ཤ་མི་རྣམས་བོ་ལྷ་ས་ཏྭའི་ཁ་འཛིན་དང་ཤགས་འདེབས་སུ་བསྐོས། སྟག་ར་ཀླུ་གོང་དང་། རྩིས་པ་ཆེན་པོ་ཁྱུང་པོ་དུམ་ཚུགས། ཁྱུང་པོ་ཙེ་ཙེ། ལྕོག་ལ་སྨོན་ན་ལམ་འབར་དང་། ཚེ་མི་ལ་སོགས་པ་བོན་གྱི་ཁ་འཛིན་ཤགས་འདེབས་སུ་བསྐོས་ནས།
ཤགས་བཏབ་པའི་དུས་སུ། བོན་ཁུངས་ངན་ལ་གཏན་ཚིག་ཆུང་། ཆོས་ཁུངས་བཟང་ལ་རྒྱ་ཆེ་བར་བྱུང་སྟེ། ཤགས་བཟང་ལ་རྣོ་སྟེ་བོན་གྱིས་མ་ཐུབ། ཕྱིས་བོན་པོས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 25འཕན་ཡུལ་དུ་ཤི་ཁ་བསྡུར་བས་ཐམས་ཅད་བསེ་རགས་སུ་གྱུར་པས། སླད་ཆར་བོན་མི་བྱ་བ་དང་། ཤི་བ་མི་འདུར་བར་ཆད། ཞང་ཞུང་དང་ཚེ་མིས་རྗེའི་སྐུའི་བར་ཆད་སེལ་བའི་ཕྱིར།
འདྲེ་སྲིན་ལ་དུས་བོན་རེ་བྱ་བ་ལས་གཞན་མི་བྱ་བ་དང་། གཤིན་ཆེད་དུ་རྟ་གསོད་པ་དང་། དངོས་སུ་ཤ་མི་ཟ་བར་ཆད། བོན་གྱི་དཔེ་ཀུན་ཆབ་ལ་བསྐྱུར། ལྷག་མ་ཕྱིས་མཆོད་རྟེན་ནག་པོར་གནན། དེས་སླད་ཆད་ཆོས་བྱ་བ་དང་། ལྷ་ཁང་རྩིགས་པར་ཆད་པས། བློན་འགོས་རྒན་བཤུམས། རྗེས་ཁྱེད་ཆོས་བྱེད་པ་ལ་མི་དགའ་འམ་བྱས་པས། མོན་བུ་འདིའང་སྨྲ་རེ་མཁས།
དམ་ཆོས་འདིའང་གཏིང་རེ་ཟབ། དམ་ཆོས་བྱར་ཡོད་ཙ་ན་ང་རྒས་མཆི་བས། འོ་ན་བློན་ཆེན་འོར་ཆེ་གསུང་ཤོ་ལ་གྱེས། དེ་ནས་མང་ཡུལ་ནས། རྒྱ་ལྷ་ཤཱཀྱ་མུ་ནེ་སྤྱན་དྲངས་ཏེ་སླར་ར་མོ་ཆེར་བཞུགས། ཡོས་བུ་ལོའི་དཔྱིད་བསམ་ཡས་ཀྱི་རྨང་འདིངས་པར་ཆད་ཙ་ན། གསལ་སྣང་གིས་སྔོན་དུ་གླག་མདའི་ལྷ་ཁང་རྩིགས་ནས་སྦ་བ་ཚན་ཆོས་ལ་བཀོད། འབའ་ལྷ་གཟིགས་ཀྱིས་མྱང་རོས་ཀོང་ལ་དགེ་བའི་བཤེས་གཉེན་བྱས། ཁྲིམས་རྔ་ཕོག་མྱང་རིགས་དཀར་པོར་བཏང་། དེ་ནས་ཆོས་དང་བོན་རྩོད་པས་ཆོས་རྒྱལ་ནས་རྗེ་བློན་རྣམས་ཆོས་བྱ་བར་ཆད་ནས།
སློབ་དཔོན་བོ་ལྷ་ས་ཏྭ་དང་། བཙན་པོ་དང་། གཉེར་སྟག་བཙན་ལྡོང་གཟིགས་གསུམ། ཐུགས་དམ་དཔལ་གྱི་བྲག་དམར་བསམ་ཡས་མི་འགྱུར་ལྷུན་གྱིས་གྲུབ་པ་བཞེངས་པར་མོལ་ནས། ཁས་སུ་ཏིའི་གོང་ཆད་ནས། སློབ་དཔོན་གྱིས་ས་དཔྱད་མཛད་ནས། ཤར་རི་རྒྱལ་པོ་གདན་ལ་བཞུགས་པ་འདྲ་སྟེ་བཟང་། རི་ཆུང་བྱ་མས་བུ་བཀབ་པ་འདྲ་སྟེ་བཟང་། སྨན་རི་རིན་པོ་ཆེ་སྤངས་པ་འདྲ་སྟེ་བཟང་། ཁས་སུ་རི་བཙུན་མོ་དར་དཀར་གྱི་གུ་ཟུ་གསོལ་བ་འདྲ་སྟེ་བཟང་།
རི་ནག་ལྕགས་ཕུར་ས་ལ་བཏབ་པ་འདྲ་སྟེ་བཟང་མོ། ཡར་དྲེའུ་རྟ་ཆུ་འཐུང་འདྲ་སྟེ་བཟང་། དོལ་ཐང་དར་དཀར་གྱི་ཡོལ་བ་གཏིང་བ་འདྲ་སྟེ་བཟང་། ས་གཞི་འདི་མཁར་གཞོང་གུར་ཀུམ་གྱིས་བཀང་བ་འདྲ་སྟེ་ཐུགས་དམ་འདིར་བཞེངས་ན་བཟང་བྱ་བར་བསྟན་སྟེ། ཕྱག་26 ༄༧།། 〈སྦ་བཞེད་〉ཕྱོགས་བསྒྲིགས། མཁར་གྱིས་ས་བྲེས་མཛད། ས་གཞི་དེ་འཇག་སྐྱ་ཆད་དེ། སྒྲུང་ཕུང་ཅི་མི་སྐྱེ་བ་དང་།
སྐྱ་གསལ་མཐོ་རེ་འདུག་པའི་སྟེང་དུ། སྙིར་སྟག་བཙན་སྟོང་གཟིགས་ཀྱིས་རྩ་མཐོས་སྐོར་ནས། ང་འདིར་བཙན་པོའི་ཆིབས་བྲེས་བྱེད་དོ་ཟེར། དེ་ནས་ཞང་བློན་ལྷ་ཁང་རྩིགས་པའི་བཀའ་བགྲོས་པས། བློན་ཁྲི་བཟང་གི་མཆིད་ནས། རྗེ་༡་ལེགས་ཐབས་ཀྱི་མ་མཛད་ན་བོད་འབངས་ཁ་ལོག་ནས་དམ་པའི་ཆོས་མི་བཏུབ། ཐུགས་དམ་ཀྱང་མི་འགྲུབ་པར་གོར་མ་ཆག མཆི་ཐབས་ཇི་ལྟར་བྱ་བར་མོལ་བ་ལ། རྗེའི་བཀའ་གཉན་པས། བཀའ་ཁྲིམས་དང་བཀའ་ནན་དྲགས་ཏུ་གསལ་བར་འདེམ་ཀ་བོར་བ་སོགས་པ་ལྐོག་ཏུ་ཆད་ནས།
བོད་འབངས་ཀུན་ཚོགས་ཏེ་བཀའ་སྩལ་པ། འཛམ་གླིང་ན་བོད་ཀྱི་རྒྱལ་པོ་མི་ཆེ། བོད་ཀྱི་རྒྱལ་པོ་ལ་ང་ལས་ཆེ་བ་ནི་སྔར་མ་བྱུང་། ང་ལས་ཕྱག་རིས་མེད་པ། ཕྱག་རིས་ཞིག་བྱེད་པས། ཁྱོད་བོད་འབངས་འཛངས་པ་རྣམས་གླེང་ཅེས་གསུངས། བློན་པོ་ཁྲི་བཟང་ལངས་ནས། རྗེའི་བཀའ་སྩལ་ནི་བདུད་པས་གཉན། ཁྲིམས་ཀྱི་ལ་རྩེ་ནི་གུང་ལས་མཐོ། ཕྱག་རྗེས་གང་མཛད་པ་བཀའ་ལུང་ཞུའོ་མཆི།
རྗེའི་ཞལ་ནས་ང་མཁར་པ་ཞང་པོ་རྒྱའི་ཡུལ་མཐོང་བ་ཞིག་རྩིག་གམ། ཡང་ན་ཤེལ་གྱི་མཆོད་རྟེན་གངས་རི་ཙམ་པ་ཅིག་རྩིགས། ཡང་ན་ཝ་ལུང་གྲོག་པོ་གསེར་ཕྱེས་དགང་ངམ། ཡང་ན་ཁས་སུ་རི་གསེར་ཆ་ཟངས་ཀྱི་བསྐུམ་མམ། ཡང་ན་གཙང་པོ་ཟངས་མའི་སྦུབས་སུ་འཇུག་གི། ཡང་ན་ཀ་ཆུའི་ཐང་ལ་ཁྲོན་པ་འདོམ་དགུ་བརྒྱ་དང་དགུ་བཅུ་པ་བྲུའམ། ཡང་ན་ལྷ་ཁང་བྲེ་ཙམ་ཅིག་རྩིག་གམ། འདོམས་ཁ་བོར་ཤིག་བཀའ་སྩལ། རྗེའི་བཀའ་ལུང་ཆེ་ལ་སྒྲུབ་དཀའ་བས། འདམ་ཁ་ག་ཡང་ཁས་ལེན་མ་ཕོད།
འབངས་ཀུན་དྲེད་པ་དང་། ཞང་ཉ་བཟང་གི་མཆིད་ནས། རྗེ་ཅི་ལགས། མཁར་པོ་དེ་ཙམ་པ་ཕྲ་ན་ནི་འཇིག་ཆེས་ན་ནི་མི་འབྱོངས། ཤེལ་རིན་པོ་ཆེ་དཀའ་བས། སའི་མཆོད་རྟེན་དེ་ཙམ་ས་ཡང་མི་འབྱོངས། ཝ་ལུང་གྲོག་པོ་གསེར་བས་བྱེ་མས་ཀྱང་མི་ཁེངས། ཁས་སུ་རི་ཟར་ཁོག་ཚུན་ཆད་ཟངས་སུ་སོང་ཡང་མི་ཐུམས། གཙང་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།།
27པོ་དགུན་སྦུབས་སུ་ཆུད་ཀྱང་དབྱར་ཆུས་འཁྱེར། ས་འདོམ་གང་བྲུས་པས་ཆུ་རྡོལ་ཏེ་འོང་བས་བྲུར་མི་གཏུབ། ལྷ་ཁང་བྲེ་ཞབས་ཙམ་ཞིག་བྱ། དེ་ལས་འོས་ཅང་གདམ་ངའི་མཆིས་པས། བོད་འབངས་ཀུན་གཡར་འཆམ་ནས་དེ་ལ་འོར་ཆེས་བཏབ་བོ།། དེ་ལ་བློན་ཏ་ར་ཀླུ་གོང་ཆོས་ལ་གནག་པས། ། སྦས་ལྕག་ས་ལ་བརྡབ་སྟེ་ལྷ་ཁང་རྩིག་པ་དེ་ཆོས་ཡིན་པས་ང་མི་དགའ། ངེད་རང་བོན་བྱ་ཟེར་བས་རྗེའི་ཞལ་ནས་ངའི་བཀའ་ཅོག་པ་ཁྱོད་ཀྱི་རྟ་ར་བྱང་དུ་བྱུགས་ཅིག་ཅེས་པ་དང་། འབངས་སྐབས་མི་གཉིས་ཀྱི་རྩ་ཐག་བཏགས་ཏེ་ཚེར་བཅགས་ཀྱིས་བྲབ་བྱང་དུ་བྱུགས། དེ་ལ་ཀུན་བྱེད་ནས་ཅང་མི་ཟེར།
དེ་ནས་ལྷ་ཁང་གི་ས་ཆོག་བྱས་ཏེ། ཡ་རབ་ཀྱི་བུ་ཚ་ཕ་མ་མེས་ཕྱི་ཚང་བ་རྒྱན་དུ་མས་བརྒྱན་པ་རཏྣའི་སྣོད་དུ་བོག་གསལ། ལ་རྒྱགས་སྨྲའི་ཐིག་ཐེན། བཙན་པོས་གསེར་གྱི་འབྱོར་འཇོར་ཁྲུ་གང་པ་ཅིག་ཐོགས་ཏེ་ས་བརྐོས་པས། གྱོ་དུམ་དང་སོལ་བ་དང་གསོག་མ་ནི་མི་གདའ་ས་སྐྱ་ནར་༡་གདའ་བས་འཇོར་བོར། དེར་ཞང་བློན་རིགས་བཟང་གི་བུ་ཚས་བརྐོས་པས། ནས་དཀར་མོ་ཕུལ་དོ་དང་། འབྲས་དཀར་མོ་ཕུལ་དོ་མ་འདྲེས་བ་བཙོང་ཡིན་ཟེར་བ་ཅིག་བྱུང་། དེ་བོས་ནས་ཁང་པ་བཙན་པོ་དང་སློབ་དཔོན་དང་བལ་པོ་ཕྱྭ་མཁན་དང་བཞི་མོལ་བ་བྱས་ཏེ། ལྷ་བཟོ་བ་ན་རེ།
ལྷ་རྒྱ་གར་ལུགས་སུ་བྱའམ། རྒྱ་ནག་པོའི་ལུགས་སུ་བྱ་ཟེར། སློབ་དཔོན་གྱི་ཞལ་ནས་བུརྙ་རྒྱ་དཀར་པོར་བྱོན་པ་ཡིན་པས། རྒྱ་དཀར་པོའི་ལུགས་སུ་བྱའོ་གསུངས། བཙན་པོ་ན་རེ། སློབ་དཔོན་ལ་ང་བོད་ནག་པོ་ལ་དགའ་བ་རྣམས་དད་པ་སྐྱེ་རེ་བ་ལགས་པས། ལྷ་བོད་ཀྱི་ལུགས་སུ་བྱ་བར་ཅིས་ཀྱང་གནང་བྱས་པས། འོ་ན་བོད་འབངས་ཀུན་བསྡུས་ཤིག། བོད་ཀྱི་ལུགས་སུ་བྱའོ་གསུངས། བོད་ཀུན་ཚོགས་པའི་ནང་ནས།
ཕོ་ལ་མཚར་བ་ཁུ་སྟག་ཚབ་ལ་དཔེ་བྱས་ཏེ། གཙོ་ཨརྱ་པ་ལོ་ཁ་སར་པ་ཎི་བཞེངས། མོ་ལ་མཚར་བ་ལྕོག་རོ་གཟའ་བུ་ཆུང་ལ་དཔེ་བྱས་ཏེ། ལྷ་མོ་འོད་ཟེར་ཅན་གཡོན་དུ་བྱས། མོ་ལ་མཚར་བ་ལྕོག་རོ་གཟའ་ལྷ་བུ་སྨན་ལ་དཔེ་བྱས་ཏེ། སྒྲོལ་མ་གཡས་སུ་བྱས། ཐགས་བཟང་སྟག་28 ༄༅།།〈སྦ་བཞེད་〉ཕྱོགས་བསྒྲིགས། ལེབ་ལ་དཔེ་བྱས་ཏེ། ཨརྱ་པ་ལོ་ཡི་གེ་དྲུག་པ་དེའི་གཡས་སུ་བྱས།
སྨན་གཡས་སྐོར་ལ་དཔེ་བྱས་ཏེ། ཨརྱ་པ་ལོ་རྟ་མགྲིན་སྒོ་སྲུང་སུ་བྱས། དེ་ནས་དགུ་སྟོང་ལ་བཙན་པོས་ཡོ་བྱད་སྟ་གོན་མཛད། དར་གྱི་གབ་རྩེ་གཉིས་རྩིགས། ལྷ་ཁང་ལ་མངའ་གསོལ་པར་བྱུང་བས། ཨ་ཙརྱ་དགོས་ཏེ། ཕ་ལ་ཕ་ལ་སི་ཏི་སི་ཏི་གསུངས། དེ་བཙན་པོས་མ་གོ་བ་ལོ་ཙཱ་བ་ལ། ཨ་ཙརྱ་ཅི་ཟེར་བྱས། ལོ་ཙ་བ་ན་རེ།
བཟང་ངོ་བཟང་ངོ་།། འགྲུབ་པོ་འགྲུབ་པོ་གསུངས་ཟེར།

དེར་མཆོད་རྟེན་ཆེན་པོ་བཞིའི་ཕུར་པ་བཏབ། དེ་ནས་བཙན་པོས་སློབ་དཔོན་ལྷ་ཁང་བཞེངས་པར་ཞུ་བ་ཕུལ་བས། སློབ་དཔོན་གྱི་ཞལ་ནས། རྒྱལ་པོ་ཁྱོད་དང་པོ་བྱང་ཆུབ་ཏུ་སེམས་སྐྱེད་པའང་ཇོ་མོ་སྒྲོལ་མ་ཡིན། ཐ་མ་སངས་རྒྱས་ཙ་ནའང་རྡོ་རྗེའི་གདན་དུ་ཆོས་ཀྱི་འཁོར་ལོ་བསྐོར་བར་གསོལ་འདེབས་པའང་ཇོ་མོ་སྒྲོལ་མས་བྱེད། ད་ལྟ་རྒྱལ་པོའི་ཐུགས་དམ་གྱི་བར་ཆད་སེལ་བའང་ཇོ་མོས་བྱེད་པ་ཡིན་པས། སྔོན་ལ་རྒྱལ་པོས་ཇོ་མོའི་སྒྲུབ་ཁང་རྩིགས་ཤིག་པར་ལུང་ཕོག། རྒྱལ་པོས་ཀྱང་ལྷོ་ངོས་སུ་ཨརྱ་པ་ལོའི་ཁང་པ་རྩིགས་ཏེ། ཐོག་ཕེབས་ལེགས་པ་དང་སློབ་དཔོན་ལ་ཁང་པ་ཚར་ལེགས་ཏེ་ལྷ་མ་མཆིས་ཞུས་པས། བཙན་པོས་ཡོ་བྱད་བདོག་བགྱིད་ཤིག། ལྷ་བྱེད་པ་འོང་གིས་གསུངས་པ་དང་།
ཉེན་ཁང་དཔེ་ཧར་ནས་ཚུར་རྒྱ་མཚན་མ་ཅན་བྱ་བ་མཆོད་རྟེན་རྩིའི་སྐོང་བུ་སྐོར་ཛེ་གང་ཁུར། སྤྱིར་ཆག་པ་གང་ལག་ཏུ་ཐོགས་ཏེ། འཇིམ་གཟུགས་དང་རི་མོ་བྱེད་པ་ལ་འཛམ་བུ་གླིང་ན་ང་མཁས་ཏེ། བོད་ཀྱི་བཙན་པོ་ལྷ་ཁང་རྩིགས་པའི་ལྷ་ཞུ་ཞིང་། ལྷ་བཟོ་ལ་བྱ་དགའ་དབུལ་བྱས་པ་དང་། ལྷ་བཟོ་གར་སོང་གི་ཏོལ་མ་མཆིས་ཏེ། སྤྲུལ་པ་ཡིན་པར་བལྟ། སློབ་དཔོན་གྱི་མཆོད་པ་བཤམ་དུ་གསོལ་ཏེ། དགུང་སྨུས་པ་དང་། ཨརྱ་པ་ལོའི་ཡང་ཐོག་ནས་འོད་ཉི་མ་ཤར་བ་ཙམ་དཀར་བ་བྱུང་དེ་ཅི་ཡིན་ཞུས་པས།
དེ་བོད་ལ་ཨ་མི་དེ་ཝས་བོད་ལ་དགོངས་པའི་འོད་ཡིན་པས། རྗེ་ཨ་མི་དེ་ཝའི་ཡང་ཐོག་བྱའོ་གསུངས་ནས། ཡང་ཐོག་ཏུ་ཨ་མི་དེ་ཝ་གཙོ་འཁོར་ལྔ་བཞེངས་སོ།། ༄༧།། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 29དེ་ནས་རྒྱལ་པོ་ཨ་ཙརྱ་ལ་རྟ་མགྲིན་སྒྲུབ་པའི་ལུང་ཞུས་ནས་སྒྲུབ་པ་བྱས་པ་དང་ཟླ་བ་ཕྱེད་ནས་ཧ་ཡ་ཥྚྲྀ་ཝས་ནི་ཕྱེད་ན་སྐད་ལན་གསུམ་བཏོན་པས། རྩེ་སྒོད་རྣམས་ཀྱིས་ཐོངས་ནས། བྲེད་དེ་ཅི་ཡིན་དྲིས་པ་དང་། ཨ་ཙརྱ་ན་རེ། རྒྱལ་པོས་སྒྲུབ་པ་བརྙེས་ནས་རྟ་མགྲིན་གྱི་རྟ་སྐད་ལན་གསུམ་བཏོན་པས།
འཛམ་བུ་གླིང་སུམ་༢སུ་ཐོས་ཏེ། རྒྱལ་པོའི་ཆབ་སྲིད་ཀྱང་དེ་ཙམ་མོ་གསུངས། དེ་ནས་འབྲང་བཏིང་པར་ཞུས་པས། ཨ་ཙརྱ་ན་རེ། དཔལ་བྲག་དམར་བསམ་ཡས་མི་འགྱུར་གྱིས་གྲུབ་པ་འདི། འཛམ་བུ་གླིང་ན་བྱིན་ཆེ་བ། མདོ་སྡེ་དང་། འདུལ་བ་དང་། མངོན་པ་དང་། གསང་སྔགས་ཐམ་ས་ཅད་དང་མཐུན་ཞིང་མི་འགལ་བ་འགྲན་གྱི་དོ་མེད་པ་ཅིག་བགྱི་འཚལ་གསུངས།
ཨ་ཙརྱ་དེ་ལྟ་བུ་མཁྱེན་ནམ་ཞུས་པས། ངས་ཤེས་དེ་ལྟ་བུ་ཞིག་ཨོ་ཏན་སྤུ་རི་ན་ཡང་ཡོད། དེ་ཅི་འདྲ་ན་སྔོན་མུ་སྟེགས་རིག་འཛིན་གྱི་སྒྲུབ་པ་པོས་དངོས་གྲུབ་སྒྲུབ་གྲུབ་པའི་དངོས་གྲུབ་ལེན་པའི་རྟགས་དང་ལྡན་པ་ཀུན་ཏུ་བཙལ་བས་མ་རྙེད་པ་དེ། མ་ག་ཏའི་དགེ་སློང་སྒྲུབ་པ་པོའི་ཉེ་གནས་བྱེད་པ་ལ་་ཚང་མ་དེ་ཞུ་བའི་ཆེད་དུ་སློབ་དཔོན་ལ་མཎྜལ་གསེར་གྱི་ཉེ་བུས་བཀྲམ་པ་ཡང་དང་ཡང་དུ་ཕུལ་བས། དགེ་སློང་ན་རེ་ཁྱོད་ལ་གདམས་ངག་འདོད་དམ་གསུངས། རིག་འཛིན་གྱིས་སྨྲས་པ། ཁྱོད་ཀྱི་ཉེ་གནས་དཔའ་བའི་རྟགས་ཅན་འདི་ཞུའོ་ཟེར་དེས་དེ་ལ་་ཕུལ་ལོ།། དེ་ན་སྒྲུབ་ཁང་དུ་ཕྱིན་པ་དང་རོ་སོག་ཕོན་ཙམ་ཅིག་དཀྱིལ་འཁོར་གྱི་སྟེང་ག་འདུག་གོ། དེ་ལ་དགེ་ཚུལ་ཁྱོད་རོ་ལ་དཔའ་བའི་རྟགས་ཡོད་པས་མ་འཇིགས་པར་དེའི་ལྕེ་གཅོད་ཅིག། ལྕེ་དེ་གསེར་གྱི་རལ་གྲིར་སོང་བ་དང་ང་ལ་བྱིན་ཅིག་དེ་གར་གཏད་པར་འགྲོ་བར་ནུས་པ་ཡིན་ཏེ་ང་འོག་མིན་ཏུ་རིག་འཛིན་སྒྲུབ་ཏུ་འགྲོ་བ་ཡིན།
རོ་འདི་གསེར་དུ་འགྲོ་བས་དེ་ཁྱོད་ལ་རྔན་པར་སྦྱིན་ཟེར། དེར་དེས་མཉམ་པར་བཞག་གོ། དགེ་ཚུལ་རོ་ལ་ཞོན་ནས་ལྕེ་གཅོད་དུ་བཅུག་པ་དང་། རོ་འགུལ་ཞིང་མིག་འཕྲུལ། ཁ་བཏབ་བཏབ་བྱེད་པ་དང་། ལྕེ་དར་ཤམ་ཙམ་ཅིག་བྱུང་བ་མ་ཟིན་ནོ། ལན་གཉིས་སུ་མ་ཟིན་པ་དང་། ད་རེས་ལྕེ་30 ༄༅།།〈སྦ་བཞེད་〉ཕྱོགས་བསྒྲིགས། མ་ཆོད་ན་དང་པོ་ངེད་རང་གཉིས་གསོད།
དེ་ནས་སྟོང་གསུམ་སྲིད་པ་གསུམ་གྱི་མི་སེམས་ཅན་གསོད་དུ་འོང་བས། སྒྲིམས་ལས་ཆོད་ཅིག་ཟེར་རོ།། དེས་རོ་དང་ཁ་སྤྲད་ནས་སྒྲིམས་པ་དང་། ལྕེ་སོས་ཟིན་ནས་བཅད་པས་རལ་གྲིར་གྱུར་ནས། ནམ་ལ་དབྱུགས་པས། ནམ་ལ་དགེ་ཚུལ་འཕུར་བ་ལ། རིག་འཛིན་ན་དེཁྱོད་ནང་པ་ལ་ཕམ་པ་འོང་བ་ཡིན། རལ་དྲི་(གྲི)ནི་ང་དབང་ན་ད་མར་ཤོག་ཅིག་ཟེར་བ་ལ། དེ་ལྟར་ཡིན་མོད་ངས་ལྟད་མོ་བལྟ་ཟེར་ནས། རི་རབ་ཀྱི་ཁར་སོང་ནས་གླིང་བཞི་རི་རབ་ཉི་ཟླ་དང་བཅས་པ་ལྕོག་༤ལ་སོགས་པ་ལེགས་པར་བལྟས་ནས་འཛམ་བུ་གླིང་དུ་གྲི་དབྱུགས་པས།
རིག་འཛིན་གྱི་དྲུང་དུ་བྱུང་ནས། རོ་ལངས་གསེར་དུ་སྒྲུབ་པ་དེ་དགེ་ཚུལ་གྱིས་ཤིག། འདི་དགེ་སློང་ལྔ་བརྒྱའི་འཚོ་བ་ལྡང་སྟེ་རུས་པ་ལ་མ་བཅད་ལོག་འཚོ་ལ་སྤྱད་ན་མི་སྐྱེ། གཞན་དུ་ན་ནང་པར་བཅད་ཀྱང་ནུབ་མོ་སྐྱེ་འོང་ཟེར་ནས་རལ་དྲི་ནམ་ལ་དབྱུགས་ཏེ་འོག་མིན་དུ་སོང་ངོ་།། དགེ་ཚུལ་དེས་དེ་སློབ་དཔོན་ལ་སྨྲས་པ་དང་། འོ་ཅག་དགེ་སློང་ལྔ་བརྒྱའི་བཞུགས་པ། གཙུག་ལག་ཁང་ཅིག་བྱ་དགོས་པས། མགོན་པོ་ལ་ས་གཞི་ཞུ་བའི་གཏོར་མ་བྱའོ་ཟེར་ནས། གཏོར་མ་བྱས་པ་བྱ་རོག་གིས་ཁྱེར་ནས་མཚོའི་དཀྱིལ་ན་དེའུ་༡་ཡོད་པ་དེའི་ཁར་བཞག་གོ། དེའུ་ཁར་གཙུག་ལག་ཁང་རྩིག་པ་དེའི་དཔེ་རི་རབ་བཞི་ཉི་ཟླ་གླིང་ཕྲན་བཅས་པ་ལ་དཔེ་བྱས་ཏེ་བཞེངས་པ།
ཨོ་ཏན་པུ་རི་བྱ་བ་ཡོད། བཙན་པོའི་ཐུགས་དམ་གྱི་དཔེ་དེ་ལ་བྱའོ་གསུངས། དེ་ནས་ཡོས་བུའི་ལོ་ལ། བཙན་པོ་ལོ་བཅུ་གསུམ་ལོན་པ་དང་། མཁས་སུ་རི་ལས་ཕ་བོང་ཤིང་རྟ་ལ་དྲངས་ཏེ། དབུ་རྩེའི་རྨང་གཏིང་། ས་ཡར་ལུང་གད་པ་ཐོག་ནས་བླངས། ཤིང་ཤུག་པ་དང་ཙན་དན་ལ་ལེགས་པ་དང་། འདི་ནས་མ་ཚང་བ་འདྲ། བཙན་པོ་ཉལ་བའི་རྨི་ལམ་དུ།
མི་དཀར་པོ་༡་ན་རེ། རྒྱལ་པོ་ཁྱོད་ཀྱི་ལྷ་ཇི་ལྟ་བུ་༡་ལ་བྱ་བར་སེམས་ཟེར། དེ་སློབ་དཔོན་ལ་འདྲི་བྱས་པ་དང་། དེ་ན་རེ་ས་གཞི་འདི་ཇོ་མོ་སྒྲོལ་མས་བྱིན་གྱིས་བརླབ་པ་ཡིན། སྔོན་ཞབས་ཀྱི་བཅག་པ་ཡིན། མཁས་སུ་རིའི་རྩེ་ན། ཤཱཀྱ་ཐུབ་པ་གཙོ་འཁོར་བཅུ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 31གཉིས་བཅོམ་ལྡན་འདས་དངོས་ཀྱི་བྱིན་གྱིས་བརླབ་པ་ཡོད། དེ་སྤྱན་དྲོངས་ལ་གྱིས་ཟེར།
དེ་ག་ན་ཡོད་སྟོན་དང་བྱས་པས། བ་དམར་མོ་འུས་འདེབས་པའི་ས་ན་ཡོད་ཟེར། དེར་བྱིན་ཙ་ན་ལྷ་བཅུ་དགུ་འདུག དགྱེས་ནས་ཏེ་ཏེ་བྱས་པས། མནལ་སད་པས་རྨི་ལམ་དུ་རེད། ནང་པར་བློན་ཁམ་པ་འཁྲིད་ནས་ལྟར་ཕྱིན་པས་ཅང་མེད་འདི་ན་འདུག་པ་ཡིན་པ་ལ་བྱས་ཏེ། བཙན་པོས་བྱེ་མ་ལ་ཞབས་སུག་བྱས་པས་ནེ་གུ་བྱ་མ་ལུག་ཙམ་ཅིག་འདུག། དེ་བསལ་བས་རྡོ་རྗེའི་སྐུ་རང་བྱུང་ཐེའུའི་རྗེས་མེད་པ་གཙུག་ཏོར་ནག་ལྡེམ་པ། སྤྱན་བཀྲ་ཧྲིག་པའི་བྱང་ཆུབ་ཆེན་མོ་གཅིག་གདའ་སྟེ་ཤིང་རྟ་ལ་བཞུགས་པ་དང་ས་ལན་ཅིག་གཡོས། སྤྱན་དྲངས་ཏེ་ཤར་སྒོར་བྱོན་པ་དང་ས་ལན་ཅིག་གཡོས།
དྲི་གཙང་ཁང་དུ་བྱོན་པ་དང་ས་ལན་ཅིག་གཡོས། ཁྲི་ལ་བཞུགས་པ་དང་བཙན་པོ་དགྱེས་ཏེ། མན་དེ་དང་གསེར་ཀ་གསོལ། ཕྱྭ་མཁན་ན་རེ། བཙན་པོའི་ཁང་པ་དང་སྦྱར་ན་ལྷ་ཆུང་མཆིས་ནས་འཇག་མ་ལ་རས་གཡོགས་ནས། འདག་པ་ལ་གསེར་གྱི་གྱིམ་འབག་ལན་བདུན་གསོལ་ནས་བཞག རྒྱུ་རྡོ་ལ་བྱས་བཟོ་ནི་བོད་ཀྱི་ལུགས་སུ་བྱས་ཏེ། གཡས་ལྷོ་ངོས་ཀྱི་གྲལ་ལ་བྱང་ཆུབ་སེམས་དཔའ་ནམ་མཁའི་སྙིང་པོ་དང་། རྒྱལ་བ་བྱམས་པ། ཐུགས་རྗེ་ཆེན་པོ་སྤྱན་རས་གཟིགས་པའི་སྙིང་པོ།
དགའ་པ་དཔལ། ཁྲོ་བོ་ཁམས་གསུམ་རྣམ་པར་རྒྱལ་བ་དང་དྲུག བྱང་ངོས་ན་ཀུན་ཏུ་བཟང་པོ། ཕྱག་ན་རྡོ་རྗེ། འཇམ་དཔལ། སྒྲིབ་པ་རྣམ་སེལ། དགེ་བསྙེན་ཆེན་པོ་ལི་ཙ་བྱི་དྲི་མ་མེད་པར་གྲགས་པ། ཁྲོ་བོ་མི་གཡོ་བ་དམར་པོ་དང་གཙོ་འཁོར་བཅུ་གཉིས། གསང་བ་འདུས་པ་ལ་འགྲེལ་པ་བརྒྱ་རྩ་བརྒྱད་ཡོད་པ་ལས། སློབ་དཔོན་སངས་རྒྱས་ཡེ་ཤེས་ཞབས་ཀྱི་ལུགས།
ལྷ་བཅུ་དགུར་མཛད་པས་དྲུག་ཤ་ནས་བྱང་ཆུབ་ཆེན་པོའི་སྐུ་རྒྱབ་ཏུ་ལོགས་ལྡེབ་རི་མོས་བྲིས་ནས་ཡོད་དོ།། ལྟེ་བའི་རྒྱུད་རིས་ནི་སྐུ་གསུངས་འབྱུང་བའི་མདོ་བྲིས། ལྟེ་བའི་ཁ་ཕྱིར་བལྟ་བ་ལ་མདོ་སྡེ་པདྨ་དཀར་པོའི་བརྒྱུད་རིམ་བྲིས། ཁ་ནང་ལྟའི་སྐོར་ཁང་ལ་རིན་པོ་ཆེའི་ཏོག་གི་གཟུངས་བྲིས། རྔ་ཁང་ལ་རྗེའི་32 ༄༅།།〈སྦ་བཞེད་〉ཕྱོགས་བསྒྲིགས། ཐུགས་དམ་མདོ་སྡེ་དཀོན་མཆོག་སྤྲིན་གྱི་བརྒྱུད་རིམ། འོག་ཁང་གི་ཆོས་སྐྱོང་མཁའ་འགྲོ་མ་སེང་གེའི་རལ་པ་ཅན་ལ་གཏད། དེ་ནས་བར་ཁང་གེ་ཤིང་གླ་བ་དང་སེང་ལྡེང་ལ་བྱས། ལྡེར་བཟོ་རྒྱུ་བ་མེན་གྱི་ཀོ་བ།
བཟོ་རྒྱ་ནག་པོའི་ལུགས། གཙོ་བོ་དཔལ་རྣམ་པར་སྣང་མཛད། གཡས་ན་འདས་པའི་སངས་རྒྱས་མར་མེ་མཛད། གཡས་ན་མ་བྱོན་པའི་སངས་རྒྱས་བྱམས་པ་བཞེངས་ཁ་མ། མདུན་ན་སྣང་སྟོང་གི་ལྷ་ཤཱཀྱ་ཐུབ་པ། ཚེས་བརྒྱད་ཀྱི་ལྷ་སྨན་གྱི་བླ་བེེཌཱུརྱ། ཉའི་ལྷ་སྣང་བ་མཐའ་ཡས། གཡས་གཡོན་གྱི་བྱང་ཆུབ་སེམས་དཔའ་༩་འམ། འཁོར་ཉེ་བའི་སྲས་བརྒྱད། དགེ་བསྙེན་ཆེན་མོ་དྲི་མ་མེད་པར་གྲགས་པ།
བྱང་ཆུབ་སེམས་དཔའ་དགའ་བའི་དཔལ་ཁྲོ་བོ་གང་དང་གིང་ཞེས་བྱ་བ་ཏེ་རྒྱ་ནག་པོའི་སྐད། དོན་འོག་ཁང་དང་མཐུན། ཀྲི་ཡའི་ལྷ་ཚོགས་བཅོ་ལྔ་དང་བསྟུན། ནང་གི་རྒྱུད་རིས་ཡུམ་རྒྱས་པའི་གླེང་གཞིའི་ལེའུ་བརྒྱུད་རིས་སུ་བྲིས། གདོང་ལ་རྒྱལ་པོ་ཆེན་པོ་བཞི། སྐོར་ཁང་ཁ་ཕྱིར་བལྟ་མ་མཆོད་རྟེན་བརྒྱད་པ་མྱང་ངན་ལས་འདས་པའི་བརྒྱུད་རིས། ཁ་ནང་བལྟ་ལ་མདོ་སྡེ་སྤྲིན་ཆེན་པོའི་བརྒྱུད་རིས། རྔ་ཁང་ཕྱོགས་བཅུའི་སངས་རྒྱས་དང་། གཤིན་རྗེས་གཤེད་ཀྱི་ལྷ་ཚོགས་དང་། བསམ་ཡས་ན་གནས་པའི་ཆོས་སྐྱོང་བ་རྣམས་ཀྱི་འབག
ཆོས་སྐྱོང་བ་རྒྱལ་པོ་ཤིང་བྱ་ཅན་ལ་གཏད། དེ་ནས་སྟེང་ཁང་གི་ཤིང་ཐམས་ཅད་ཐང་མ་དང་གསོམ་ལ་བྱས། ལྡེ་བཟོ་རྒྱུ་རས་དང་འཇག་མ་བཟོ་རྒྱ་དཀར་པོའི་ལུགས། གཙོ་བོ་སངས་རྒྱས་རྣམ་པར་སྣང་མཛད་ཀུན་ཏུ་ཞལ་བཞི་ངོ་བོ་གཅིག རེ་རེ་ལ་འཁོར་གཉིས་བྱང་ཆུབ་སེམས་དཔའ་ཉེ་བའི་སྲས་བརྒྱད། ནང་གི་ལྷ་ཚོགས་བྱང་ཆུབ་སེམས་དཔའི་རྡོ་རྗེ་རྒྱལ་མཚན་ལ་སོགས་པ་ཕྱོགས་བཅུ་ནས་ལྷག་པའི་བྱང་ཆུབ་སེམས་དཔའི་ཁྲོ་བོ་མི་གཡོ་བ་བཞི། ཕྱག་ན་རྡོ་རྗེ་བཞི་སྟེ། འབུ་ཏའི་(བུདརྙའི)ལྷ་ཚོགས་བཞི་བཅུ་ཞེ་གཉིས། རྒྱུད་རིས་མདོ་སྡེ་ས་བཅུ་པ། ཆོས་སྐྱོང་བ་རྒྱལ་པོ་ཟངས་མའི་བཱི་ལོག་ཅན།
ཐོག་རྒྱ་ཕེབས་ཟ་འོག་གི་རིས་ཅན་དུ་ཕིབ། ལྕོག་བཞི་ན་སྟེང་གི་ཞིང་ཁམས་མདངས་དགའ་བ་ཅན་གྱི་སངས་རྒྱས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 33དགའ་བའི་དཔལ། འཁོར་བྱང་ཆུབ་སེམས་དཔའ་དགའ་བ་བྱིན་ལ་སོགས་པའི་རྒྱུད་རིས་བཞི། དེའི་ཆོས་སྐྱོང་གནོད་སྦྱིན་ལག་ན་རྡོ་རྗེ་གོས་སྔོན་ཅན་བཞི་ལ་གཏད། གཉྫིར་སྤོར་ལ་ཤེལ་གྱི་ཏོག་ཅན་དུ་བཙུགས། དེ་ནས་འཁོར་ས་བར་པ་རྩིགས་ཏེ། ཐང་རྩིགས་ཁང་མིག་དགུས་བསྐོར་བ་རྩིགས་ཏེ། ལྷོ་ཕྱོགས་རོལ་ཁང་ཀླུའི་བང་མཛོད་གསུམ་ཆོས་བཀང་སྟེ།
གནོད་སྦྱིན་ལག་ན་དབྱུག་པ་ཐོགས་པ་མཆེད་གསུམ་ལ་གཏད། ནུབ་ངོས་མདོ་རྒྱུད་ཆོས་ཀྱི་བང་མཛོད་གསུམ་རྒྱ་དཔེ་བོད་དཔེ་རྒྱ་ནག་གི་དཔེའི་གླེགས་བམ་རྣམས་ཀྱིས་བཀང་སྟེ། ཨ་ཙ་ར་ལག་ན་སྤུ་གྲི་ཐོགས་པ་མཆེད་གསུམ་ལ་གཏད། བྱང་ངོས་རིན་ཆེན་གཏེར་གྱི་བང་མཛོད་གསུམ་གསེར་དངུལ་ཟངས་སྡེར་པོ་ལ་སོགས་པས་བཀང་སྟེ། གཤིན་རྗེ་ལག་ན་བེ་ཅོན་མཆེད་གསུམ་ལ་གཏད། བརྒྱུད་རིས་མདོ་རྒྱ་ཆེར་རོལ་པ་བྲིས། བར་གྱི་སོ་རྒྱས་སུ་ལ་བསྐལ་པ་བཟང་པོ་འདི་ལ་སངས་རྒྱས་སྟོང་འབྱུང་བ་དང་། དེའི་འོག་ཏུ་ངན་འགྲོའི་བསྐལ་པ་དྲུག་ཅུའི་རྗེས་ལ། བསྐལ་པ་གཉན་པོ་ཆེན་པོ་ལ། སངས་རྒྱས་ཁྲི་འབྱུང་བ་བྲིས་ཏེ།
མ་ཤོང་བ་གྲུ་སྐས་ཀྱི་རྩིག་ལོགས་ལ་བཀོད་ནས་ཡོད་དོ།། དེ་ནས་འཁོར་ས་ཆེན་མོའི་སྐོར་ཏེ། དཔལ་རྣམ་པར་སྣང་མཛད་ངན་སོང་སྦྱོང་བའི་དཀྱིལ་འཁོར་དུ་བཞེངས་སོ།། མདའ་ཡབ་ཀྱི་ངོས་བཞི་ལ་རྡོ་རྗེ་སེམས་དཔའ་ལ་སོགས་པ་རིགས་བཞིའི་ལྷ་རྣམས་ཞལ་ཕྱིར་བལྟ་བ། ནང་དུ་མདོ་སྟུག་པོ་བརྒྱན་པའི་རྒྱུད་རིས་དང་། ནོར་བུ་བཟང་པོ་དགེ་བའི་བཤེས་གཉེན་བརྒྱ་རྩ་བཅུ་གཉིས་བསྟེན་པ་བྲིས་སོ།། དེས་མ་ཁེངས་པ་འཕགས་པ་སྣང་བརྒྱད་ཀྱིས་བཀང་། ཆོས་སྐྱོང་ཀླུའི་རྒྱལ་པོ་ཨ་ནན་ཏ་ཨུ་ལི་ཀ་ལ་གཏད་དོ།། རྒྱབ་ཏུ་རྡོ་རིང་པདྨ་ཅན་ལ་བཀའ་རྩིགས་ཀྱི་ཡི་གེ་མདོར་བསྡུས་བཀོད་པ། སྟེང་དུ་སེང་གེ་བཞག་ནས།
ཆོས་སྐྱོང་སིང་ཧ་མུ་ལེ་ལ་གཏད་དོ།། དབུ་རྩེའི་སྒོ་གསུམ་ཤེས་རབ་ཀྱི་ཕ་རོལ་དུ་ཕྱིན་པ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་སྒོ་གསུམ་དང་བསྟུན། རྩིགས་པ་བསྐོས་ཏེ་རྨངས་གཟུགས་ཆུ་ཁུང་འདོན། ནང་34 ༄༧།། 〈སྦ་བཞེད་〉ཕྱོགས་བསྒྲིགས། དུ་རྐ་རྨངས་བྱ། དེའི་སྟེང་དུ་ཀ་བ།
ཀ་བའི་སྟེང་དུ་ཀ་ལོ། དེའི་སྟེང་དུ་གདུང་། དེའི་སྟེང་དུ་ཕྱམ། དེའི་སྟེང་དུ་སྤང་ལེབ། དེའི་སྟེང་དུ་སོ་ཕག་དགྲམ་ཁ་ལན་ཉན་གྱིས་བསྐོར། ལོགས་ལ་སུམ་ཆའི་འོག་ཏུ། དགེ་ཁུང་ཕྱི་རུབ་ལ་ནང་ཡངས་པ་རྒྱ་མཚོ་ལྟ་བུ་བྱ། བྱ་གག་མི་འཇུག་པའི་ཕྱིར་དྲ་བ། སྦྲང་བུ་མི་འཇུག་པའི་སྒོ་གླེབ་དེ་རླུང་གིས་མི་འབྱེད་པའི་ཕྱིར་འཁོར་བརྟན་བྱ། དེ་འབྱེད་པའི་དབྱུ་གུ་སྐམ་ཁ་བྱ།
སྟོང་དུ་འཇོག་པའི་གྲུ་སྐས་རྨང་རྡོ་ལ་བྱས། བར་སོ་ཕག་སྟེང་ཤིང་ལས་བྱས། འཇུས་པའི་གདང་བུ་བྱས་ཏེ་མི་འགུལ་བའི་ལྕགས་གཟེར་གདུབ་བྱ་བ་ལ་སོགས་པ། རྩིག་པ་འདུལ་བ་དང་བསྟུན། རྒྱུད་རིས་ཐམས་ཅད་ལ་མདོ་སྡེ་དང་བསྟུན། དེ་ལྟར་ན་བཟོ་བདུན་བཅུ་དོན་དྲུགམདོ་བརྒྱུད་རྒྱུད་རིས་བཅུ་བཞི། ཀ་བ་སྟོང་དང་རྩ་གཉིས། སྒོ་མོ་ཆེན་མོ་སུམ་ཅུ་སོ་དྲུག སྒོ་ཆུང་བཞི་བཅུ་ཞེ་གཉིས། གྲུ་སྐས་ཆེན་པོ་དྲུག
བཅོང་ཆེན་པོ་བརྒྱད། དར་ཐང་ཆེན་པོ་གསུམ། འཕན་ཆེན་པོ་བརྒྱད་ལ་སོགས་པ་དང་། མངོན་པ་དང་བསྟུན་པའི་གླིང་༤གླིང་ཕྲན་བཅུ་གཉིས་ཉི་ཟླ་དང་བཅས་པ་བཞེངས་ཏེ། ཤར་ལུས་འཕགས་པོ་གླིང་གཡོག་དང་བཅས་ལ་དཔེ་བྱས་ཏེ། དང་པོ་རྣམ་དག་ཁྲིམས་ཁང་གླིང་ཟླ་གམ་དུ་བྱས་ཏེ། ལྡེར་བཟོ་ཤཱཀྱ་ཐུབ་པ་གཙོ་འཁོར་ལྔ་བཞུགས། ཟླ་འོད་གཞོན་ནུར་བསྒྱུར་བའི་རྒྱུད་རིས་ཆོས་སྐྱོང་ཚངས་པ་དཀར་པོ་དུང་གི་ཐོར་ཚུགས་ཅན། ལྟེ་བ་ལ་སྒོ་རེ། འཁོར་ས་ལ་སྒོ་གཉིས་༢གླེང་ཕྲན་བཅུ་གཉིས་པོ་ལ་ཡོད་དོ།།
མཁྱེན་རབ་འཇམ་དཔལ་གླིང་ན། འཇམ་དཔལ་རྒྱུ་ཀོ་བ་ལ་བྱས་པ་གཙོ་འཁོར་བདུན། སྒོ་སྲུང་གཤིན་རྗེ་༢། ནང་གི་ལྟེ་བ་ལ་འཇམ་དཔལ་གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པའི་རྒྱུད་རིས། འོག་ཁང་ན་ཕལ་པོ་ཆེའི་རྒྱུད་རིས། སྒོ་མོ་ཆེ་བ་དྲུག། ཆོས་སྐྱོང་པ་གཤིན་རྗེ་མེའི་འཁོར་ལོ་ཅན། བརྡ་སྦྱོར་ཚད་མ་གླིང་ན། ཤཱཀྱ་ཐུབ་པ་གཙོ་འཁོར་བདུན། ལྟེ་བ་མདོ་རིན་པོ་ཆེ་སྣ་ཚོགས་ཀྱི་རྒྱུད་རིས།
ཕྱི་བཙུན་པའི་གཡོས་ཁང་། ཆོས་སྐྱོང་རྒྱལ་པོ་འབྲུག་གི་རློག་(སློག)པ་ཅན། ལྷོའི་གླིང་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 35སོགས་(སོག)ཁ་གསུམ་ལ། བདུད་འདུལ་སྔགས་པ་གླིང་ན། ཤཱཀྱ་མུ་ནེ་བདུད་འདུལ་ལུགས་མ། ལྡེར་པོ་༤། ལྟེ་བ་ལ་མདོ་སྡེ་ས་བཅུ་པ། འཁོར་ས་ལ་གཙུག་ན་རིན་པོ་ཆེའི་མདོ།
ཆོས་སྐྱོང་བ་དབྱུག་མ་ཉི་ཤུ་རྩ་བརྒྱད། ཨརྱ་པ་ལོའི་གླིང་ན། ཁ་སར་པ་ཎི་གཙོ་འཁོར་ལྔ། སྟེང་ན་ཨ་མི་དེ་ཝ་གཙོ་འཁོར་ལྔ། གློ་འབུར་ན་སྐུ་གསུང་ཐུགས་ཀྱི་རྟེན། སྐུའི་རྟེན་ཙན་དན་གྱི་རུས་པ་ལ་གུ་གུལ་གྱི་ཤ། དངུལ་གྱི་པགས་པ་གཡོགས་པའི་རྒྱལ་པོའི་འདྲ་འབག་གཅིག བླ་འབུམ་ཡུམ་ཆེན་མོ་༡། ཕྲ་མེན་གྱི་མཆོད་རྟེན་གཅིག་རྒྱུད་རིས་མདོ་སྡེ་ཟ་མ་ཏོག་བཀོད་པ། བསོའི་ལྷ་མོ་སྟོང་རྩ་༢།
འཁོར་ས་ལངས་(ས་ལུ་ལྗང་པ)བཅུའི་མདོ། ཆོས་སྐྱོང་བ་དྲང་སྲོང་ཏ་མ་ར་འཁོར་ལོང་བ་རྒྱབ་འབྲེལ་དང་བཅས་པ། རྒྱ་གར་གྱི་གླིང་ན་ཇོ་བོ་བྱང་ཆུབ་ཆེན་པོ་ལུགས་ལ་གཙོ་འཁོར་ལྔ་རྒྱུད་རིས། མགོན་པོ་ཚེ་དཔག་ཏུ་མེད་པ་དང་། འདུལ་བ་རྣམ་པར་དག་པ། མདུན་ན་ལོ་པཎ་སྒྲ་བསྒྱུར་བའི་ཁུངས་༡་ལ། སྒོ་སོ་བལྟ་བ། ཆོས་སྐྱོང་བ་གནོད་སྦྱིན་ར་ཐོད། ནུབ་ཀྱི་གླིང་ཟླུམ་པོ་གསུམ་ལ། བེེ་རོ་ཙ་ནའི་གླིང་ན་རྣམ་པར་སྣང་མཛད་ཟངས་ལས་བྱས་པ།
འཁོར་གསང་བའི་ཡུམ་༤། རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་རིས། ཆོས་སྐྱོང་གནོད་སྦྱིན་གླང་གི་མགོ་ཅན། བྱམས་པ་གླིང་ན་འཕགས་པ་བྱམས་པ་གཙོ་འཁོར་བདུན། སྒོ་སྲུང་གཤིན་རྗེ་གཤེད་གཉིས། རྒྱུད་རིས་མིས་མི་དགེ་བ་སྤྱད་པས། ཤཱཀྱ་ཐུབ་པའི་བསྟན་པ་མར་འགྲིབ་པ་དང་། ཚེ་ལོ་བཅུ་པ་ནས་མིས་དགེ་བ་བྱས་པས་བྱམས་པའི་བསྟན་པ་ཡར་འཕེལ་བྲིས། སྣ་ནམ་རྒྱ་ཚ་ལྷ་སྣང་གིས་ལས་དཔོན་པོ་བྱེད་ཐབས་དང་། བྱང་ཆུབ་ལྟུང་བཤགས་ཀྱི་ལྷ་ཚོགས་བཀོད།
ཆོས་སྐྱོང་མཁའ་འགྲོ་མ་གུ་གླིང་གི་གོས་ཅན། བསམ་གཏན་གླིང་ན་རྣམ་པར་སྣང་མཛད་ཡབ་ཀྱི་ཐུགས་དམ་གཉན་པོ་བྱིན་ཅན་རིགས་ལྔ། འཁོར་ཉན་ཐོས་ཆེན་པོ་བཅུ་དྲུག་དང་བཅས་པ། རྒྱུད་རིས་གསེར་འོད་དམ་ཉེ་འདོན་གྱི་ལུགས། ཆོས་སྐྱོང་བ་རྒྱལ་པོ་གཏུམ་པའི་མགོ་བོ་ཅན། བྱང་གི་གླིང་གྲུ་བཞི་གསུམ་པ། རིན་ཆེན་སྣ་36 ༄༧།། (སྦ་བཞེད་〉ཕྱོགས་བསྒྲིགས། ཚོགས་གླིང་ན་ཤཱཀྱ་མུ་ནེ་གཙོ་འཁོར་ལྔ།
རྒྱུད་རིས་དགའ་ལྡན་དུ་ཡུམ་ལ་ཆོས་བཤད་པ། དྲིན་ལན་བསོབ་པའི་མདོ། ཆོས་སྐྱོང་བ་རྒྱལ་བོ་དབྱི་ཡི་པར་ར་ཅན། སེམས་བསྐྱེད་བྱང་ཆུབ་གླིང་ན་ཕྱག་ན་རྡོ་རྗེའི་ཕོ་བྲང་ངོ་།། རི་བོ་མཆོག་རབ་ན་ཕྱག་ན་རྡོ་རྗེ་རྡོ་ཕུར་པ། བདུད་རྗེ་འཁྱིལ་པ་གསུམ། བར་ཆད་སྲུང་བ་རིགསུམ། གཙོ་བོ་སངས་རྒྱས་མ་ཆགས་པདྨའི་སྤྱན་ནམ་མཁའ་ལ་བྱོན་པ་ལ་བྱང་ཆུབ་སེམས་དཔའི་སྒྲིབ་པ་རྣམ་སེལ་གྱིས་ཞུས་སྣ་བ་བྱས་ཏེ་ས་བཅུ་པའི་བྱང་ཆུབ་སེམས་དཔའི་རྡོ་རྗེ་སྙིང་པོ་ལ་སོགས་པ་སེམས་བསྐྱེད་ཞུ་བ། དེའི་བར་བར་ན་ཕྱོགས་བཅུའི་སངས་རྒྱས་དེ་ལ་བྱིན་གྱིས་བརླབ་པ་ཞེ་གཉིས། རྒྱུད་རིས་མདོ་དཀོན་མཆོག་སྤྲིན།
འཁོར་ས་ལ་འཕགས་པ་རྟག་ཏུ་ངུ་ཤེས་རབ་ཀྱི་ཕ་རོལ་དུ་ཕྱིན་པ་འཚོལ་བ། ཆོས་སྐྱོང་མཁའ་འགྲོ་མ་སེང་གེའི་འགྲོས་ཅན། དཀོར་མཛོད་དཔེ་ཧར་གླིང་ན་ཤཱཀྱ་ཐུབ་པ་གཙོ་འཁོར་དགུ། ཡབ་དང་སྲས་མཇལ་བའི་མདོའི་རྒྱུད་རིས། གློ་འབུར་རྣམས་ན་བསམ་ཡས་འབྱོངས་པའི་སྐོར་ལྷག་མ་འདི་ན་འདི་ཡོད་ཀྱི་རྩིས་ཡི་གེ་ཁྲི་ཤིང་སྒྲོམ་གང་དེའི་སྲུང་མ་ཁྲི་ཁང་གི་རྒྱལ་པོ། ཕྱིའི་ཆོས་སྐྱོང་དཔེ་ཧར་ལ་གཏད། ཡཀྵ་གོང་མ་གང་བ་བཟང་པོའི་ཁང་པ་ན། ཤཱཀྱ་ཐུབ་པ་གཙོ་འཁོར་ལྔ། རྒྱུད་རིས་བསྐལ་པ་བཟང་པོའི་མདོ་སངས་རྒྱས་སྟོང་རྩ་༢ཆོས་སྐྱོང་ཐང་ལྷ་གང་བ་བཟང་པོ། ཡཀྵ་འོག་མ་གནོད་སྦྱིན་ནོར་བུ་བཟང་པོའི་ཁང་པ་ན།
ལྡེར་པོ་དང་རྒྱུད་རིམ་མཐུན། ཆོས་སྐྱོང་བ་ཤམ་བུ་གནོད་སྦྱིན་ནོར་བུ་བཟང་པོ་ལ་གཏད། དེར་ཉི་ས་དང་ཟླ་བ། ཤར་ཕྱོགས་ཀྱི་གླིང་དང་བཅས་པ་ཁ་དོག་སེར་པོ། ལྷོང་ངོས་མཐིང་ག་བེེཌཱུརྱ། བྱང་ངོས། དཀར་པོ་ཤེལ། ནུས་ངོས་དམར་པོ་པདྨ་རཱ་ཀུ ལོགས་ཀྱི་ཞལ་བ་གཉེར་མ་ཆུ་གཉེར་འདྲ་བ། ཐང་དཀར་ལ་ཞལ་ཕྱིའི་རྒྱ་མཚོ་ལ་དཔེ་བྱས་པ་ཡང་བྱས་སོ།། དེ་ནས་ཚང་མང་ཀོ་ཏུ་གླིང་ན།
སྟེང་ཁ་ན་སློབ་དཔོན་བོ་རྙི་པཏྭའི་གཟིམས་ཞལ་དང་། ན་སོ་ལྷ་ཁང་འོག་ཁང་ན་དཀར་ཐབ། ཆོས་སྐྱོང་གནོད་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 37སྦྱིན་ལག་ན་བྷུ་གུ་ཐོགས་པ། དག་བྱེད་ཁྲུས་ཀྱི་ཁང་པ་ན། ཁྲོན་པ་ཙནྡ་གྱིས་བཀང་བ། འོག་སོ་ཁག་ལོགས་ལ་རབ་ཏུ་བྱུང་བ་སྐྱོ་བ་སྐྱེད་པས་སྐོང་དུས་ཀྱི་རྣམ་པ་བྲིས། ཆོས་སྐྱོང་གནོད་སྦྱིན་ལག་ན་བུམ་ས་ཐོགས་པ། མཐུ་རྩལ་ཀླུ་གླིང་ན་སེ་བ་ཕུང་པོ་ལ་སྦྱིན་སྲེག་བྱས་པའི་ཡལ་ག་བརྒྱད་ལ་ཀླུ་ཆེན་པོ་བརྒྱད་བྱས།
དེའི་དབུས་སུ་ཕྱག་ན་རྡོ་ཞིག་དཀར་བོ་འདུལ་བྱེད་དུ་བཞེངས། རྒྱུད་རིས་ཉ་དང་སྦལ་པ་དང་ཆུ་སྲིན་ལ་སོགས་པ་བྲིས། ཆོས་སྐྱོང་པ་བདག་གཉན་དགུ་རང་ཆས་སུ་ཡོད། ནང་ཆུ་ཤེལ་གྱི་ཁྱབ་པ་སུས་ཀྱང་བལྷ་བར་སྔོ་མི་ཐོག་པ་ཅིག་མཆི། དེ་ནས་མཆོད་རྟེན་དཀར་པོ་བྱང་ཆུབ་ཆེན་པོའི་མཆོད་རྟེན་ཉན་ཐོས་ཀྱི་ལུགས་དེ་བཞིན་གཤེགས་པའི་གདུང་གིས་བརྒྱན་པ་ཤུད་སུ་ང་མི་རྒྱལ་དོར་རོལ་ལས་དཔོན་བྱས་ཏེ། ཆོས་སྐྱོང་བ་གནོད་སྦྱིན་སྐར་མདའ་གཏོང་བ་ལ་གཏད། མཆོད་རྟེན་དམར་པོ་ཆོས་ཀྱི་འཁོར་ལོ་བྱང་ཆུབ་སེམས་དེའི་ལུགས་པདྨས་བརྒྱན་པ། སྣ་རྣམ་རྒྱ་ཚ་ལྷ་ནང་གིས་བཞེངས། ཆོས་སྐྱོང་བ་གཟའ་མིགདམར་ལ་གཏད། མཆོད་རྟེན་ནག་པོ་རང་སངས་རྒྱས་ཀྱི་ལུགས་མཆོད་རྟེན་གྱིས་བརྒྱན་པ།
ངན་ལམ་སྟག་ར་ཀླུ་གོང་གི་བཞེངས། ཆོས་སྐྱོང་བ་གནོད་སྦྱིན་ལྕགས་ཀྱི་མཆུ་ཅན་ལ་གཏད། མཆོད་རྟེན་སྔོན་པོ་དཔལ་ལྷ་ལས་བབ་པ་དེའི་ནགས་པའི་ལུགས། ལྷ་ཁང་གི་སྒོ་མོ་བཅུ་དྲུག་བརྒྱན་པ་མཆིས་འོད་བཞེངས་སྤྲོའུ་ཆུང་གིས་བཞེངས། ཆོས་སྐྱོང་གནོད་ནི་ཉི་མའི་གདོང་ལ་གཏད། དེའི་ཚེ་འདྲེ་མོ་འོད་ཅན་མས་བློན་པོ་ཉལ་བའི་མགོ་མཇུག་ལྟོག་པ་ལ་སོགས་པའི་འཚོ་བ་མང་དུ་བྱས་ནས། དེ་བློན་པོ་ལ་ཞུས་པ། བྱམས་པའི་གླིང་དུ་མཆོད་རྟེན་འོད་འབར་བ་རྩིགས་ནས་མནན། མཆོད་རྟེན་ཆེན་པོ་ལ་འོད་འབར་དང་ལྔ། མཆོད་རྟེན་དཀར་རོ་གཉན་གྲགས་པས་ལས་དཔོན་ཤི་ནས།
སྡུད་དུ་ཁྲི་འབྲིང་ཁོང་བཙན་པའི་རྗེས་བསིགས་ནས་རྩིགས་ལག་པ་དང་། ནང་རྫོངས་མ་མཆིས་ནས། སློབ་དཔོན་ལ་ཞུས་པས་མ་ག་རྟའི་རྒྱལ་པོའི་ཁབ་ཀྱི་སྒོ་མདུན་ན། དུ་ལོ་ཙཱ་དོ་བྱ་བའི་ནང་ན་རྒྱལ་པོ་གཟུགས་ཅན་སྙིང་པོའི་སྐལ་བ་དེ་38 ༄༅།།(སྦ་བཞེད་〉ཕྱོགས་བསྒྲིགས། ནི་བདེ་བར་གཤེགས་པའི་གདུང་རིང་སྲེལ་མ་ག་ འི་བྲེའི་ཁལ་༡་བཞུགས་པར་གྲགས་སོ་གསུང་བ་དང་། རྒྱལ་པོ་དེ་སྤྱན་དྲངས་པའི་ཕྱིར། བོད་ཀྱི་རྟ་རྔོག་་ཆགས་སྒས་མནན་པ་ཅིག་ཀྱང་མ་ལུས་པར་ཆད་ལ་བསྔོས་ཏེ། འགོས་ཀྱི་ཕག་རེར་དུས་བཏབ། སློབ་དཔོན་གྱིས་ས་རྒྱུས་པ་མཛད་ན་མཐའ་ཁོབ་ཀྱི་རྟ་པའི་དམག་དྲངས་ནས།
དཔལ་མོ་དཔལ་ཐང་དུ་གྲངས་ལ་བཏབ་པས། རྟ་པ་བྱེ་བ་ཕྲག་བཅུ་༤བྱུང་། རྒྱ་གར་མཐའ་འཁོབ་ཏུ་རྡོལ་བ་དང་། ཡུལ་དེའི་རྒྱལ་པོ་བྲེད་ནས་མཐའ་ཁོབ་ཀྱི་རྒྱལ་པོ་དེའི་རྟ་པ་འདི་འདྲ་ན་དཔུང་གི་ཆུང་གི་ཚོགས་དང་། ཤིང་རྟའི་ཚོགས་དང་། གླང་པོ་ཆེའི་ཚོགས་ཅི་འདྲ་བར་འགྱུར་ཟེར་ནས། ཕོ་བྲང་གི་ཡ་ལད་ལ་བཙན་པོའི་ལྷམ་བཏགས་དེ། དེའི་འོག་ན་ཕར་འཁོར་དང་བཅས་པ་འཛུལ་ནས། ངའི་རྒྱལ་ཁམས་འདི་བཙན་པོ་ཁྱོད་ཀྱི་ཞབས་འོག་ཏུ་འཛུལ་བས་ཁྱོད་ཀྱི་ཆབ་སྲིད་བྱེད་དེ། བཅའ་དང་སྐྱེས་ལོ་དམ་དུ་འཇལ་བར་ཁས་བླངས་ནས་མངའ་འོག་ཏུ་འདུས་པ་ལགས།
དེ་ནས་ཆུའོ་གན་རྒལ་ནས་མ་ག་རྙར་དམག་དྲངས་པ་དང་། མ་ག་རྙ་པ་རྣམས་ཀྱི་ནོར་ཐམས་ཅད་ཨོ་ཏན་པུ་རིར་བསྐྱལ་ནས་མི་ཐམས་ཅད་རྒྱ་གར་ཤར་ཕྱོགས་སུ་བྲོས་ནས། གཡུལ་སྤྲད་མ་དགོས་པར་དཔལ་རྡོ་རྗེ་གདན་དུ་བྱང་ཆུབ་ཀྱི་ཤིང་ལ་མཆོད་པ་བྱས་ནས་མཆོད་གནས་སྤྱན་དྲངས་པའི་ཕྱིར་མཆོད་རྟེན་ཁ་ཕྱེ་བའི་ནང་ན་མཚོན་ཆའི་འཁོར་ལོའི་དཀྱིལ་ན་རཏྣའི་བུམ་པ་འདུག་པ། དེ་སུས་ཀྱང་བླངས་བར་སྔོ་མ་ཐོགས། རྒྱ་གར་གྱི་རྒད་བུ་༡་འདུག་པ་ན་རེ། ང་ལ་སྔོན་གྱི་མི་གླེང་བའི་ལོ་རྒྱུས་ཡོད། རྩེ་ཏ་འདིའི་བྱང་ངོས་ན་རྡོ་ལེབ་ཆེན་པོའི་དཀྱིལ་གྱི་བུག་པ་ན་རྔ་མའི་ཐག་པ་ལ་བུམ་པ་བཏགས་ཏེ་བཏང་བས། བུམ་པ་དེ་ཆུའོ་གངྒཱར་འབྱུང་དེ་ནས་ཕར་ལ་གཞལ་བས་ཙེ་ཏ་དང་སྒེད་ཁར་ཐག་སྙམ་པ་ན། རྫའི་བར་དུ་རྩ་ཤིང་དང་བྱེ་མས་བཀག་པས་ཆུ་ཆད་ནས་མཚོན་ཆའི་འཁོར་ལོ་སྟོན་པ་ཡིན་ཟེར་ན་ཞེས་ཟེར། དེ་ཇི་སྐད་ཟེར་བ་དེ་ལྟར་བྱས་པས་བདེན་པར་བྱུང་ནས་རཏྣའི་བུམ་པ་ནས་དེ་ནི་བདེ་བཞིན་གཤེགས་པ་ཤཱཀྱ་ཐུབ་པའི་རིང་
༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 39སྲེལ་བྱེ་དྲུག་སྤྱན་དྲངས་ནས་རྩ་ཤིང་གསལ་ནས་ཆུ་བཏང་བས་མཚོན་ཆའི་འཁོར་ལོ་སྔ་མ་ལྟར་འཁོར་རོ།། དེ་ནས་ཚུར་བྱོན་ནས་ཆུ་བོ་གངྒཱའི་འགྲམ་དུ་བོད་ཀྱི་མི་བཞི་བསྐོས་ནས། འདི་ཚུན་ཆད་བོད་ཀྱི་ས་བཅད་ཡིན་པས་འདིར་རྡོ་རིང་བགྱིས་ཤིག་ཅེས་བཀའ་བསྩལ་མི་བཞི་པོས་བྱེ་ཁུང་དུ་ལྕགས་ཀྱི་༧་བ་བཙུགས་ཏེ། ཕྱིས་བྲུ་ཤའི་དམག་གི་དེ་གཤིག་པས། མ་ཤིག་པས་མེས་བཞུ་བའི་འཕྲོ་ཡོད་དོ།། དེའི་ལུང་ཕུག་ན་འཇུག་མཁན་གྱི་མི་བཞི་པོ་ཕྱར་པ་བྷོ་ཊ་ཐ་ཁུ་རའི་རིགས་བྱ་བའི་གྲོང་ཁྱེར་ཆེན་པོ་གཅིག་ཀྱང་ཡོད་དོ།། རྟ་དམག་བོད་དུ་ལོག་པ་ཤིན་ཏུ་ཉུང་བས་བཙན་པོ་ལ་དྲིས་པས། རྒྱ་དཀར་པོ་ཡུལ་བཟང་བས་མིན་ནམ། ཕར་ཐང་ཟེར།
སློབ་དཔོན་ལ་དྲིས་པས། རྒྱ་དཀར་པོ་ཆམ་ལ་འབེབ་པའི་ཆེད་དུ་བཙན་པོས་སྤྲུལ་པ་བྱས་པ་ཡིན། དམག་དང་པོ་ནས་འདི་ལས་མེད་གསུངས། གྲངས་པས་མི་༡་ཀྱང་མ་ལུས་རྟ་༡་ཀྱང་མ་ཆད་པར་ཚང་བས། བཙན་པོ་ཁྲི་སྲོང་ལྡེ་བཙན་སྤྲུལ་བར་གྲགས་སོ།། དེ་ནས་ཆོས་འཁོར་དུ་བྱོན་ནས། རིང་སྲེལ་གྱི་སྣོད་རཏྣའི་ཟ་མ་ཏོག་ཕྲུགས་བྱས་པའི་བར་དུ། རིང་སྲེལ་འཕེལ་བ་སྙམ་པ་ལྷག་པ་དག་མཆོད་རྟེན་གྱི་ཟ་མ་ཏོག་ལ་བཞུགས། མེས་ཀྱི་གཉན་པོ་གསང་བ་དང་། མེས་སྲོང་བཙན་གྱི་ཐུགས་དམ་ལྔ་དང་།
ཡབ་ཀྱི་ཐུགས་དམ་༢ཀྱང་དེར་བཞུགས་པས་ལྷག་པར་བྱིན་རླབས་ཆེའོ།། དེའི་སྲོག་ཤིང་ཁས་སུ་རིའི་རྒྱབ་ན་བལ་པོ་བཟོ་བྱེད་པ་དང་། སང་སྲོག་ཤིང་འཛུགས་པར་ཆད་བྱས་ཏེ། བློན་པོ་རྣམས་འབྲང་ཞགས་དང་། ཤིང་རྟ་མ་སྟ་གོན་བྱས་པ་དང་། བལ་པོས་ཀུང་སང་མ་ཐོག་བཟོ་འཕྲོ་ལ་ཕྱིན་པ་དང་། སྲོག་ཤིང་ཤུལ་ཧ་རེའི་སྟོར། དེ་རྗེའི་སྙན་དུ་གསོལ་བས། རྗེས་ཕོ་ཉ་བཏང་པས། དེས་སྲོག་ཤིང་གཙུགས་ལེགས་པ་མཐོང་།
དེ་སྐད་དུ་སྙན་དུ་གསོལ་བས། ཀུན་བསགས་ཏེ་ངའི་འབངས་ལས་སྟོབས་ཆེ་བ་འདི་སུ་ཡིན་བྱ་དགའ་ཆེ་ཐང་དུ་གནང་ངོ་ཅེས་པས། ཁས་ལེན་པ་སུ་ཡང་མ་མཆིས སྒྱུ་མཁན་པ་ན་རེ། འདང་ངའི་རྨི་ལམ་ན་མི་བཞིས་སྲོག་ཤིང་གཙུགས་ཏེ། ཁྱོད་40 ༄༅།〈སྦ་བཞེད་〉ཕྱོགས་བསྒྲིགས། ཀྱིས་མཆོད་རྟེན་བདུན་རྩིགས་པ་ལ་འདི་ལེགས་རབ། མཆོད་རྟེན་འདི་འཛམ་བུའི་གླིང་ན་བྱིན་ཆེ་སྟེ་འདི་ལ་སུ་ཕྱག་དང་སྐོར་བྱེད་པ་དེ་ཡིད་བཞིན་དུ་འགྲུབ། ཁྱོད་ཀྱི་བྱ་དགའ་འདི་ལ་བགྱིས་མཆིས་ནས་གསེར་གྱི་ཡ་ལད་༡་བྱིན། གཉིད་སད་ཙ་ན་མི་༤པོ་མི་གནང་།
ཡ་ལད་འདི་ཡིན་ཟེར་ནས་གསེར་ཁྲབ་༡་གདའ། སློབ་དཔོན་ན་རེ། དེ་སྐད་སྟོན་པ་དེ་རྒྱལ་པོ་ཆེན་པོ་༤ཡིན་པས། དང་པོར་རྒྱལ་པོ་ཆེན་པོ་བཞིའི་གཟུགས་བྱ་གསུངས་ནས། བུམ་པའི་ཁར་འབག་བཞི་བྱས་ནས་བཞག་གོ། དེ་ནས་མགོན་ཁང་བཞི་ནང་ཕུགས་ན་ཤཱཀྱ་མུ་ནེ་གཙོ་འཁོར་གསུམ། མདོ་ན་མགོན་པོ་གཉིས་གཉིས། དེའི་སྒོ་དྲ་བར་བྱས་པ། སྒོའི་ཕྱི་ན་རྟ་བབས་དང་བཅས་པ། སྟེང་ན་ཆོས་ཀྱི་འཁོར་ལོ་གསེར་ལས་བྱས་པ་ཤར་ན་དང་།
གདུགས་རྒྱལ་མཚན་དང་བཅས་པ་བགྱིས་ཏེ། ཆོས་སྐྱོང་བ་རྒྱལ་པོ་བཞི་ལ་གཏད། ལྕགས་རིས་ཟུར་མས་རྡོ་རྗེ་འགྲོས་ལ་མཆོད་རྟེན་བརྒྱ་རྩ་བརྒྱད་ཀྱི་ཚུལ་དུ་མཁར་སྐོར་ནས་རེ་རེ་ལ་རང་སངས་རྒྱས་ཀྱི་རིང་བསྲེལ་རེ་བཞུགས་པས། ཆོས་སྐྱོང་བ་རྒྱལ་པོ་སྟོང་སྟེ་བཅོ་བརྒྱད་ལ་གཏད། བསམ་ཡས་སྤྱིའི་ཆོས་སྐྱོང་དཔལ་མགོན་པོ་ནག་པོ་ལ་གཏད། དེ་ལྟར་ན་དཔལ་བྲག་དམར་བསམ་ཡས་ལྷུན་གྱིས་གྲུབ་པ་གཞི་རྒྱ་ཆེ་ལ་དཔངས་མཐོ་བ། རྒྱུ་བཟང་ལ་བཀོད་པ་ལེགས་པ། དུང་ཕོར་གཟིས་བཀང་བ་འདྲ་བ། རྗེའི་ཐུགས་དམ་འབངས་ཡོངས་སྤྱི་མཆོད་གནས། ཡོས་བུའི་ལོ་རྨང་བྲེས་ནས།
ཡོས་བུའི་ལོ་ལ་འབྱོངས་པ་ལགས་སོ། ཇོ་མོ་ལྔ་ཁབ་ཏུ་བཞེས་པ་ལས། མཆིམས་བཟའ་ལྷ་མོ་བཙན་དང་། མཁར་ཆེན་བཟའ་འཚོ་རྒྱལ་༢གྲུབ་པ་མཛད་པས་ཕྱག་རིས་མེད། འབྲོ་བཟའ་ཁྲི་རྒྱལ་ཡང་མོ་བཙན་རབ་ཏུ་བྱུང་བའི་མཚན། བྱང་ཆུབ་རྗེར་གསོལ་བའི་ཕྱག་རིས། དགེ་རྒྱས་ཀྱི་གཙུག་ལག་ཁང་ལགས་ཏེ། སྣང་བ་མཐའ་ཡས་གཙོ་བོ་མཛད་པ། གཙོ་འཁོར་དགུར་མཛད་པ་ལུགས་སྟོད་དུ་བཏབ་ནས་སྤྱན་དྲངས་པས། གཉིས་ཆབ་ལ་ཤོར།
འཁོར་དྲུག་པོ་གཡས་ན་རིགས་གསུམ་མགོན་པོ། ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 41གཡོན་ན་སངས་རྒྱས་སྨན་གྱི་ལྷ་དང་། སངས་རྒྱས་ཀུན་ཏུ་བཟང་པོ། མི་གཡོ་མགོན་པོ་བཞུགས་སུ་གསོལ། སྲས་མི་མངའ་བས་ཕ་མིང་གི་འགྲོ་ཡུལ་ཐག་རིང་། ཕྱིས་གསོ་མི་ཡོང་འོང་མཆི་ནས། ལྷ་ལུགས་མར་མཛད། རྩིགས་པ་སོ་ཕག་ཞ་ཉེའི་ཆུས་སྦྱར་ཟངས་ཀྱི་ཐོག་བསྐལ། རོལ་མོར་འགྲན་བཟང་བཤིག་པའི་ཅོང་འཆིང་ཕུའི་རྫ་ལ་སྐྱལ་བ་དེ་ཡིན་གསུང་ཅོང་བཏགས།
སྣང་བར་རིན་ཆེན་མར་གད། ཨ་མི་དེ་བའི་དཔྲལ་བར་འཕྲ་བཏབ་བོ།། ཇོ་མོ་ཚེ་སྤོང་བཟའ་མེ་ཏོག་སྒྲོན་ལ་སྲས་མངའ་བས་ཁམས་གསུམ་ཟང་ཁང་གི་གཙུག་ལག་ཁང་། ཡབ་ཀྱི་དབུ་རྩེ་ལ་དཔེ་བླངས་ནས་བཞེངས་སུ་གསོལ། ཕོ་ཡོང་བཟའ་རྒྱལ་མོ་བཙུན་རྒྱལ་པོའི་ཡུམ་ཚེ་འཕོས་པར་སློབ་དཔོན་གྱིས་ལུང་བསྟན་པས་ཁབ་ཏུ་བཞེས་ནས་ལན་པར་གསོལ་བས་ཁབ་ཏུ་དེ་ལ་ལྷ་ལྕམ་ལས་མི་མངའ་བས ལྷ་ཁང་ཉིས་ཐོག་ཏུ་གནང་བས་དབུ་ཚལ་གསེར་ཁང་རྡོ་རྗེ་དབྱིངས་ཀྱི་དཀྱིལ་འཁོར་དུ་བཞེངས་སུ་གསོལ། ལྷ་བཟོ་བ་ལ་ཟས་སྣ་བཅུ་གསུམ་དྲངས་པས། བཟོ་སྣ་བཅུ་གསུམ་བྱས་ཏེ། སྟེང་ཁང་ལོགས་ལ་རྩིགས་པ་མེད་པ། ནང་ན་ཀ་བ་མེད་པ། གླ་གོར་གྱི་སྒོ་ར་རྫའི་རྒྱ་དང་བཙུན་མོའི་འབགས་ཐུབ་པ།
ས་གཞི་ར་གན་ལས་བྱས་པ་གཡུའི་གདུང་མ་ལ་གསེར་གྱི་རྟ་རྒྱུག་པའི་འབུར་དོད་པ། གཟའ་ཆེན་པོ་བརྒྱད་ཀྱིས་གདུང་མ་བརྒྱད་འདེགས་པ། མཐིང་གི་རྒྱ་ཕིགས་ཁ་ཕྱིར་བལྟ་ནང་བལྟ་ཡོད་པ། ཆུ་ཐམས་ཅད་འདྲིལ་ནས་སེང་གེའི་ཁ་ནས་འབབས་པ། དེ་རུལ་(རུས)སྦལ་གྱི་རྒྱབ་ཏུ་འོང་བ། སྒོ་འབྱེད་བཅོད་ལས་གསེར་གྱི་བྱི་ཆུང་སྐད་འདོན་པ། ནང་གི་ཀྲེ་ཡའི་ལྷོ་ཕྱོགས་ལ་སྤྱི་གདུགས་རེ་དང་སྒེར་གདུགས་རེ་ཕེབ་པ། མཛད་པ་བཅུ་གཉིས་འབུར་དུ་དོད་པ། ལྷའི་བུས་ཁྱུང་གི་སྒོ་ང་ལས་བདུད་རྩིའི་ཆུས་ལྷ་ལ་ཁྲུས་གསོལ་བ་ངོ་མཚར་བ་ཅིག་བཞེངས་སུ་གསོལ། དེ་ནས་སློབ་དཔོན་ལ་མངའ་གསོལ་གྱི་ཞུ་རྟེན་གསེར་ཕྱེ་བྲེ་དྲུག་ཕུལ་ནས་ཞུས་པས།
བོད་འབངས་མངའ་རིས་ཐམས་ཅད་ལ་བཅའ་དང་ཁྲལ་བསྡུས་ལ་ཡོ་བྱད་སྟ་གོན་གྱིས་ཤིག་ཅེས་ལུང་གནང་། སློབ་དཔོན་ཀེ་རུ་42 ༄༅།།(སྦ་བཞེད་〉ཕྱོགས་བསྒྲིགས། གླིང་ན་མཚམས་བཅད་ནས་སྒྲུབ་པ་ལ་བཞུགས། བ་སོ་ལྷ་ཁང་ལོ་བཅུ་གཉིས་ན་བཟོ་ཚར། བཙན་པོས་མངའ་འབངས་ཀུན་བསྡུས་ཏེ་བྲག་དམར་སྐྱེ་བོའི་ཚོགས་ཀྱིས་ཁེངས། སློབ་དཔོན་ཀེ་རུ་གླིང་ན་མཁར་གཞོང་མེ་ཏོག་གིས་བཀང་ནས་བྱོན་པས་མཆོད་རྟེན་དཀར་པོའི་གོང་དུ་བྱོན་པ་བཙན་པོས་འཇམ་དཔལ་རྡོ་རྗེ་ཞལ་གསུམ་ཕྱག་དྲུག་པ་ཕྱག་ན་རིན་པོ་ཆེའི་མེ་ཏོག་ཐོགས་པ་ཅིག་གཟིགས། སློབ་དཔོན་གྱི་ཏིང་ངེ་འཛིན་གྱིས་དབུ་རྩེའི་འོག་ཁང་གི་ལྷ་རྣམས་ཕྱིར་སྤྱན་དྲངས་ཏེ་མཆོད་རྟེན་དཀར་པོ་ལ་སྐོར་བ་བྱས་ཏེ། ཞལ་ཤར་ཕྱོགས་སུ་གཟིགས་ནས་འཁོར་སའི་ལོགས་ན་པྲོག་ཞུ་ཟིང་ངེ་བཞུགས་པ་ལ་མེ་ཏོག་གཏོར། ལྷ་རྣམས་དུས་༡་ཏུ་ནང་དུ་གཤེགས་ཏེ།
སྔར་གྱི་གྲལ་༤དུ་འཁོད། ཁྲོ་བོ་གཉིས་ཀྱི་རྒྱབ་ནས་ཡེ་ཤེས་ཀྱི་མེ་འབར་བས་ས་ཚིག་པ་སློབ་དཔོན་གྱིས་དྲི་ཆབ་གསང་གཏོར་མཛད་པས་མེ་ཤི་བའི་ཤུལ་གསོར་མ་འཚལ། བཙན་པོས་མེ་ཏོག་ཏུ་ཡོན་གསེར་ཕྱེ་གཞོང་པ་གང་ཕུལ། ཞལ་སྤྲོ་ཆེན་པོའི་དུས་སུ་ཕྱིའི་ལྕགས་རིའི་སྟོང་མཆོད་རྟེན་གྱི་བར་ཐམས་ཅད་བཞེས་པ་དང་ཐུད་སྐྱལ་གྱིས་བཀང་། དེ་ལྟད་མོ་བ་རྣམས་ལའང་འཚལ་བས། སྐལ་པ་གཉིས་གཉིས་གསུམ་གསུམ་ཐོབ། སྐལ་པ་ཆད་པ་ནི་ཡེ་མ་མཆིས། དེའི་རྗེས་ལ་ཀུན་ལྟད་མོ་ཆེ་ཐང་རེ་བྱེད། སྨན་རི་ལ་ལན་འགའ་བྲག་ཆུང་ཉི་མ་ལྡེ་བའི་དྲུང་དུ་ཤ་བ་བྱུང་བ་ལ་ཞགས་པས་བཟུང་ནས་ཁྲོམ་སྐོར། ལྟད་མོ་དང་པོའི་བྱད་ལུགས་འཁོར་སའི་སྒོ་རྒྱབ་ཏུ་བྲིས་ནས་ཡོད་དོ།།
སང་ནང་པར་ཡང་སློབ་དཔོན་ཀེ་རུ་གླིང་ནས་མཁར་གཞོང་མེ་ཏོག་གིས་བཀང་ནས་བྱོན་པ། བཙན་པོས་དགེ་སློང་རིགས་ལྔའི་དབུ་རྒྱན་ཅན་གཟིགས། སློབ་དཔོན་གྱིས་ཏིང་ངེ་འཛིན་གྱིས་དབུ་རྩེ་བར་ཁང་གི་ལྷ་ཕྱིར་སྤྱན་དྲངས་ཏེ། འཁོར་སའི་ལོགས་ལ་ཞལ་ཤར་དུ་གཟིགས་པ་ལ་མེ་ཏོག་གཏོར་བས་ལྷ་རྣམས་དུས་གཅིག་ལ་ནང་དུ་གཤེགས་ཏེ་སྔར་གྱི་གྲལ་བཞིན་དུ་འཁོད། བཙན་པོས་གསེར་ཕྱེ་གཞོང་པ་གང་ཡོན་དུ་ཕུལ། ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 43ཞལ་སྤྲོ་ཆེན་པོའི་དུས་སུ་ལྟད་མོ་བ་མཚལ་མར་སྔར་བཞིན་དུ་མཚལ་ནས། རྗེས་ལ་ལྟད་མོ་ཆེ་ཐང་རེ་བྱེད། སྡོག་ཕ་ལས་རྔ་མོང་བདུན་ལ་ཞོན་རེས་བྱེད་ཅིང་བྱུང་། ལ་ལ་གོ་རུ་རྒྱུག་པའི་སྟེང་ན་རལ་གྲིའི་སྒོ་འཕེན།
ལ་ལ་མི་༢་༡་གིས་འཕན་འཕྱར་བ་ལ་སོགས་པ་ལྟད་མོ་བར་སའི་བྱད་ལུགས་རྣམས་འཁོར་སའི་སྒོ་རྒྱབ་ཏུ་བྲིས་ཡོད། ཡང་སློབ་དཔོན་ཀེ་རུ་གླིང་ནས་མཁར་གཞོང་མེ་ཏོག་གིས་བཀང་བ་བསྣམས་ནས་བྱོན་པ་དེ། བཙན་པོས་དགེ་སློང་འཇམ་དཔལ་རྡོ་རྗེ་དབུ་རྒྱན་གཅིག་ཏུ་གཟིགས། སློབ་དཔོན་གྱིས་དབུ་རྩེ་ཡང་ཐོག་གི་ལྷ་རྣམས་བད་སྨུག་པོའི་ཁར་ཏིང་ངེ་འཛིན་གྱིས་སྤྱན་དྲངས་ནས་དབུ་རྩེ་ཐང་ནས་མེ་ཏོག་འཐོར་ལྷ་རྣམས་དུས་༡་ཏུ་ནང་དུ་གཤེགས་ཏེ་སྔར་གྱི་གྲལ་བཞིན་འཁོད། བཙན་པོས་གསེར་ཕྱེ་གཞོང་པ་གང་ཡོན་དུ་ཕུལ། ཞལ་སྤྲོ་ཆེན་མོའི་དུས་སུ་ལྟད་མོ་བ་ལ་མཚལ་མར་སྔར་བཞིན་མཚལ། རྗེས་ལ་ལྟད་མོ་ཆེ་ཐང་རེ་བྱེད། འཇང་རྒན་པོ་སེང་ལྡན་གྱི་གདུང་མ་བཅུ་གཉིས་ཐོད་པ་ལ་བཙུགས་ནས་དབུ་རྩེའི་ཐང་ལ་བང་རྒྱུག་ནས་ལྷོའི་སྒོའི་ཐེམ་ཁར་བོར། དེ་རེ་རེ་ཡང་མི་རེས་མ་ཐེག་ཕོ་ཤིང་བཏང་བ་མང་པོ་ཤིང་ཁར་ན་ཕར་རྒྱུགས་ས་ཤིང་རྩེ་ལ་སྒྱུ་མ་མཁན་ལུས་ལ་མེ་འབར། ཐང་ཤིང་ལ་བྱི་ཆུང་ཕྱང་མོ་ཉུག་པ་ལ་སོགས་པ་བྱུང་༵་ལྟད་མོ་ཐ་མའི་བྱད་ལུགས་ཀྱང་ངོ་མཚར་བས་འཁོར་སའི་སྒོའི་རྒྱབ་ཏུ་བྲིས་ཕྱིར་སློབ་དཔོན་བོ་ལྷ་ས་ཏས་བསམ་ཡས་ཀྱི་ཆོས་འཁོར་མ་བུ་རྣམས་ལ་མངའ་གསོལ་ལན་བརྒྱད་བྱས་སོ།།
ལན་བདུན་བྱས་པའི་རྟེན་དེ་སྤྲུལ་པའི་སྐུ་དངོས་དུང་བྱིན་རླབ་འདྲ་བ་ཡིན་ནོ། དེའི་རྗེས་ལ་བཙན་པོ་བསིལ་ཁང་གི་མཚོ་ནང་དུ་པདྨའི་སྟོང་པོ་སྐྱེས་པའི་ཁར་བཞུགས་ནས། ཐུགས་དམ་གྱི་ལྷ་ཁང་འབྱོངས་པ་ལ་གཟིགས་པས་ཤིན་ཏུ་དགྱེས་ཏེ། ངའི་དབུ་རྩེ་རིགས་གསུམ་འདི་རྩིགས་པ་མི་འདྲ་སྐྱེས་པ་འདྲ་སྟེ་ང་རེ་དགའ། བྱ་བ་ལ་སོགས་པའི་དགའ་གླུ་བཅུ་གསུམ་འགུར་དུ་བཞེས་སོ།། བློན་པོ་རྣམས་ཀྱིས་ཀྱང་རང་རང་གི་ཆེ་བ་ང་44 ༄༅།།〈སྦ་བཞེད་〉ཕྱོགས་བསྒྲིགས། རྒྱལ་རེ་གླུར་བླངས་ཏེ། མཆིམས་ཀྱི་ང་ཆེ་རྒྱང་གྲགས་ལ་སོགས་པའོ་ལོ་བཅུ་གཉིས་ཀྱི་བར་དུ་སྐྱིད་པའི་བྲོ་མོ་ཆེ་བརྡུངས། མི་རེས་གླུ་རེ།
རྟ་རེས་བང་རེ། བྱ་རེས་སྐད་རེ་བཏོན། བོད་ཀྱི་བདེ་སྐྱིད་སྔར་དར་བབ་ལགས། དེའི་དབུ་རྩེའི་སྒོ་རྒྱབ་བྱང་ངོས་ན་བྲིས་ནས་ཡོད་དོ།། དུས་དེར་རྗེ་བློན་རྣམས་རྩེད་བྲོ་དང་ལོ་བརྒྱད་ལ་ཡོངས་པས བསམ་ཡས་ཀྱི་རྩིག་རྨང་ཐམས་ཅད་བྱི་ཁུང་དུ་བྱས་ཏེ། ལྷ་ཁང་ལ་མཆོད་ཅིང་ཞབས་ཏོག་མེད་པས་བཙན་པོ་ཐུགས་མ་བདེ། འབངས་རྣམས་ལ་ཆོས་བྱ་བར་རིགས་སོ་ཞེས་གསོལ་ནས། སློབ་དཔོན་གྱིས་རྒྱ་གར་གྱི་སྐད་བསླབ་པས། སྦ་གསལ་སྣང་དང་། སྦ་ཁྲི་བཞེར་སང་ཤི་ཏ་དང་།
ས་དཀར་པོ་ན་འདོད་གྱི་བུ་བེེ་རོ་ཙ་ན་དང་། མཆིམས་ཨ་ནུའི་བུ་ཤཱཀྱ་དང་། ཤུད་པུ་ཁོང་སླེབ་ལ་སོགས་པས་སྐད་ལོབས། མཆིམས་ལེགས་གཟིགས་ལ་སོགས་པ་ཞང་བློན་གྱི་བུ་ཚ་མང་ཞིག་སྙུང་ནས་སྐད་མི་ལོབ་པས། བློན་པོ་འགོས་རྒན་གྱི་མཆིད་ནས། སློབ་དཔོན་ལ་གོན་པ་རྣམས་ལ་ལོང་མ་མཆིས་པས། ཨ་ཙ་རའི་སྐད་བསླབ་མི་ཁོམ་པས་རྒན་ཆོས་སུ་མཆི་ཞུས་པས་སློབ་དཔོན་གྱི་བོད་ཀྱི་ཨ་ཕ་དང་ཨ་མའི་སྐད་དོན་ཐོག་ཏུ་ཕོབ་ཏེ། ཆོས་སྐད་དང་མཐུན་པར་མཁྱེན་ནས། བོད་སྐད་དུ་ཆོས་བཤད་པས་སམ་ཀྲི་ཏའི་སྐད་སློབ་མ་དགོས། བོད་བྱང་ཆུབ་སེམས་དཔའི་སྤྲུལ་བའི་སྐད་ཡིན་པས།
ཆོས་བྱར་བཏུབ་བོ་གསུངས། དེ་ནས་ལུག་ལོའི་དཔྱིད་ཟླ་རང་གི་ངོ་ལ་སློབ་དཔོན་གྱིས་ཐམས་ཅད་ཡོད་པར་སྨྲ་བའི་སྡེ། དབུས་པ་བྱེ་བྲག་ཏུ་སྨྲ་བའི་དགེ་སློང་བཅུ་གཉིས་སུ་སྤྱན་དྲངས་ནས་བོད་སྐད་སྦྱང་པ་དང་། བཙན་པོའི་ཞལ་ནས་ངའི་བློན་པོ་དགེ་སློང་མེད་པས། ངའི་ཞང་བློན་པོ་རྣམས་ལ་དེ་བཏུབ་བམ་མི་བཏུབ་ཅེས་བཀའ་སྩལ་བའི་ལན་དུ། བཏུབ་བམ་སད་པར་བྱ་གསུངས་ནས། བོད་ལ་དད་པ་ཆེ་བ་འབའ་ཁྲི་གཟིགས་དགེ་སློང་བྱས་མ་ཐག་ཏུ་མངོན་པར་ཤེས་པ་དང་ལྡན་པས་བཙན་པོ་དགྱེས་ཏེ་དེའི་ཞབས་སྤྱི་བོར་བླངས་ནས་ཁྱོད་བོད་ཀྱི་རཏྣ་ཡིན་ནོ་ཞེས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 45བཀའ་སྩལ་པས་མིང་ཀྱང་སྦ་རཏྣ་ཞེས་བཏགས་ཏེ། བོད་ཀྱི་རབ་ཏུ་བྱུང་བ་ལ་སྔ་བ་དེ་ཡིན་ནོ།
བཙན་པོ་ན་རེ། སློབ་དཔོན་ངའི་ཞང་བློན་དད་པ་ཅན་ད་རུང་རབ་ཏུ་བྱུང་གཅིག་ཅེས་གསུངས་པས། སད་ཅིག་གསུངས་ནས་སྦ་གསལ་སྣང་དང་། འབའ་ཁྲི་བཞེར་སང་ཤི་ཏ་དང་། ས་དཀར་པོ་ན་འདོད་ཀྱི་བུ་བེེ་རོ་ཙ་ན་དང་། ངན་ལམ་རྒྱལ་བ་མཆོག་ཡངས་དང་། སྨ་ཨ་ཙ་ར་རིན་ཆེན་མཆོག་དང་། ལ་གསུམ་རྒྱལ་བའི་བྱང་ཆུབ་དྲུག་དགེ་སློང་བྱས་ཏེ། མིང་ཀྱང་ཡེ་ཤེས་དབང་པོ་དང་དཔལ་དབྱངས་ལ་སོགས་པར་བཏགས་ནས། སད་མི་དྲུག་རབ་ཏུ་བྱུང་།
བཙན་པོའི་ཞལ་ནས་ཤཱཀྱ་ཐུབ་པའི་བསྟན་པ་ལ་སྒྲུབ་པ་བྱེད་ན་རབ་ཏུ་འབྱུང་དགོས་པ་ཡིན་པས། ད་བཙུན་མོ་སྲིད་མ་ཟིན་པ་དང་། ཞང་བློན་གྱི་བུ་ཚ་དད་པ་ཅན་ཐམས་ཅད་རབ་ཏུ་བྱུང་གཅིག་ཅེས་གསུངས་ནས། བློན་པོ་རྣམས་ན་རེ། རབ་ཏུ་བྱུང་ན་འཚོ་བ་མེད་དོ་མཆིས་པས། བཙན་པོ་ན་རེ། ངས་འཚོ་བ་བླ་ནས་སྦྱར་ཅིག་གསུངས། བློན་པོ་ན་རེ། དམག་དང་ཁྲལ་མ་བྱས་ན་ཆད་པ་འོང་ངོ་ཟེར། དེ་ལ་ངས་ཆབ་འོག་ནས་བདེ་བྱིན་ལ།
དབུའི་མཆོད་གནས་བྱའོ་གསུངས། སྡེ་སྣོད་གསུམ་བསླབ་མི་ནས་ཟེར་ནས། དེ་ལ་དགེ་བ་ཉམས་དང་སྤོབས་ལ་སྦྱོད་ཅིག་ཅེས་བཀའ་གནང་ངོ་།། དེ་ནས་པྲ་ཏི་ཧ་ཏི་མཆོད་པ་བྱས་པའི་དུས་སུ་ཇོ་མོ་ཅེན་ཁྲི་རྒྱལ་མང་མོ་བཙན་དང་། སྲུ་བཙུན་མོ་རྒྱལ་ལ་སོགས་པ་རབ་ཏུ་བྱུང་བའི་མཁན་པོ་སྦ་རཏྣས་བྱས། སྤྱིར་སུམ་བརྒྱ་ཙམ་རབ་ཏུ་བྱུང་ནས། དབུ་རྩེའི་བྱ་འདབ་དང་། མཆོད་རྟེན་ཆེན་པོ་བཞིའི་རྩེ་མོ་ལྕགས་ཐག་གིས་སྦྲེལ། དེ་ལ་འཕན་མགོ་བཏབ་ཏེ་ནམ་སྣམ་དར་ལ་གྱིས། ས་གཞི་གསེར་ཕོར་དང་དངུལ་ཕོར་གྱིས་བཀང་ནས་ཕུལ།
བཀའ་ཤོ་ཆེན་པོ་བྱུང་ཆོས་ཀྱི་ཁྲིམས་བཅས། དེ་ནས་ཕོ་མིག་མི་དབྱུང་བ་དང་། མོ་སྣ་མི་བཅད་པ། མཚང་ཅན་མི་ཀུམ་པ། སྐྱེ་བོ་ཐམས་ཅད་ཀྱིས་རྗེའི་བཀའ་ཉན་པ། རྗེ་འབངས་ཐམས་ཅད་ཀྱིས་རབ་ཏུ་བྱུང་བ་དབུར་ཕྱུང་ལ་ཕྱག་དང་མཆོད་གནས་བྱ་བ། དེ་ལྟར་བྱ་བའི་ཆེད་དུ་བཙན་པོ་ཡབ་སྲས་དང་། 46 ༄༅།།(སྦ་བཞེད་〉ཕྱོགས་བསྒྲིགས། སྣ་ཆེན་པོ་མ་གཏོགས་པས་བྲོ་བོར་རོ།།
དེ་ནས་རྗེ་བློན་ཀུན་ཆོས་བྱ་བར་མོས་ནས། རྒྱའི་ལོ་ཙ་ནི་ལོ་ཙ་ཆེན་མོ་ཡེ་ཤེས་དབང་པོ། མཆན་བུ་ཁ་ཆེ་ཨ་ནན་ཏ་དང་། རྒྱ་མེ་འགོས་བྱས། རྒྱ་ནག་པོའི་ལོ་ཙ་ནི་བྲན་ཀ་ལེགས་ཀོ་དང་། ལྷ་ལུང་ཀླུ་གོང་དང་། འགོ་གོམ་དམུལ་གོང་གསུམ་དེའི་མཆན་བུ་མཁན་བུ་ཁྱུང་པོ་ཙེ་ཙེ་ལ་སོགས་པས་བྱས། རྒྱའི་ཧ་ཤང་མ་ཞང་མེ་སྐོལ་སྤྱན་དྲངས་ནས་རྒྱ་ནག་པོའི་ཆོས་བསྒྱུར། རྒྱ་དཀར་པོའི་ཆོས་གང་བསྒྱུར་བ་ཡང་། རྩ་བའི་སྡེ་བཞིར་གནས་པ་ལ།
ཕལ་ཆེན་པའི་སྡེ་པ། གནས་བརྟན་པའི་སྡེ་པ། མང་པོས་བསྐུར་(བཀུར)བའི་སྡེ་གསུམ། ཤ་ལ་ཡངས་པས་བོད་ལ་མི་འཚལ་(འཚམ)བར་མཁྱེན་ནས་མ་བསྒྱུར། དང་པོ་ལུང་སྡེ་བཞི་པོ་བསྒྱུར། དེ་ནས་རྩ་བའི་ལུང་ཉི་ཤུ་པ་དང་། གང་པོའི་རྟོགས་པ་བརྗོད་པ་ཉུང་བ་བསྒྱུར། མངོན་པར་ཉོས་ཀྱི་ཀ་ཤ་བསྒྱུར། ཡོ་ག་མུ་སྟེགས་བྱེད་དགེ་བ་ལ་བཟུར་པའི་ཆེན་དུ་གཙང་རྨེ་མེད་པར་བསྟན་པ་ཆོས་གཞུང་ཇི་ལྟ་བ་མ་གཏོགས་ཏེ། ལོག་པར་འཇལ་བའི་རྟོག་པར་གྱུར་པས་བོད་ལ་མི་འཚལ་བས་མ་བསྒྱུར།
ཀྲྀ་ཡ་བྲམ་ཟེ་དགེ་བ་ལ་གཞུག་པའི་དོན་དུ་གསུངས་ཏེ། བོདགཙང་སྦྲ་ཆུང་བས་མ་བསྒྱུར། ཨ་ནུ་སྨེ་བག་ཅན་ལ་བསྟན་པ་བོད་རྣམ་རྟོག་ཆེ་བས་མ་བསྒྱུར། ཨུ་པ་ཡ་བོད་ལ་རན་པར་མཁྱེན་ནས་ཡེ་ཤེས་དབང་པོས་གསོལ་ནས་བསྒྱུར། མདོ་སྡེ་དང་། གཟུངས་རྒྱ་གར་ཡུལ་དུ་མ་ལུས་པ་བཙན་པོའི་ཐུགས་ལ་བཅགས་པ་ཙམ་བསྒྱུར། དེ་ནས་བཙན་པོ་ན་རེ། ཡེ་ཤེས་དབང་པོ། རྒྱ་དང་རྒྱ་གར་གྱི་རྡརྨ། ཐེག་པ་ཆེན་པོའི་ཆོས་ཀྱི་དཔེ་ཕལ་ཆེར།
དཔལ་ཤྲི་ན་ལེན་ཏྲ་ན་ཡོད་པ་དེ་མེས་ཚིག། དེའི་དཔེ་ད་ལྟ་རྒྱ་ནག་ན་ཚང་བར་ཡོད་པ་ཤས་ཤིག་མ་འགྱུར་བ་ངའི་ཡིད་ལ་བཅགས་སོ་གསུངས། དེའི་ཚེ་གུས་པ་ཡོད་པ་ཀུན་གྱིས་བཀའ་རྙེད་ཚད་བསྒྱུར་རོ།། དེ་ནས་བླ་ཆེན་མོ་ནས་འཚོ་བ་སྦྱར། ཀེ་རུ་གླིང་དུ་གཡོས་མལ་བྱས་ཏེ། རབ་ཏུ་བྱུང་བ་སུམ་བརྒྱ་ཟས་སྣ་བཅུ་གཉིས་བཅུ་གཉིས་འདྲེན། དེའི་ལས་དཔོན་ཇོ་མོ་བྱང་ཆུབ་རྗེས་མཛད་ ༄༧།། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 47གདན་ནོན་བྱས་པ་དང་།
རྒྱས་པ་བམ་པོ་རེ་ལ་ཤོག་དྲིལ་རེ་བྱས་ནས་འབུམ་ཚར་རེ་སྒྲེང་། དུས་དེར་བློན་པོ་འགོས་ཀྱི་མཆིད་ནས་ལྷ་ཆོས་ནི་རྒྱས་པར་མཛད་དེ་སྐྱེ་བོ་མི་ཆོས་ཀྱི་ལོ་རྒྱུས་ཅི་གནང་མཆིས་ནས་རྗེའི་གདུང་རབས་དང་། འབངས་ཀྱི་ས་བཅད་དང་། བླ་རབ་དཀོན་མཆོག་གསུམ་ལ་ཕྱག་དང་ཞེས་པ་དང་། གཏམ་དང་ལོ་རྒྱུས་དང་། དགེ་དང་ཡིགས་ཚངས་ཇི་ལྟར་ཡིན་ལུགས་རྒྱས་པར་གནང་ངོ་།། དེའི་དུས་སུ་མཁན་པོ་ཕོ་བྲང་རིམ་དགུའི་འོག་ཁང་དུ་གོ་རུས་དབུ་ལ་ཕྲ་བ་རྒྱབ་ཏེ་ཞལ་ཆེམས་ཡེ་ཤེས་དབང་པོ་ལ་བཞག་ཏེ་སྐུ་གཤེགས། དེར་པུར་ཁང་ཧས་པོ་རིའི་རྒྱབ་ཏུ་བཞུས་ནས་མཆོད་རྟེན་༡་ཀྱང་བཞིངས། དེར་བཙན་པོས་ཡེ་ཤེས་དབང་པོ་རིང་ལུགས་སུ་བསྐོས། འདུག་ས་ཡང་བླའི་གོང་དུ་བཏོན།
རབ་ཏུ་བྱུང་བ་མང་བས་ཆོས་གྲྭའི་སློབ་དཔོན་དང་། ཉ་མའི་སློབ་དཔོན་བསྐོས། ན་བཟའ་མང་བ་ལ་འཕན་གྱིས་སྦྱོར། རིང་ལུགས་ལ་ཟླ་བ་རེ་ཁལ་བདུན་ཅུ། ཆོས་གྲྭའི་སློབ་དཔོན་ལ་སུམ་ཅུ་རྩ་ལྔ། ཆོས་སློབ་ལ་བཅུ་གཉིས་ཐང་དུ་བཅད། སླད་ཀྱི་ཡེ་ཤེས་དབང་པོ་མངོན་ཤེས་དང་ལྡན་པས། དཀོན་མཆོག་གི་རྟེན་ཡུན་དུ་གནས་པའི་ཆེད་དུ། དཀོན་མཆོག་གི་རྟེན་ལ་འབངས་མི་ཁྱིམ་བརྒྱ། བན་དེ་རེ་ལ་འབངས་མི་ཁྱིམ་གསུམ་དུ་བཅད།
འབངས་ལྷ་རིས་པ་ལ་བླ་ནས་དབང་མི་བྱ་བར་ཆད་ནས། དབང་དགེ་འདུན་ལ་བསྐུར་ནས། ཉང་ཏིང་ངེ་འཛིན་ལ་སོགས་པ་ཡེ་ཤེས་དབང་པོ་ལ་མི་ཉན་པ་ཀུན་མི་མཆི་དགུ་མཆི་བས། ཡེ་ཤེས་དབང་པོ་བྲོས་ནས་ལྷོ་བྲག་ཁར་ཆུ་བཙན་གྱི་བྲག་ཕུག་ཏུ་སོང་། སྟག་ལ་གྭ་བསྐལ་སྦ་ཟི་བཙུགས་ཏེ་སྒོམ་པའི་ལུས་ལ་བྱ་ས་རྡོ་ལ་བབ་པ་ལྟར་བབ། ཁྲིམས་གྲོགས་ལ་བྱ་ཉེར་ཡང་མི་བཏུབ། དེའི་འོག་ཏུ་དཔལ་དབྱངས་རིང་ལུགས་སུ་བསྐོས་པས། རྒྱའི་ཧྭ་ཤང་མ་ཧཱ་ཡ་ན་བྱ་བ་བྱུང་ནས། ལུས་ངག་གི་ཆོས་སྤྱོད་དགེ་བ་བྱས་པས་སངས་མི་རྒྱ། དྲན་པ་མེད་ཅིང་ཡིད་ལ་བྱེད་པ་སྒོམ་པས་སངས་རྒྱས་ཟེར་ནས།
སྒོམ་བསླབ་པས། བོད་རིམ་གྱིས་ཁོའི་ཆོས་ལ་སློབ། བསམ་ཡས་ལ་མཆོད་པ་འཕྲོ་བཅད་48 ༄༅།།〈སྦ་བཞེད་〉ཕྱོགས་བསྒྲིགས། སློབ་གཉེར་དང་ལུས་ངག་གི་དགེ་སྦྱོར་འཕྲོ་བཅད། སྦ་རཏྣ་དང་། བེེ་རོ་ཙ་ན་དང་། འབའ་དཔལ་དབྱངས་ལ་སོགས་པ་ཉུང་ཤས་ཅིག་སློབ་དཔོན་བོ་རྟི་ས་ཏྭའི་ཆོས་སློབ། ལྟ་བ་མ་མཐུན་ནས་རྩོད་པར་གྱུར། (གསུང་རབ་རིན་པོ་ཆེའི་བང་མཛོད་དུ།
སྟོན་མི་དང་། རྩེན་མིན། རྒྱ་སྐད་ཡིན་པས་བོད་སྐད་དུ་ཅིག་ཅར་བ་དང་རིམ་གྱིས་པ་བྱ་བ་ཡིན་གསུངས། ) བཙན་པོས་རྒྱའི་སྟོན་པའི་ཆོས་འདི་མིན་བྱས་པས། སྟོན་མིན་པ་བྱ་བར་གྲགས། དྲང་སྲོང་བཟོད་པས་ལུས་ལ་མེ་སྤར་ནས་མཆོད་པར་ཕུལ་ནས། སེམས་ཅན་ལ་བརྩེ་བའི་སྒོ་ནས་ཚོགས་བསགས་པ་གལ་ཆེ་བྱས་པས་བཙན་པོ་ན་རེ། ལུས་ལ་མེ་སྤར་བའི་རྩེ་བ་དེ་ཡང་ཆོས་མིན་ནམ་བྱས་པས་བརྩེན་མིན་པར་གྲགས་ལྟ་བ་དང་སྤྱོད་པ་འཛོམ་པའི་ཆོས་ཡིན་པས། ཆོས་རྩེན་མིན་པའི་ཆོས་ལྟར་ཡིན་བྱས་པས། སྟོན་མིན་པ་ཡིད་ཆད་པ་ལྟར་བྱས་ནས་མྱང་ཤ་མིས་རང་གི་ཤ་བཅད།
རྔོག་རིན་པོ་ཆེ་དང་མཉའ་བའི་མས་རང་གི་ཕོ་མཚན་བརྡུངས། རྒྱའི་སྟོན་པས་རང་གི་མགོ་ལ་མེ་བཏང་། གཞན་རྣམས་ཆུ་གྲི་རེ་གཙུགས་ནས་རྩེན་མིན་པ་ཏིལ་ལེ་བསད་ནས་ངེད་ཀྱང་འཁྲུལ་པའི་ངོས་སུ་མཆིའོ་ཟེར། དེ་བཙན་པོའི་སྙན་དུ་སྙད་པས་ཇི་ལྟར་བྱ་བ་ལ་མ་ཤེས་ཏེ། བན་དེ་སྟོན་རྩེན་གཡོན་སྐོར། དེ་ཡེ་ཤེས་དབང་པོ་ལ་ཞུ་བའི་འབོད་མི་མར་བཏང་བས་མ་ཁུགས་ནས་སློབ་དཔོན་ཁམས་པ་བཏང་སྟེ། ཁྱོད་ཉིད་ཡེ་ཤེས་དབང་པོ་སྤྱན་དྲངས་ན་ཟངས་ཆེན་པོ་བྱ་དགར་བྱིན་མ་ཁུགས་ན་བསད་དོ་ཞེས་བཀའ་བསྒོས་ནས། བཙན་པོས་སྒྲོམ་བུ་སྐུར་ནས་བཏང་ངོ་།། ཁམས་པས་བྲག་ཕུག་སུ་ཕྱིན་བཀའི་སྒྲོམ་བུ་ནང་དུ་བསྐུར་ནས། ནང་དུ་མཆི་བར་ཅི་གནང་ཞུས་པས།
མཆི་བར་གནང་སྟེ། ཞལ་མཇལ་ནས་བདག་ངོས་གཙུགས་ཏེ་བྱོན་ན་བྱ་དགའང་གནང་། མ་བྱོན་ན་བདག་འགུམ་པས་བདག་བྲག་ལ་མཆོངས་ཏེ་འགུམ་མོ་ཞེས་བྱས་པས། འདིར་བར་ཆད་ཀྱི་བདུད་ཆེན་པོ་ཞིག་འོངས་ཏེ། ཁྱོད་ཉིད་སྲོག་འདོན་གསུངས་ནས་ང་འོང་གི་རྟ་དེད་ལ་ཤོག་བྱ་བའི་ཕྲིན་སྐུར་ཁམས་པ་དགའ་ཆེས་ནས་ཕོ་བྲང་བཙན་པོའི་སྙན་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 49དུ་གསོལ་བས་བྱ་དགའ་གནང་ནས་གོ་རུ་བཅུ་དྲུག་དེད་ནས་ཡེ་ཤེས་དབང་པོ་སྤྱན་དྲངས་ཏེ་ཕོ་བྲང་དུ་བཙན་པོ་ལ་ཕྱག་བཞེས་པས། བཙན་པོས་བཙུན་པ་འཁྲུག་པའི་ལོ་རྒྱུས་ཞིབ་ཏུ་གསུངས་པས། ཡེ་ཤེས་དབང་པོ་ན་རེ། དེ་ལ་བདག་དགུག་མི་འཚལ།
མཁན་པོ་བོ་བྷི་སཏྭའི་ཞལ་ཆེམས་བདོག ། བདག་སྒོམ་པའི་བར་ཆད་མ་བྱས་ན་ཚེ་རིང་བཙན་པོ་ཡང་སྐུ་ཚེ་རིང་ལ་དམ་པའི་ཆོས་ཀྱང་འཕགས་པ་བྱམས་པ་མ་བྱོན་པའི་བར་དུ་གནས་པ་ཡིན་པ་ལ། བོད་ལ་སྐལ་པ་མ་མཆིས། མཁན་པོ་མདའ་ཁར་འདི་སྐད་ཅེས་གསུངས་ཏེ། སངས་རྒྱས་ཀྱི་ཆོས་གང་དར་བ་དེར། མུ་སྟེགས་ཀྱི་རྒོལ་བའི་དགྲ་དེ་འགྲན་དུ་འོང་བ་ཡིན་ཏེ། བོད་ཡུལ་དུ་ལྔ་བརྒྱའི་ཐ་མར་གྱུར་པས་སངས་རྒྱས་ཀྱི་ཆོས་དར་ཀྱང་མུ་སྟེགས་ཀྱི་རྒོལ་བ་ནི་མི་འོང་ན། ནང་པ་སངས་རྒྱས་ནང་ལྟ་བ་མ་མཐུན་ནས་རྩོད་པར་འགྱུར་བས་དེ་ཙ་ན་ངའི་སློབ་མ་ཀ་མ་ལ་ཤི་ལ་བྱ་བ་པཎྜི་ཏ་ཆུང་བ་གཅིག་བལ་ཡུལ་ན་ཡོད་དེ་ཁུག་ལ་ཆོས་གྱི་རྩོད་པའི་ཤག་འདེབས་སུ་ཆུག་ཅེས་རྩོད་པ་ཆོས་ཕྱོགས་སུ་འདུམས་པར་འགྱུར་རོ་གསུངས། ཞེས་གསོལ་ནས། བཙན་པོས་ཀ་མ་ལ་སྤྱན་འདྲེན་པའི་ཕོ་ཉ་བཏང་བ་དང་།
སྟོན་པ་ཡུམ་རྒྱས་པ་སྤྱན་དྲངས་ཏེ་བསམ་གཏན་གླིང་དུ་སྒོ་བསྡམས་ནས་ཟླ་བ་བཞིའི་བར་དུ་ཤར་སློབ། མདོ་དགོངས་པ་ངེས་པར་འགྲེལ་པ་རྡོག་པས་འགྲེལ་ཅིང་འདི་ཆོས་མིན་མཆིས་ནས་འབོར། དེའི་བར་དུ་ཡེ་ཤེས་དབང་པོས་མཁན་པོ་དང་ཧ་ཤང་གཉིས་ཀྱི་ལྟ་བ་དང་དགོངས་པ་ཇི་ལྟར་ཡིན་པ། བཙན་པོའི་སྙན་དུ་གསོལ་བས་བཙན་པོའི་དགོངས་པ་གྲོལ་ནས་དགེས་ཆེ་སྟེ། ཡེ་ཤེས་དབང་པོའི་ཞབས་ཕྱག་འཚལ་ཞིང་ཁྱོད་ངའི་ཨ་ཙ་བྱའོ་ཅེས་ཡང་ཡང་གསུངས། དུས་ཕྱིས་ཀ་མ་ཀླུང་ཚུགས་སུ་བྱོན་ཞེས་ཕོ་ཉ་བ་བྱུང་བ་དང་། རྗེ་བློན་ཡོངས་ཆབ་ཁར་བསུ་བ་ལ་ཕྱིན་པས་ཧ་ཤང་འཁོར་དང་བཅས་པ་ཡང་ཆབ་ཁར་བྱོན། ཀ་མ་ལ་ཆབ་ཕ་རྒ་ནས། རྒྱའི་པརྙི་ཏ་ལ་སྒྲ་རྩོད་དྲི་གསུངས་ནས་ཆགས་(ཁམས་གསུམ་དུ་ཅིས་འཁོར་བྱ་བར་)ཤིང་དབུ་ལ་ལན་གསུམ་བསྐོར་བས། ཧ་ཤང་(གཟུང་འཛིན་50
༄༧།། 〈སྦ་བཞེད་〉ཕྱོགས་བསྒྲིགས། གཉིས་ཀྱི་ལན་བྱ་བར་)ཆབ་ཚུར་རྒ་ནས་བེར་གྱི་ཐུ་བ་གཉིས་ནས་བཟུང་ནས་སྤྲུག དེ་ལ་ལན་(གཉིས་གས་གོ་བར)བཏབ་འཇིགས་པོ་གཅིག་འདུག་གོ་གསུངས། དེ་ནས་བྱང་ཆུབ་གླིང་དུ་སེང་ཁྲི་བཅས་ཏེ་བཙན་པོ་གུང་ལ་བཞུགས་ནས། སྟོན་རྩེན་ཤགས་གདབ་པར་བྱས་ནས། ཧ་ཤང་གཡས་གྲལ་དུ་བཞུགས་ཏེ། འཁོར་ཇོ་མོ་བྱང་ཆུབ་རྗེ་དང་། སྲུ་ཡང་དག་དང་། བན་དེ་ལང་ཀ་ལ་སོགས་པ་གྲལ་རིང་པོ་བྱུང་།
ཨ་ཙརྱ་ཀ་མ་ལ་གཡོན་གྲལ་དུ་བཞུགས་ཏེ། འཁོར་དཔལ་དབྱངས་དང་། བེེ་རོ་ཙ་ན་དང་། རཏྣ་ལ་སོགས་པ་ཉུང་ཤས་ཤིག་བྱུང་། བཙན་པོས་སྟོན་རྩེན་རེ་རེའི་ཕྱག་ཏུ་མེ་ཏོག་དཀར་པོའི་ཕྲེང་བ་རེ་རེ་ཕུལ་ཏེ། བཀའ་སྩལ་པ་ངའི་མངའ་རིས་བོད་ཀྱི་རྒྱལ་ཁམས་འདིར། བོད་ཐམས་ཅད་རིལ་ནག་པོ་ལ་དགའ་བའི་དུས་སུ། ཟ་ཧོར་གྱི་རྒྱལ་པོའི་བུ་བོ་ལྷ་སཞྭསྤྱན་དྲངས་ནས། བོད་འབངས་ཉུང་ཤས་ཅིག་ཆོས་ལ་བཀོད། དད་པ་ཅན་ཁ་ཅིག་རབ་ཏུ་བྱུང་།
དཀོན་མཆོག་གསུམ་གྱི་རྟེན་གཙུགས་པའི་སྐབས་སུ། རྒྱ་ནག་པོའི་ཧ་ཤང་མ་ཧཱ་ཡ་ན་བྱོན་པས་བོནཀྱི་བཙུན་པ་ཕལ་ཆེར་དེ་ལ་སློབ་པར་གྱུར། བོ་ལྷ་སཏྭའི་སློབ་མར་གྱུར་པ་ཉུང་ཤས་ཙམ་སློབ་ཏུ་མ་བཏུབ་པས། སྟོན་རྩེན་དུ་ཆད་དེ་༢མ་མཐུན་ནས་རྩོད་པར་གྱུར་པ་ལ་ངས་ཞལ་ཆེར་བཅད་པས་མ་རངས་ནས། མྱང་ཤ་མི་དང་། རྔོག་དང་། སྙས་རང་གི་ལུས་ལ་ན་ཚ་བསྐྱེད། ཧ་ཚང་མེ་འགོས་རང་གི་འདུས་ལ་མེ་བཏང་བས་བཙན་པོས་གཡོན་སྐོར། བོ་ལྷ་སཏྭའི་འཁོར་ཀ་མ་ལ་ཤི་ལ་ཡིན་པས་ཁྱེད་ཤགས་སུ་གྱིས་ལ་སུ་གཏན་ཚིགས་བཟང་བ་དེ་ལ་སུ་ངན་པ་དེ་ལ་ང་རྒྱལ་མ་བྱེད་པར་མེ་ཏོག་ཕུལ་ཅིག་ཅེས་བཀའ་སྩལ། དེ་ལ་ཧ་ཤང་ན་རེ་ང་གཞི་ལ་སྔ་བས།
ངས་དྲིའི་ལན་དུ་གདབ་གསུངས། ཀ་མ་ལའི་ཞལ་ནས་ཁྱོད་ཀྱི་དགོངས་པ་ལྟར་ཤགས་ཐོབ་ཅིག་གསུངས་པ་དང་། ཧ་ཤང་ན་རེ། ཐམས་ཅད་སེམས་ཀྱི་རྣམ་པར་རྟོག་པས་བསྐྱེད་པ། དགའ་མི་དགའི་དབང་གིས། ལས་དགེ་མི་དགེས་མཐོ་རིས་དང་ངན་སོང་གིས་འབྲས་བུ་མྱོང་ཞིང་འཁོར་བ་ན་འཁོར་ཏེ་གང་ཞིག་ཅི་ལའང་མི་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 51སེམས་ཅི་ཡང་ཡིད་ལ་མི་བྱེད་པ་དེ་འཁོར་བ་ལས་ཡོངས་སུ་ཐར་བར་འགྱུར་རོ།། དེ་ལྟ་བས་ན་ཅི་ཡང་མི་བསམ་མོ།། སྦྱིན་པ་ལ་སོགས་པའི་ཆོས་སྤྱོད་བཅུ་སྤྱོད་པ་ནི་སྐྱེ་བོ་དགེ་བའི་འཕྲོ་མེད་པ་བློ་ཞན་པ་དབང་པོ་རྟུལ་བ་རྣམས་ལ་བསྟན་པ་ཡིན།
སྔོན་བློ་སྦྱངས་པ་དབང་པོ་རྣོན་པ་དག་ལ། སྤྲིན་དཀར་ནག་གང་གིས་ཉི་མ་སྒྲིབ་པ་ལྟར་དགེ་སྡིག་༢ཀས་སྒྲིབ་པས། ཅི་ཡང་མི་སེམས་མི་རྟོག མི་དཔྱོད་པ་ནི་མི་དམིགས་པའོ།། ༡་ཅར་འཇུག་པ་ནི་ས་བཅུ་པ་དང་འདྲའོ་གསུངས། ཨ་ཙརྱ་ཀ་མ་ལས་སྨྲས་པ། དེ་ལྟར་ཅི་ཡང་མི་སེམས་ཟེར་བ་དེ་ནི་སོ་སོར་རྟོག་པའི་ཤེས་རབ་སྤངས་པ་ཡིན་ནོ། ཡང་དག་པའི་ཡེ་ཤེས་ཀྱི་རྩ་བ་ནི། སོ་སོར་རྟོག་པའི་ཤེས་རབ་ཡིན་པས། དེ་སྤངས་པའི་འཇིག་རྟེན་ལས་འདས་པའི་ཤེས་རབ་ཀྱང་སྤངས་པ་ཡིན་ནོ།
སོ་སོར་རྟོག་པའི་ཤེས་རབ་མེད་པར་རྟོག་པ་ཐབས་གང་གི་རྣམ་པར་མི་རྟོག་པ་ལ་གནས། གལ་ཏེ་ཆོས་ཐམས་ཅད་དྲན་པ་མེད་ཅིང་ཡིད་ལ་བྱེད་པ་མེད་པ་ཡིན་ན། ཉམས་སུ་མྱོང་བ་ཐམས་ཅད་མི་དྲན་ཅིང་ཡིད་ལ་བྱ་བར་མི་ནུས་སོ།། གལ་ཏེ་བདག་གི་ཆོས་བསྟན་པར་མི་བྱ་ཡིད་ལ་མི་བྱའོ་སྙམ་ན། དེ་ཤིན་ཏུ་དྲན་པ་ཡིད་ལ་བྱས་པར་འགྱུར་རོ།། དྲན་པ་དང་ཡིད་ལ་བྱ་བ་མེད་པ་ཙམ་པོ་ལ་བྱ་བ་སྐད་དུ་བྱ་ན་དེ་༢སྤྱད་དགོས་ཏེ་མེད་པ་ནི་རྒྱུར་མི་རུང་། དྲན་པ་མེད་པ་ཙམ་གྱིས་རྣམ་པར་མི་རྟོག་པར་གྱུར་ན་རྒྱལ་བ་དང་འབོག་པའི་དུས་སུའང་དྲན་པ་མེད་པར་རྣམ་པར་མི་རྟོག་པར་འགྱུར་རོ།། ཡང་དག་པའི་སོ་སོར་རྟོག་པ་མེད་པ་རྣམས་མི་རྟོག་པར་འཇུག་པའི་ཐབས་མེད་དོ།། དྲན་པོ་བ་ཙམ་པོ་བཀག་ཀྱང་ཡང་དག་པའི་སོ་སོར་རྟོག་པ་མེད་ན་ཆོས་ཐམས་ཅད་ངོ་བོ་ཉིད་མེད་པ་ལ་ཇི་ལྟར་འཇུག་ནུས་པ། སྟོང་པ་ཉིད་མ་རྟོགས་པར་སྒྲིབ་པ་སྤངས་པར་མི་འགྱུར་བ་ཁོ་ནའོ།།
སྟོང་པ་ཉིད་མ་རྟོགས་ཀྱང་། དྲན་པ་མེད་པར་ཐར་པར་འགྱུར་ན། ཁམས་གོང་མའི་ལྷ་ཐམས་ཅད་ཐར་པར་འགྱུར་རོ།། དྲན་པ་ཅང་མེད་པའི་རྨོངས་པས་ནི་རྣལ་འབྱོར་དུ་ཇི་ལྟར་འགྱུར། དེ་ནི་གླེན་པའི་གཉིད་ལོག་པ་དང་འདྲའོ།། དེ་བས་52 ༄༅།།〈སྦ་བཞེད་〉ཕྱོགས་བསྒྲིགས། ན་ཡང་དག་པའི་སོ་སོར་རྟོག་པའི་ཤེས་རབ་ཀྱི་ཕྱིན་ཅི་ལོག་གི་སྣང་བ་རྒྱང་སྲིངས་པ་ཡིན་ནོ། དེ་བས་ན་དྲན་བཞིན་དུ་མི་དྲན་བྱར་མི་རུང་ངོ་།། དྲན་པ་དང་ཡིད་ལ་བྱེད་པ་མེད་པས་སྔོན་གྱི་གནས་རྗེས་སུ་དྲན་པ་དང་།
ཐམས་ཅད་མཁྱེན་པར་ཇི་ལྟར་འགྱུར། ཉོན་མོངས་པ་ཡང་ཇི་ལྟར་སྤོངས། དེ་བས་ན་ཡང་དག་པའི་སོ་སོར་རྟོག་པའི་ཤེས་རབ་ཀྱི་དོན་ངེས་པར་རྟོགས་པའི་རྣལ་འབྱོར་པ། དུས་གསུམ་ཕྱི་ནང་ཐམས་ཅད་སྟོང་པར་རྟོགས་པས་རྟོག་པ་ཉེ་བར་ཞི་ནས། ལྟ་བ་ངན་པ་ཐམས་ཅད་སྤངས་ཏེ་དེ་བསྟན་ནས་ཐབས་དང་ཤེས་རབ་ལ་མཁས་པས། སྒྲིབ་པ་ཐམས་ཅད་བསལ་ནས་སངས་རྒྱས་ཀྱི་ཆོས་ཐམས་ཅད་ཐོབ་པར་འགྱུར་རོ་ཞེས་གསུངས་སོ།། བཙན་པོའི་ཞལ་ནས་ཁྱེད་སྟོན་རྩེན་ཤག་གང་རྒྱལ་བའི་འཁོར་ཀུན་ཀྱང་མཆིད་ཤགས་ཐོབ་ཅིག་ཅེས་བཀའ་སྩལ་པས། སང་ཤིའི་མཆིད་ནས། རྒྱའི་ལྟར་ན་ཅིག་ཅར་འཇུག་ཅིང་རིམ་གྱིས་སྦྱོང་མཆིས་ན། ཕ་རོལ་དུ་ཕྱིན་པ་དྲུག་འཛིན་པ་མ་མཆིས་པའི་སླད་དུ་སྦྱིན་པར་མིང་བཏགས་ཀྱི་ཁམས་བཏང་ནས།
ཡོངས་སུ་འཛིན་པ་མེད་ན་སྦྱིན་པ་བཏང་བ་ཡིན། སྒོ་གསུམ་ཆགས་སྡང་བཀག་ན་ཚུལ་ཁྲིམས་ཡིན། ཁྲོ་བ་མེད་ན་བཟོད་པའི་མཆོག་ལེགས། ལེ་ལོ་འདོར་བ་ལ་བརྩོན་འགྲུས་སུ་བཏགས། སེམས་ལ་གཡེང་བ་མ་མཆིས་ན་བསམ་གཏན། ཆོསོ་རང་དང་སྤྱིའི་མཚན་ཉིད་ཤེས་ན་ཤེས་རབ་ཡིན། སྟོན་པ་འདས་ནས་རིང་ཞིག་ཏུ་ལྟ་བ་མ་མཐུན་པ་མ་མཆིས། སླད་ནས་དབུ་མ་རྣམ་གསུམ་མི་མཐུན་ཏེ། སྟོན་མིན་ཅིག་ཅར་དུ་འཇུག་མཆིས་ཏེ། མ་མཇལ་མ་རྟོགས་པས་དེ་ལྟར་གྱུར།
འཇུག་སྒོ་ཐ་དད་ཀྱང་སངས་རྒྱས་པ་ཅིག འབྲས་བུའང་གཅིག་ཅེས་དོན་སྤྱི་མཐུན་པ་སྐད་སྨྲ་བ། དཔལ་དབྱངས་ཀྱི་སྨྲས་པ་ཅིག་ཅར་འཇུག་བྱ་བ་འདི་དང་། རིམ་གྱིས་འཇུག་བྱ་བ་འདི་༢སྤྱད་དགོས་ཏེ། རིམ་གྱིས་འཇུག་ན་རྒྱུ་མ་མཆིས་པས་དེ་དང་མི་འདྲ། ཅིག་ཅར་འཇུག་ན་ཁྱེད་དཔུང་ཅི་བྱེད་དང་པོ་ནས་སངས་རྒྱས་ན་ཅི་ཉེས། དེ་བས་ན་རི་ལ་འཛེག་པ་དཀའ་སྟེ། གོམ་པ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 53གཅིག་གིས་སྒྲོད་མི་ནུས་པ་ལྟར་ས་དང་པོ་ཐོབ་པ་ཡང་དཀའ་ན་ཐམས་ཅད་མཁྱེན་པ་ལྟ་ཅི་སྨོས།
ཁྱེད་ལ་ལུང་བསྟན་པའི་ཁུངས་དགོས། སྟོན་རྩེན་མིན་མི་འདྲ་སྟེ། ངེད་རྩེན་མིན་པ་གསུང་རབ་ཀུན་བསླབ། ཤེས་རབ་རྣམ་པ་གསུམ་ལ་བརྟེན། དོན་མ་ནོར་བར་ཤེས། ཆོས་སྤྱོད་བཅུ་ལ་བསླབ། བསྒོམས་པས་ས་དང་པོ་ལ་བཟོད་པ་ཡང་ཐོབ། ཡང་དག་པའི་སྐྱོན་མེད་པར་ཡང་འཇུགདེ་ནས་ས་དགུང་པ་ཡང་དག་པའི་ཤེས་རབ་ཀྱིས་རིམ་པར་སྦྱངས་ཕ་རོལ་དུ་ཕྱིན་པ་བཅུ་ལ་བསླབ། རྒྱུད་སྦྱངས་ཚོགས་གཉིས་རྫོགས་ནས་སངས་རྒྱས་བརྙེས་ལགས་ན། ཁྱེད་ལྟར་ཚོགས་མ་བསགས་བློ་མ་སྦྱངས་པར་འཇིག་རྟེན་གྱི་བྱ་བ་ཡང་མི་ཤེས་ན་ཐམས་ཅད་མཁྱེན་པའི་རིག་པ་དང་ཤེས་བྱ་ཐམས་ཅད་ལ་འཇུག་པར་ཇི་ལྟར་འགྱུར།
ཇི་ལྟར་ཚོགས་མ་བསགས་པར་ཅི་ཡང་མ་བྱས་ན་གུམ་ནས་ཟན་ཡང་མི་མྱོང་ན་ལྟོགས་ཏེ་འཆི་ན། སངས་རྒྱས་རང་གཞན་གྱི་ཕུན་སུམ་ཚོགས་པ་དེའི་རྒྱུ་ཅི་ལས་གྲུབ། སྟོང་པ་༡་པུས་རང་ལ་ཡང་མི་ཕན་ན་གཞན་གྱི་དོན་ལྟ་ག་ལ་འགྲུབ། ཁུངས་མེད་ཅིང་ཐབས་ཤེས་ཡ་བྲལ་བའི་ཆོས་ཀྱིས་སངས་རྒྱས་ལ་སྐུར་པ་བཏབ་སྟེ་བསླུས་པ་ཡིན། བྱང་ཆུབ་སེམས་དཔའ་ནི་སེམས་ཅན་གྱི་དོན་དུ་སེམས་བསྐྱེད་ནས་སེམས་ཅན་གྱི་དོན་ལྷུར་བྱས་ནས། ཚོགས་བསགས་ནས་ཐབས་ཐམས་ཅད་ལ་མཁས་པར་བསླབ། ཤེས་རབ་རྣམ་པགསུམ་ལ་བློ་སྦྱངས། ཡེ་ཤེས་གྱིས་ཚོགས་བསགས་སྒྲིབ་པ་རྣམ་པ་༢སྦྱངས། བློའི་དྲི་མ་ཐམས་ཅད་སྤངས་ནས་མཐུ་རྫོགས་པ་དང་སངས་རྒྱས་ནས། སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པར་མཛད་པའི་འཕྲིན་ལས་འཁོར་བ་མ་སྟོངས་ཀྱི་བར་དུ་ལྷུན་གྱིས་གྲུབ་པ་ཡིན་པར་ལུང་དུ་མ་ནས་གསུངས་སོ།།
ཅི་ཡང་མིའི་སེམས་པ་ནི་སྒོ་ང་དང་འདྲའོ།། མ་བཏགས་པར་གོམ་པ་དོར་ཀྱང་རྟགས་གསལ་ཏེ་ཆོས་ག་ལ་རྟོགས། དེ་བས་ན་མདོ་སྡེ་ཆེ་ཆུང་ཞིབ་པར་བསླབ། ཞི་གནས་དང་ལྷག་མཐོང་དབེན་པར་ཡིད་ལ་རྟོག་པ་ཡིད་ལ་མྱོང་བ་ཤར། དེ་ལྟར་རྟོག་པའི་དོན་དུ་ཚོགས་བསགས་ཤིང་། སེམས་ཇི་ལྟ་བུ་ནི་སྒྱུ་མ་ལྟ་བུ་སྟེ། 54 ༄༅།།(སྦ་བཞེད་〉ཕྱོགས་བསྒྲིགས། དོན་དམ་པར་དེ་མ་སྐྱེས་པར་རྟོགས་ཏེ། ཆོས་ཐམས་ཅད་ཆུ་ཤིང་གི་སྙིང་པོ་ལྟ་བུར་མ་བཅོས་པར་རྟོག་ན་དུས་གསུམ་མི་དམིགས་པར་གྱུར་ཏེ།
ཆོས་དང་གང་ཟག་ལ་བདག་མ་མཆིས་ཏེ། བྱིང་རྒོད་མ་མཆིས་པར་ཟུང་འབྲེལ་དུ་ངང་གིས་འཇུག་པ་ལགས་ཏེ། སྒོམ་པའང་དེ་ལྟར་ལགས་ཅེས་འཆི་བ་དང་། སྟོན་མིན་པས་ཤགས་ལན་སྨྲ་བར་མ་ནུས་ཏེ། མེ་ཏོག་གཏོར་ནས་ཕམ་བླངས་སོ།། དེ་ནས་བཙན་པོའི་ཞལ་ནས། ཧ་ཤང་གི་ཆོས་ཅིག་ཅར་འཇུག་མཆི་བ་དེས་ཆོས་སྤྱོད་བཅུ་ལ་སྐྱོན་བཀལ། སེམས་ནི་བྱིང་། ཚོགས་ནི་མི་གསོགགཞན་གྱི་བློ་སྦྱོང་འཕྲོ་བཅད་པས་ཆོས་ཀྱང་ནུབ་པར་འགྱུར་བས། འཕྲོ་ཆོད་ལ་ཁྱོད་རང་བསྒོམས་ཤིག
དེང་སླན་ཆད་ལྟ་བ་ན་ག་ཛུ་ནའི་ལྟ་བ་བཟུང་། སྤྱོད་པ་ཕ་རོལ་དུ་ཕྱིན་པ་དྲུག་ལ་བགྱིས་ལ་ཆོས་སྤྱོད་བཅུ་ཉམས་སུ་བླང་། སྒོམ་པ་ཤེས་རབ་རྣམ་གསུམ་ལ་བགྱིས། བློ་སྦྱོང་ལ་ཐབས་ཤེས་ཟུང་དུ་འབྲེལ་བར་བསྒོམས། ད་སླན་ཆད་ངའི་བོད་ཀྱི་འབངས་རྗེ་བློན་གང་དང་གང་ཆོས་བྱ་བ་རྣམས་ཀྱིས་བོད་མཐའ་འཁོབ་དུ་གྱུར་པ་དང་། རིག་པ་བླུན་ཞིང་རང་དགའ་བ་མང་སྟེ། ཆོས་རྟོགས་པར་དཀའ་ཞིང་ཟབ་པར་གྱུར་པས། རྒྱ་གར་གྱི་མཁས་པར་རབ་ཏུ་གྲགས་པ། རྒྱལ་པོས་སྤྱན་དྲངས་ཏེ། ལོ་ཙཱ་མཁས་པས་གཏན་ལ་ཕབ་པ་དེ་ལ་འཇུག་པ་བྱའོ།།
རྒྱལ་པོས་ཡོན་བདག་མ་བྱས་ལོ་ཙཱ་མཁས་པས་གཏན་ལ་མ་ཕབ་པའི་ཆོས་གང་ལ་ཡང་འཇུག་པར་མི་བྱ་བར་བཀའ་ནན་དྲག་ཏུ་གསལ་ནས། བཀའ་ཚིགས་ཀྱི་ཡི་གེ་ཞིབ་མོ་ནི་གཡུང་དྲུང་མཆིས་ཏེ། ༡་བ་སོའི་སྒྲོམ་བུ་གསལ་ནས་ཁ་ལ་ལྕགས་གསལ་ནས་རྗེའི་ཕྱག་སྦལ་ན་མཆིས་ཏེ། གནོད་སྦྱིན་དམ་རྒྱ་ནག་པོ་ལ་གཏད། ཆེ་ལོང་༡་ཞང་བློན་རྣམས་ལ་ཡང་དག་པར་བྱས། དེ་ནས་ཧ་ཤང་མ་ཧཱ་ཡ་ན་གཙུག་ལག་ཁང་༡་བཞིངས་ནས་སླར་རྒྱ་ནག་ཏུ་གཤེགས། བཙན་པོའི་ཐུགས་དགོངས་གྲུབ་ནས། ཚོང་དུས་སུ་བད་རྔམ་པའི་ལྷ་ཁང་བཞེངས་ནས་དགའ་སྟོན་མཛད་པའི་དུས་སུ་བོད་འབངས་ཐམས་ཅད་ཚོགས་པ་དང་། འབངས་ཐམས་ཅད་ཆོས་ལ་བཟུད་ཅིང་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།།
55ཆོས་མི་བྱ་མི་རུང་བའི་ཕྱིར། དབུས་མཐའ་ཐམས་ཅད་སློབ་དཔོན་བསྐོས། ཞང་བློན་གྱི་བུ་ཚ་དང་བཙུན་མོ་ཐམས་ཅད་ཀ་པ་ལི་ཏི་ཐོགས་ནས་རྡར་མ་བསླབ་ཏུ་བཅུག སློབ་དཔོན་ཀ་མ་ལ་ཤི་ལ་ལ་ཆོས་ཐམས་ཅད་ཐོས་བསམ་གྱིས་བདག་མེད་པར་གཏན་ལ་ཕོབ་པའི་ཆོས་དེ་ཇི་ལྟར་ལགས་པ་ཅིག་ཡི་གེར་བཀོད་པ་ཞུས་པས། སྒོམ་རིམ་དང་པོ་བཅོམ་ནས་བཙན་པོ་ལ་གནང་། བཙན་པོས་གཟིགས་པས་དོན་དགོངས་ནས་དགེས་ཏེ། དེའི་དོན་༡་གི་ཐོག་ཏུ་སྒོམ་ན་ཇི་ལྟར་སྒོམ་ཞུས་པས། སྒོམ་རིམ་བར་པ་རྩོམ་ནས་གནང་། དེ་ལྟར་སྒོམ་པས་དེ་ལ་འབྲས་བུ་ཇི་ལྟ་བུ་མཆི་ཞུས་པས། སྒོམ་རིམ་ཐ་མ་བཅོམས་ནས།
འབྲས་བུ་བསྟན་པའི་ཞར་ལ་ཧ་ཤང་གི་ལྟ་བ་ནོར་བ་དེ་སུན་ཕྱུང་ནས་གནང་དེ་ལ་ཤིན་ཏུ་དགེས་པས། དེའི་དོན་འགྲེལ་དུ་བོ་ལྷ་སཏྭའི་དགོངས་པ་ལ་རྩོད་པ་རྒོལ་བར་དོགས་པའི་དོན་དུ་ལུང་དང་རིགས་པ་འབྲེལ་བར་དབུ་མ་སྣང་བ་བཅོམས་ནས་གནང་། དེ་ནས་ཆོས་འཁོར་གྱི་རྐྱེན་རིས། བརྒྱ་ལྔ་བཅུ་བླ་ནས་གནང་སྟེ་རིང་ལུགས་ལ་ལོ་རེ་ལ་ནས་ཁལ་བདུན་བཅུ་རྩ་ལྔ། ནམ་ཟ་དགུ་ཕྲུག་རེ་རེ། སྤོས་མར་སྲང་སྟོང་ཅིག་བརྒྱ། འཆིབ་འོག་ཐེགས་པ་རེ། ཤོག་གུ་ལྡེབ་བཞི། སྣག་ཚ་ཡུག་གསུམ། ལན་ཚྭ་ཟས་ལེན་འཕྱིང་བུའི་སྒོམ་ཆེན་ཉི་ཤུ་རྩ་ལྔ་ལ་ནས་ཁལ་ལྔ་བཅུ་རྩ་ལྔ་ལྔ།
སྤོས་མར་སྲང་བརྒྱད་བརྒྱ་བརྒྱད་བརྒྱ། ཆིབས་ས་རེ་རེ་ན་བཟའ་དྲུག་ཕྲུག་རེ་རེ། ཆོས་གྲྭའི་སློབ་དཔོན་དུ་བསྒོ་བ་བཅུ་གཉིས་ལ་ནས་ཁལ་ལྔ་བཅུ་རྩ་ལྔ་ལྔ། ན་བཟའ་དྲུག་ཕྲུག་རེ་རེ། སྤོས་མར་སྲང་བརྒྱད་བརྒྱ་བརྒྱད་བརྒྱ། མཚམས་ཀྱི་བན་དེ་རང་ག་མ་རྣམས་ལ་གང་ཟག་རེ་རེ་ལ་ནས་ཁལ་བརྒྱད། ཤོག་ལྡེབ་གཉིས། སྣག་ཚ་ཡུག་རེ། སློབ་གཉེར་བ་ཉི་ཤུ་རྩ་ལྔ་ལ། རེ་རེ་ལ་ནས་ཁལ་ཉི་ཤུ་རྩ་ལྔ་ལྔ།
གོས་སུམ་ཕྲུག་རེ་རེ། རྒྱུན་དུ་གནང་ནས་ལྷ་ཆོས་དར་བར་མཛད་པས་རྗེ་བཀའ་དྲིན་ཆེ་བ་ལགས། སླད་ཀྱི་བཙན་པོ་སློབ་དཔོན་པདྨ་སམ་བྷ་ཝའི་ཆོས་ཀྱི་འཕྲོ་ལུས་པ་ཐུགས་མ་ཚིམ་ནས། བེེ་རོ་ཙ་ན་དང་གཙང་བཙུན་ལེགས་གྲུབ་འཚོལ་དུ་བཏང་། སླར་ལོག་པ་ལ་པརྙི་ཏ་མ་56 ༄༅།།〈སྦ་བཞེད་〉ཕྱོགས་བསྒྲིགས། བྱོན་པས་བློ་བ་མ་མཆིས་ཏེ། རྒྱའི་སྙན་ཁྲའི་དབང་དུ་ཐལ་ནས། བེེ་རོ་ཙ་ན་ཚ་བ་རོང་དུ་སྐྲད། ཀ་མ་ལ་ཤི་ལ་མུ་སྟེགས་ཀྱི་གཤེད་མ་བཏང་ནས་ནུབ་མོ་སྒྲ་སྒྱུར་གྱི་ཁང་པར་གཟིམས་མལ་དུ་མཁལ་མ་སྙེལ་ནས་སྐྱོངས།
ཡེ་ཤེས་དབང་པོ་འདའ་ཁར། བཙན་པོའི་ཕམ་ཕབ་འབྲས་ཆན་གསོལ་ནས། དེ་སླན་ཆད་ཁམས་ཀྱི་ཟས་སྤངས་སོ།། ཏིང་ངེ་འཛིན་དང་ཆོས་ཀྱི་ཟས་དང་རྗེའོ་ཙས་གསུངས་ནས་གྲོངས་པའི་དུས་སུ་ནམ་མཁའ་ལས་སྒྲ་བྱུང་། བྱ་ཐམས་ཅད་གདུང་བའི་སྐད་འདོན། གདུང་ཁང་ཁས་སུ་ཏིའི་མར་སྣར་རྩིགས་ན་ལེགས་བྱ་བ་བྱུང་། ཡེ་ཤེས་དབང་པོའི་བུ་མོ་སྤྱན་རས་གཟིགས་ཀྱིས་པའི་མཆོད་རྟེན་གྱི་རྩར་ན་མཆོད་རྟེན་རྩིགས་པའི་ས་ཀླུས་བསྟན། དེའི་རྡོ་ལ་རྒྱ་ཡིག་བྱུང་། མཆོད་རྟེན་དེ་ལ་ལྷ་མོ་གསུམ་སྐོར་བ་བྱེད་ཅིང་། སུ་བདེ་བ་ཅན་དུ་འགྲོ་བ་དེས་མཆོད་རྟེན་བརྒྱ་རྩ་བརྒྱད་འདི་ལ་སྐོར་བ་གྱིས་ཤིག་ཟེར་བ་དང་།
བཙན་པོ་ན་རེ། ཨ་ཙརྱའི་གསུང་དང་སྦྱར་ན་ཁོ་བོའི་ཚེ་ཀྱང་རིང་པོར་མི་ཐུབ་ཅེས་ཐུགས་ངན་མཛད་ནས། རྗེའི་ཐུགས་ལས་ཆུང་ངུ་ལ་གཞོལ་བར་བཞེད་ནས་པརྙི་ཏ་སྤྱན་འདྲེན་དུ་བཏང་བས་ཨ་ཙརྱ་བི་མ་མི་ཏྲ་བྱོན་ནས། སློབ་དཔོན་པདྨ་སམ་བྷ་ཝའི་ཆོས་འཕྲོ་ཞུས་ནས་སྒོམ་མཛད་པར་བཞེད་ནས། སྲས་མུ་ནེ་བཙན་པོ་ལ་ཆབ་སྲིད་འབོགས་པ་དང་། བློན་པོ་ཞང་དབུ་རིངས་བཙན་པོ་ལ་བསྐོ་བའི་གྲོས་དབུ་རྩེའི་བར་ཁང་གི་རྔ་ཁང་ན་བྱེད་ཅིང་བཞུགས་པ་ཇོ་མོ་མེ་ཏོག་གྱིས་མཐོང་སྟེ། ཐུགས་གཏུམས་པས་དོགས་འཚལ་ནས། ཆབ་སྲིད་སྣ་ནམ་པ་ལ་སྟེར་བར་ངེས་སྙམ་ཏེ། མུ་ཏིག་བཙན་པོ་ལ་གསོལ་བས། ལྷ་སྲས་ཀྱི་འུ་རིང་སྒོ་བར་ཆུ་གྲིས་གསལ་ནས་ཀུམ།
ཡབ་ན་རེ་བཙན་བཞེར་གར་སོང་ཅེས་བྱ་བ་དང་། གྲི་ཁྲག་ཅན་བོར་ནས། འུ་རིང་རྒྱང་རིང་བར་སོང་ཅེས་ནས་བར་ཁང་དུ་བྲོས། རྗེའི་ཐུགས་དམ་འགྱངས་ནས། དབྱར་ཆུ་བྱུང་བར་དོགས་ནས་ཐུགས་མ་བདེ་ནས་བློན་འཛངས་པ་ཀུན་གྲོས་བྱས་ནས། བློན་པོ་འགོས་ཀྱི་ཞལ་ཆེ་བཀའ་གསུམ་དུ་བཅད། ཆབ་སྲིད་མུ་ནི་བཙན་པོ་མངའ་བར་བགྱི་གསུངས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 57ནས། ཞང་མ་སྟོང་ལམ་ཕྲག་གང་ཆོད་རྒྱལ་བུ་ལོན་དུ་བཅུག་ཟེར་བ་བཅད།
ཐུན་ཚང་སྐར་(དྲན་ཀ་ཡན་བཙན་གྱིས་ཞུས་པའི་མི་ཆོས་ཀྱི་བརྡོས་འདུག་གོ)མ་མཛད་ནས་གཏད། ཡབ་ཟུང་དཀར་དུ་སྒོམ་དུ་གཤེགས་སོ།། བཙན་པོའི་བཀའ་ཚིགས་ཀྱི་ཡི་གེ་ཞིབ་མོ་གསུམ་ལས། གཅིག་ལྷ་ས་ན་ཡོད། ༡་ཁམས་སུ་ཁྱེར། ༡་རྗེའི་ཕྱག་སྦལ་ན་མཆིས་སོ།། སྲས་མུ་ནེ་བཙན་པོ་དགུང་ལོ་བཅོ་ལྔ་ལོན་ཙ་ན་ཇོ་མོ་རུ་ཡོང་གཟའ། མྱུ། (འདི་མན་ལ་ཞབས་བཏགས་མར་བྱེད་པ་ཡིན། )མདོ་རྒྱལ་ཁབ་ཏུ་བཞེས་དེ་རྒྱལ་སྲིད་གཏད་ནས་ཆབ་སྲིད་ཤིན་ཏུ་རྒྱ་ཆེ་བས་ཡབ་ཀྱི་ཞལ་ཆེམས་ཐུན་ཚགས་སྐར་མ་དང་མཐུན་པར་འབངས་ཀྱི་ཚིས་་བགྱི་བར་དགོངས་ནས།
བླ་མའི་མཆོད་གནས་རབ་ཏུ་བྱུང་བའི་མངའ་ཐང་དང་ཆོས་འཁོར་སྟོད་སྨད་ཀྱི་ཞབས་ཏོག་ཡབ་ཀྱི་སྲོལ་བཞིན་དུ་མཛད། དཔལ་བྲག་དམར་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་དུས་ཀྱི་མཆོད་པ་ཆེན་པོ་༤བཙུགས་ནས་བོད་ཀྱི་རྗེ་བློན་ཡོངས་ཀྱི་འཕྲལ་གྱི་རྐྱེན་བཟློགཡུན་གྱི་ཚོགས་སོག་པར་མཛད་མཆོད་རྟེན་བཞིའི་གདུགས་དང་དབུ་རྩེའི་བྱ་འདབ་ལྕགས་ཐག་གིས་སྦྲེལ་ནས་ནམ་མཁའ་དར་ཕན་གྱིས་བྲེལ། ས་གཞི་མན་འཛམ་གླིང་མངས་དང་གསེར་དངུལ་གྱི་ཕོར་པ་ལ་སོགས་པས་བཀང་། དབུ་རྩེ་ཐང་མཆོད་རྫས་ཀྱིས་ཁེངས་པར་བགྱིས་ནས། ལྕགས་རིའི་ཕྱི་ངོས་ཀྱི་ཕྱོགས་༤ནས། འབངས་ཐམས་ཅད་རྒྱན་དང་ཆས་མཆོད་རྫས་དངོས་བཅས་ཏེ། རྩེད་(གར་མཁན་སེང་གེ་དང་། ཚ་དག་དང་རྟ་རྡུགས་ལ་སོགས་པའི་) བྲོ་བྱེད། བཙན་པོ་དབུ་རྩེའི་སྒོའི་ཐང་ནས། སེང་ཁྲིའི་སྟེང་ནས་མཆོད་པ་འབུལ་བས།
དད་པ་སྐྱེས་ནས་དབུའི་ལ་ཐོད་དང་ན་བཟའ་ཕུད་ནས་ལྷ་ལ་འབུལ། དེ་ནས་བཙན་པོའི་ཞལ་ནས་ང་ཡི་ཡབ་མེས་ཀྱི་ཐུགས་དམ་གྱི་ལྷ་ཁང་ལ་ཁྱེད་བོད་འབངས་ཐམས་ཅད་ཀྱི་གོ་རུ་དང་མཚོན་ཆ་མ་གཏོགས་པ་ཐམས་ཅད་ཕུལ་ཅིག་ཅེས་བཀའ་སྩལ་པས། འབངས་ཐམས་ཅད་ཀྱི་རྗེས་བཀའ་སྩལ་བ་ལྟར་ཕུལ་ཏེ། ཁ་ཅིག་ནི་བེར་དང་ཡུག་ལ་སོགས་པ་ཕུལ། ཁ་ཅིག་ནི་ར་ཀླག་དང་58 ༄༅།།〈སྦ་བཞེད་〉ཕྱོགས་བསྒྲིགས། གོས་ཧྲུལ་ཕུལ་ནས། མཆོད་རྫས་ཀྱི་བལ་སྐལ་ཆེན་པོ་བྱུང་། དེར་དཀོན་མཆོག་གི་གཉེར་པ་བསྐོས་ནས། ཀུན་གྱི་མཆོད་པ་བྱེད།
མཆོད་པའི་རྒྱུ་བཟང་ངན་བྱུང་བས། བཙན་པོའི་ཞལ་ནས་དད་པ་ཆེ་ཆུང་ཁྱད་རེ་ཆེ། ལ་ལས་བེར་དང་ཡུག་འབུལ་ནུས་ལ་ལས་ར་སླག་ཙམ་ལས་འབུལ་མི་ཕོད་པ་ཞེས་བཀའ་སྩལ། མི་ལྟོགས་ཀུན་ན་རེ། རྗེ་ཅི་ལགས། ངེད་དད་པ་ཆུང་བ་མ་ལགས་ཏེ། ལྟོགས་པས་འབུལ་རྒྱུ་དེ་ལས་མ་མཆིས། འབུལ་རྒྱུ་ཆེ་བ་ཀུན་ཕྱུག་ཅིང་ནོར་མཆིས་པ་ལགས་སོ།། ཞེས་སྙན་དུ་གསོལ་བས། ཀྱེ་མ་ངའི་མངའ་རིས་སུ།
ལ་ལས་ཟས་གོས་ཙམ་ཡང་མི་འབྱོར། ལ་ལས་ལྷག་དང་བཅས་པ་འདི་མི་རིགས་སོ་གསུངས་ནས། ལས་མི་བསྐོས་ནས་རུ་༤ཕྱོགས་སུ། བཀྲེན་ཕྱག་སྙོམས་ཏེ་ཡོ་བྱད་མཉམས་སོ།། སྤྲོདེ་ནས་མངོན་བྱང་ཆུབ་ཀྱི་ཟླ་བ་ལ། མངོན་པའི་མཆོད་པ་བགྱིས་ཏེ་ཞིང་པ་ཀུན་ཐོང་བོར་ནས་སྨོན་པ་བཏང་རོལ་ཏུ་གཤོལ་ལྡེམ་མེའི་བཞག་ཅིང་མཆོད་པ་བྱེད་དུ་འོང་། ཡང་སྔར་བཞིན་མཆོད་རྫས་བཟང་ངན་བྱུང་བས། ཡང་བཀྲེན་ཕྱུག་ལན་ཅིག་སྙམས། དེ་ནས་དབྱར་ཟླ་འབྲིང་པོའི་ཚུལ་འཇུག་གི་ཟླ་བ་ལ་མདོ་སྡེའི་མཆོད་པ་བགྱིས་ཏེ། ཞིང་པ་ཀུན་ཡུར་གྲ་གཤིག་ནས་མཆོད་པ་བྱེད་དུ་འོང་ཡང་སྔར་བཞིན་མཆོད་རྫས་བཟང་ངན་བྱུང་པས།
ཡང་བཀྲེན་ཕྱུག་ལན་ཅིག་སྙམས་དེ་ནས་སྟོན་ཟླ་ཐ་ཆུང་ལ་ཆོ་འཕྲུལ་ཆུང་བ་འདུལ་པའི་མཆོད་པ་བགྱིས་ཏེ། ཡང་མཆོད་རྫས་བཟང་ངན་བྱུང་སྟེ། རང་རང་གི་ལས་སུ་དགོངས་ཏེ། བོད་འབངས་ལྟོགས་ཕྱུག་ལམ་གསུམ། ཚོང་པ་དང་མགྲོན་པོ་ལམ་དུ་རྒྱུ་བ་ལ་རྒྱགས་ཕྱེ་འཁྱེར་མི་དགོས་ཏེ་བླ་ནས་བླུག སྲོག་གཅོད་དང་རྐུ་ཤཱས་འཚོ་བ་སྒྲུབ་མི་དགོས་པར་བདེ་བ་ལ་བཀོད་ནས་བཀའ་དྲིན་ཆེ་བ་ལགས་སླད་ཀྱི་ཇོ་མོ་ཕོ་ཡོང་གཟའ་རྒྱལ་མོ་བཙུན་ལ། ཡབ་རྒྱལ་པོ་ཐུགས་ལ་འདོགས་པ་ལ། ཡུམ་གློ་བ་ལ་བཅགས་པས་གཤེད་མི་བརྒྱད་བསྐོས་ནས་ཡབ་ ༄༧།། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།།
59བཙན་པོ་ལ་བྱད་བགྱིད་དུ་སྩལ། ཡབ་འདའ་ཁར་ཕོ་ཡོང་གཟའ་ལྷ་སྲས་ཀྱི་ཁབ་ཏུ་བཞེས་ཤིག་བཀའ་སྩལ། ཡབ་སྐུ་གཤེགས་པའི་འོག་ཏུ། ཚེས་སྤོང་གཟའ་ཕོ་ཡོང་གཟའ་སྐྱོངས་སུ་འོང་བས་ཕོ་ཡོངས་གཟའ་སྐྲ་གསར་བགྱིས་ནས་རྒྱན་མ་ཕྲོག་པར་གདའ། དེ་ལ་སྙད་བྱས་ནས་རལ་གྲིས་རྒྱག་སྙམ་ཙ་ན་སྲས་ཀྱི་གཡོན་བསྐོར། དེ་གློ་བ་ལ་བཅགས་ནས་བྱོན་སྐུ་ངས་ལྟེ་ཆུང་ཕྱག་ཚངས་སུ་བསྐོས་ནས། ཕོ་བྲང་ཡོན་བུར་སྲས་ལ་གསང་ངན་དྲངས་ནས། མུ་ནེེ་བཙན་པོས་སྲིད་ཟླ་བ་བཅུ་བདུན་མཛད་ནས། དགུང་ལོ་བཅུ་བདུན་ལ་འདས་ཏེ། བང་སོ་སྐྱེའུ་ལྡེམ་བུ་ཅན་རྩིགས་སོ།།
ཚེས་སྤོང་གཟའ་ཕོ་ཡོང་གཟའི་དབུ་ལ་རལ་གྲི་གསལ་བ་སྨན་པས་གསོས་པ་དང་ཉིན་རེ་ལ་ཤགས་རྒོད་རེ་བཏབ་ཅིང་སེན་མོས་ཤ་སྲང་རེ་བཅད་ནས་སྐྱོངས་སོ།། དེ་ནས་མུ་ཏིག་བཙན་པོ་ལ་དབང་བསྐུར་བར་ཆད་བྱས་ནས། མོན་ནས་སྤྱན་དྲངས་རྒྱུ་ལས་སྣ་ནམ་པས་བྲང་ཁ་ཆེ་ནས། སྲོགས་ཏེ་སྐྱོངས་བང་སོ་སྐྱའོ་བཟང་བཟང་རྩིགས། དེ་ནས་འབངས་ཡོངས་གྲོས་བགྱིས་ཏེ། གཅུང་ཁྲི་ལྡེ་སྲོང་བཙན་དབང་བསྐུར་བར་བྱས་པས་ཁ་ཅིག་ན་རེ་རྒྱལ་(བུ)སྐུ་ནར་མ་སོན་ཏེ་འབངས་ཀྱི་ཚིས་མི་འོང་བས། བློན་འཛངས་པ་བསྐོས་ལ་ཁྲིམས་བུ་ཆུང་བཅའོ་མཆི། ཁ་༡་ན་རེ་སྔོན་ཀྱང་ཡབ་སྐུ་འདས་པའི་དུས་ན་རྒྱལ་བུ་སྐུ་ནར་མ་སོན་ནས། ཞང་བློན་གསུམ་ལ་ཁྲིམས་གཏད་པས་ཁྲིམས་བུ་ཆུང་བཅད་ནས་ལྷ་ཆོས་སྣུབ་པས་གྱོད་ཀ་ཆེན་པོ་ཐུག་སྟེ་འཕུང་བར་བྱས་པས། རྒྱལ་བུ་དབང་བསྐུར་ལ་འབངས་ཀུན་གྱི་ཚིས་བགྱི་བར་གསོལ་བས།
རྒྱལ་བུས་འོང་མི་འོང་སད་པར་བྱ་བར་མཆི་ནས་རྒྱལ་བུ་དགུང་ལོ་༤ལ་དབང་བསྐུར་ནས་སྲིད་གཏད་དེ། སད་པ་བཞིན་དུ་ལེགས་པར་བྱུང་བས་སད་ནས་ལེགས་ཞེས་བྱ། མཇིང་པ་ཡོ་ལ་སྐུ་དབང་ཆེ་བས་གླང་འཇིགས་ཡོན་ཞེས་ཀྱང་གྲགས་སོ།། རྒྱལ་པོ་དེ་སྐུ་ནར་སོན་ནས། འབྲོ་གཟའ་མ་མོ་ལྷ་རྒྱལ་ཁབ་ཏུ་བཞེས། འབྲོ་ཁྲི་གཟུང་བློན་དུ་བསྐོས་ཏེ། རྒྱལ་པོ་དེའི་ཞལ་ནས། འཛམ་བུ་གླིང་ན་བོད་ཀྱི་60 ༄༅།།〈སྦ་བཞེད་〉ཕྱོགས་བསྒྲིགས། རྒྱལ་པོ་ང་ཆེ་བས།
ང་ལག་རིས་ལྷ་ཁང་ཉི་མ་ཙམ་ཅིག་རྩིགས་གོ་ཞེས་བཀའ་སྩལ་དེ་སློབ་དཔོན་མཛོད་མཁན་ལ་དྲིས་པས། རྒྱར་དཔག་ཚད་ལྔ་བཅུ་རྩ་གཅིག་ཡོད་ཅེས་པས། བོད་ཀྱི་ས་ལ་གཞི་མོ་མ་ཤོང་བས། འོ་ན་ཟླ་བ་ཙམ་ཅིག་བྱེད་གསུངས་དེ་ལ་རྒྱར་དཔག་ཚད་ལྔ་བཅུ་ཡོད་ཅེས་པས་འོ་ན་སྐར་ཆེན་ཙམ་ཞིག་རྩིག་གོ་ཞེས་བཀའ་སྩལ། དེ་ལ་རྒྱང་ཕྲག་བཅོ་བརྒྱད་ཡོད་ཅེས་པས། བྱང་འབྲོག་ས་ཡངས་པས་འདིར་རྩིགས་ཅིག་ཅེས་བཀལ་སྩལ། བློན་པོ་ཀུན་གྱི་མཆིད་ནས། བླ་བློན་ཀུན་གྱི་སློབ་དཔོན་དབུས་སུ་བྱེད་པས་ལྷ་ཁང་སྟོང་པར་ལུས་སོ་གསོལ་བས། མྱང་རོར་རྩིགས་གི་གསུང་བས། དེར་ཀྱང་ཐུགས་དམ་༡་རྩིགས་པའི་རྩིས་གཟུངས།
རྒྱ་སྡེ་སྐར་མ་ཆུང་ངུ་ཙམ་ཅིག་རྩིགས་པར་ཆད་བྱས་ནས། སྐར་ཆུང་ལྷ་ཁང་བཞེངས་སུ་གསོལ་ཏེ། རྒྱར་རྒྱངས་ཕྲག་༡་པ་༡་རྨང་བྲེས་པ་དང་། བཟོ་བོ་རྣམས་ཁེ་གྲགས་འཆས་ཏེ། རྩིགས་མཁན་ན་རེ་ངའི་རྩིག་པ་མེད་ན་གང་ཡང་བྱར་མི་བཏུབ་པས་ང་གཙོ་བོ་ཟེར། ཤིང་བཟོ་བ་ན་རེ་ངའི་ཤིང་བཟོ་མེད་ན་གང་བྱས་ཀྱང་གོས་མེད་པས་གཙོ་བོ་ང་ཆེ་ཟེར། ལྡིར་བཟོ་མཁན་ན་རེ་ངའི་བཟོ་མེད་ན་དོན་མེད་པས་ང་གཙོ་ཆེ་ཟེར་ནས། དང་པོར་ཀོ་བ་བཙོས་ནས་ལྡེར་ཚོ་འཕྲུལ་འཁོར་དུ་བཞེངས་སུ་གསོལ། དེ་ནས་ཀ་བས་བསྐོར་ནས་རྒྱ་ཕེབ་བཀལ། དེ་ནས་རྩིགས་པ་ཕྱི་ད་ལ་བགྱིས་ཏེ།
སྐར་ཆུང་རྩིགས་པས་ཁྱད་པར་དུ་འཕགས་པ་ལགས། རྒྱལ་པོ་དེས་ཡབ་མེས་ཀྱི་སྲོལ་མ་ཤོར་བར་མཛད། ཡབ་མེས་ཀྱི་ཐུགས་དམ་ཀུན་གྱི་ཞིག་རལ་གསོ་བ་དང་། རྒྱན་འདོགས་པ་དང་ར་སའི་འཁྱམས་ཁྲ་བོ་བཞེངས་པ་ལ་སོགས་པ་ཕྱག་རྗེས་མང་དུ་མཛད། རབ་ཏུ་བྱུང་བའི་མངའ་ཐང་སྟོན། འབངས་སྲིད་ཆོས་བཞིན་དུ་མཛད་པས་བཀའ་དྲིན་ཆེ་བ་ལགས་སོ།། དེའི་སྲས་ལྔ་སྟེ། ཁྲི་གཙུག་ལྡེ་བཙན། ལྷ་སྲས་གཙང་མ། ཁྲི་དར་མ་འུ་དུམ་བཙན།
ལྷ་རྗེ་ལྷུན་གྲུབ། གཅེན་ཁྲི་གཙུག་ལྡེ་བཙན་ལ་ལོ་བཅུ་ལོན་པ་དང་དབང་བསྐུར་ནས་ཆབ་སྲིད་གཏད། གཅོ་རོ་གཟའ་དཔལ་གྱི་ངང་ཚུལ་ ༄ཟ།། སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 61ཅན་ལ་སོགས་པ་བཙུན་མོ་ཁབ་ཏུ་བཞེས། རྦ་མང་རྗེ་ལྷ་ལོད་ཀྱི་ཕྱི་བློན་བྱས། བན་ཆེན་པོ་དཔལ་གྱི་ཡོན་ཏན་གྱིས་ཆོས་ཀྱི་བློན་པོ་ཆེན་པོ་བགྱིས་ཏེ། མེས་ཀྱི་བད་རྔམ་པོའི་ལྷ་ཁང་ལ་དཔེ་བྱས་ནས་ཐུགས་དམ་དབུ་བརྩེགས་བཞེངས་པ་ཆད་པའི་དུས་སུ། རྗེའི་ཞལ་ནས་ཡབ་མེས་ཀུན་གྱི་རིང་ལ་བཙན་པོ་ལ་བྱ་བ་རྣམ་པ་གསུམ་ཡིན་ཏེ།
ཐུགས་དམ་དུ་གཙུག་ལག་ཁང་བཞེངས་པ་དང་། བོད་འབངས་བདེ་བ་ལ་འགོད་པ་དང་། སྐུ་ལ་རྡོ་བ་ལ་དམག་དྲངས་པའོ།། ཡབ་མེས་རྣམས་ཀྱིས་ལ་ལས་རེ་རེ་ཙམ་མཛད། ལ་ལས་གཉིས་གཉིས་མཛད། ལ་ལས་གསུམ་ཀ་མཛད་ནས་རིམ་པར་མཛད། ང་གསུམ་ག་དུས་༡་ལ་བྱེད་དོ་ཅེས་བཀའ་སྩལ་ནས་ཐུགས་དམ་གཙུག་ལག་ཁང་གི་རྨང་སྡིངས་པར་བྱས་ཙ་ན། ལྷ་ས་མཁར་དང་འདྲ། བསམ་ཡས་གྲོང་དང་འདྲ། སྐར་ཆུང་འཆད་པ་དང་འདྲ།
ང་ལྷ་ཁང་ཤ་མ་༡་བྱེད་དོ་ཅེས་བཀའ་སྩལ་ནས། རྒྱ་དཀར་ནག་དང་བལ་པོ་དང་། ཁ་ཆེ་དང་ལི་ཡུལ་དང་། བོད་ཡུལ་གྱི་བཟོ་བོ་མཁས་པ་ཐམས་ཅད་བཀུག་སྟེ། རྒྱའི་ཇུ་ཞག་མཁས་པ་གཅིག་གིས་ས་བཙལ་ནས་འོན་ཅང་དེའུ་ཡི་བཟོ་བོ་མཁས་པ་ཞིག་ལི་ཡུལ་ལྕགས་ར་སྨུག་པོ་ན་ཡོད་པར་ཐོས་པས།

གླ་བ་༡་ལྕགས་ཀྱི་དྲ་བར་བཅུག་ནས་འདི་བོད་ཀྱི་བཙན་པོའི་སྤོས་ཀྱི་གླང་པོ་ཡིན་པས་འདི་བཞེས་ལ། ལི་སྤྱོད་པའི་རྒྱལ་པོ་ཞེས་པ་བཟོ་བོ་མཁས་པ་ཞིག་ཡོད་ཟེར་བ་དེ་བོད་ཀྱི་བཙན་པོའི་ཐུགས་དམ་གྱི་ལྷ་ཁང་གི་བཟོ་བྱེད་པ་ལ་གནང་བར་ཞུ་བྱ་བ་དང་། དེ་མ་གནང་ན་བཙན་པོའི་ཐུགས་ཁྲོས་ནས་དམག་འདྲེན་ནོཁྱ་བའི་སྒྲོམ་བུ་བསྐུར་ནས་ཕོ་ཉ་བཏང་། ཕོ་ཉ་བས་དེ་ལི་རྗེ་ལ་ཕུལ་བས། ལི་རྗེས་བཀའ་སྒྲོམ་གཟིགས་ནས། སྤོས་ཀྱི་གླང་པོའི་ཆུ་དང་རུལ་མ་ཚུར་ཆད་སྤོས་སུ་བྱུང་བས་ཞུ་རྟེན་ལའང་མཉེས། བཙན་པོའི་བཀའ་མ་ཉན་ན་དམག་ལའང་འཇིགས་ནས། བཀའ་སྒྲོམ་ནས་བྱུང་བ་ལྟར་རྫོང་བར་ཆད་ནས་ལི་སྤྱོད་པའི་རྒྱལ་པོ་བོད་ཡུལ་དུ་མཆིས་འཚལ་བར་བསྒོ་བས། ང་རྒས་པའི་བུ་གསུམ་བཙན་པོའི་ཕྱག་ཏུ་འབུལ་ལོ་མཆིས་པས། ལི་རྗེ་ན་རེ། ཁྱོད་རང་བཙན་པོ་62
༄༧།། 〈སྦ་བཞེད་〉ཕྱོགས་བསྒྲིགས། དང་དབྱར་མ་མཇལ་ན་ལི་ཡུལ་དུ་བཙན་པོའི་དམག་འོང་། སྔོན་ཀྱང་བོད་ཀྱི་བཙན་པོས་རྟ་དམག་དྲངས་ནས་ལི་ཆམ་ལ་ཕབ་ཅེས་ཟེར་ནས་ཁོ་དེ། ལི་སྤྱོད་པའི་རྒྱལ་པོ་ལམ་དུ་གུམ་ཀྱང་མགོ་བཙན་པོའི་ཕྱག་ཏུ་ཕུལ་ཅིག་ཅེས། བུ་ལི་གསེར་གཟུང་། ལི་གསེར་འོད། ལི་གསེར་ཏོག་གསུམ་བོད་དུ་བཟོ་བྱེད་དུ་རྫངས། ཕོ་ཉ་ལ་སྐྱེས་སྐུར་ནས་ཡར་འོངས། ལི་སྤྱོད་པའི་རྒྱལ་པོ་མ་གུམ་པར་བཙན་པོ་དང་ཞལ་མཇལ།
འཛམ་བུ་གླིང་ན་རྡོ་བཟོ་མཁས་པ་ལ་བལ་བོ་རྡོ་བཟོ་མཁས་ལ་སོགས་པས་བཟོ་བགྱིས་ཏེ། འོག་ཁང་གསུམ་སྒོའི་རིབ་ཆ་ཡན་ཆད་མན་ཆད་རྡོ་ལ་བྱས་ཏེ། རྡོ་བཟོ་ཁྱད་པར་འཕགས་ཏེ། ཕུད་ར་སའི་གཙུག་ལག་ཁང་དུ་མེས་ཀྱི་ཆོས་སྲོལ་གཏོད་པས་བཀའ་དྲིན་ཆེ་བས། རྡོ་རིང་རྡོ་རྗེའི་ཚུལ་དུ་ཕུལ། རི་མོའི་ཕུད་དུ་དར་གྱི་བེ་བུམ་བརྒྱ་རྩ་བརྒྱད་ཕུལ། ལྡེར་བཟོའི་ཕུད་དུ་ཚངས་པ་དང་བརྒྱ་བྱིན་༢བཞེངས་སུ་གསོལ། ལུགས་མའི་ཕུད་གཅོང་ཆེན་མོ་དྲིལ་བུའི་ཚུལ་དུ་ཕུལ། བར་ཁང་གསུམ་པོ་ཕག་ལས་བྱས། སྟེང་ཁང་གསུམ་ཤིང་དང་ཟངས་དང་ཀོ་བ་ལ་བྱས་ཏེ།
དགུ་ཐོག་ཏུ་བྱས། རྒྱ་ཕེབ་ཀྱི་འོག་ནས་ཕར་རླུང་གིས་འཁོར་ལོ་སྐོར་ཏེ། རབ་ཏུ་བྱུང་བ་མང་པོ་སྐོར་བ་བྱེད། བྱ་འདབ་ལས་ཕྱོགས་བཞིར་ལྕགས་ཐག་བཞིས་མཆོད་རྟེན་ཆེན་པོ་བཞི་ལ་བསྟོད། རླུང་ཆེན་པོ་ནུབ་ནས་ལངས་པའི་ཚེ་ཤར་གྱི་ལྕགས་ཐག་ལྷོད་ལ་རྒྱ་ཕེབས་ཤར་དུ་ཡོ་ཙམ་འགྲོ། རླུང་ཤར་ནས་ལངས་ན་ནུབ་ཀྱི་ལྕགས་ཐག་ལྷོད་ལ། རྒྱ་ཕེབ་ནུབ་ཏུ་ཡོ་འགྲོ་བ། རི་ནག་གི་རྩེ་ལ་ན་བུན་བྱུང་བ་དང་། ལྷ་ཁང་གི་ཁྱུང་མགོ་ལའང་འོང་བའི་མཐོན་པོ་༡་བཞེངས་སུ་གསོལ། འབངས་བདེ་བ་ལ་འགོད་པ་ཡང་ཟས་དང་གོས་ཙམ་གྱིས་བདེ་བ་ནི་འཕྲལ་དུ་བདེ་བར་བས་ལ།
ཡུན་དུ་བདེ་བའི་ལྷ་ཆོས་ལ་འགོད་པའི་ཕྱིར་དེ་བཞིན་གཤེགས་པའི་པའི་གླེགས་བམ་མཆིས་པར་གཟིགས་པས། ཆོས་ལ་ལ་རྒྱ་ནག་པོའི་སྐད་དུ་སྨྲ། ཆོས་ལ་ལ་རྒྱ་དཀར་པོའི་སྐད་དུ་སྨྲ། ཆོས་ལ་ལ་བལ་པོ་དང་ཨོ་རྒྱན་གྱི་སྐད་དུ་སྨྲ་བས་མེས་ཀྱི་དམ་པའི་ལྷ་ཆོས་ལུགས་དང་ཆོས་སྐད་སྣ་ཚོགས་སུ་འབྱུང་བ་ནི་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 63མ་ལེགས་ཏེ། སངས་རྒྱས་རྒྱ་དཀར་པོར་བྱོན་ནས། ཆོས་དང་པོ་རྒྱ་གར་དུ་གསུངས་པ་ཡིན་པས། ང་འང་ཆོས་རྒྱ་དཀར་པོའི་ལུགས་སུ་མགྲིན་གཅིག་ཏུ་བྱེད་ཅེས་བཀའ་སྩལ་ནས། བོད་ཕྲུག་བློ་རྣོ་བ་བཅུ་དྲུག་ལ་གསེར་བསྐུར་ནས་ལོ་ཙཱ་སློབ་ཏུ་བཏང་སྟེ།
ལ་ལས་སྨྲ་མ་ཤེས། ལ་ལས་ཚ་བས་གུམ། ལ་ལས་ཐར་འདྲེ་རྣམ་གསུམ་ལ་བཏུག ཀ་བ་དཔལ་རྩེགས་(འཕན་ཡུལ་བ) དང་། སྣ་ནམ་ཡེ་ཤེས་(ངམ་ཤོད་པ) སྡེ་དང་། ཅོག་རོ་ཀླུའི་རྒྱལ་མཚན(ཡར་ལུང་པ)དང་གསུམ་གྱིས་ལོ་ཙཱ་མཁས་པར་སློབ་ནས། པརྙི་ཏ་ཛི་ན་མི་ཏྲ་དང་། ཤྲི་ན་ལེན་ཏྲ་བོ་ལྷ་དང་། དཱ་ན་ཤི་ལ་གསུམ་སྤྱན་དྲངས་ཏེ་སྒྲ་བསྒྱུར། རྒྱ་གར་གླིང་དུ་རྐྱེན་བླ་ནས་སྦྱར་ནས།
མེས་ཀྱི་ལྷ་ཁང་(བསམ་ཡས་)ན་བཞུགས་པ་དང་། བོད་ཀྱི་ཡུལ་ན་ཡོད་པའི་གསུངས་རབ་ཀྱི་དཔེ་མ་ལུས་པ་སྤྱན་དྲངས་ཏེ། སྒྲ་བསྒྱུར་ཏེ་སྒྲ་ཐམས་ཅད་རྒྱ་དཀར་པོའི་འགྱུར་དུ་བཅོས། སྐད་གསར་བཅད་ཀྱིས་གཏན་ལ་ཕབ་ནས་ཆོས་ལུགས་བཟང་པོར་མཛད། ཐ་ན་བྲེ་དང་སྲང་ཞོ་ལ་སོགས་པ་ཐམས་ཅད་ཀྱང་རྒྱ་གར་དང་བསྟུན་ན། སྐྱིད་ཤོད་ཤོང་མ་རར་གཏན་ལ་དབབ། བཙན་པོ་དད་པ་ཆེ་བས་མདུན་ས་ཆུང་ངུར་རབ་ཏུ་བྱུང་བ་ལ་ཕུལ་བས། ལོ་ཙཱ་བའི་ཞལ་ནས་བོད་འབངས་གདུལ་དཀའ་བས་ཆད་པ་ལ་བརྟེན་ནས་སྐྱོང་དགོས་པས། ངེད་རབ་ཏུ་བྱུང་བ་སྟོན་པའི་བཀའ་བཞིན་དུ་བགྱིད་འཚལ་བས། ཆད་པའི་ལས་བགྱིད་མི་རུང་ཞེས་གསོལ་བས།
གསུངས་བཞིན་མི་བགྱིད་པ་ལ་ངས་ཞང་བློན་རྣམས་བགྱིད་དུ་སྩལ་ཆབ་སྲིད་བཞེས་པར་ཞུ་ཞེས་ཕུལ། རྗེའི་ལ་ཐོད་ཕུད་ཅིང་རབ་ཏུ་བྱུང་བའི་གདན་དུ་འདིང་། རབ་ཏུ་བྱུང་མ་ཐག་༡་གིའང་ཞབས་སྤྱི་བོར་ལེན། གོས་སེར་པོའི་ལྷན་པ་སྐྱེ་བོའི་ལུས་ལ་འདུག་པ་མཐོང་ཀྱང་དེ་ལ་རྒྱལ་པོ་ཕྱག་མཛད། ཞང་བློན་གང་གིས་རྟེན་ཕུལ་ནས། སྔུན་ཕྱག་ཉི་ཤུ་རྩ་གཅིག་ཕུལ་ཀྱང་ཕྱག་ལན་མི་གནང་བོད་ཡོངས་རྗེས་གསང་བཅས་བསྡུས་ཏེ། བླའི་དགེ་འདུན་ལ་འཚོ་བར་ཕུལ། རབ་བྱུང་རེ་རེ་ལ་ཡང་འབངས་ཁྱིམ་བདུན་བདུན་ལྷ་རིས་སུ་ཆད་ཕུལ་ནས་ཟས་དང་64 ༄༅།།〈སྦ་བཞེད་〉ཕྱོགས་བསྒྲིགས། ན་བཟའ་སྦྱོར།
རབ་བྱུང་གི་གོས་ལྷན་པ་ཅན་གཟིགས་ན་དྲིས་ནས་དེའི་ལྷ་རིས་བཀའ་དྲག་ཏུ་གསོལ། སྐྱེ་བོ་ཁྱིམ་པའི་ཚིས་ཀུན་རབ་ཏུ་བྱུང་བའི་མདུན་ས་ཆུང་ངུ་བཞིན་ཆོས་དང་བསྟུན་ནས་ཤིན་ཏུ་བདེ་སྐྱིད་མཛད་པས་རྗེ་བཀའ་དྲིན་ཆེ། བཙན་པོ་དབོན་ཞང་གཉིས་འཇམ་(སྐུ་ལ་རྡོ་བ་ལ་དམག་དྲང་བ་)དུམ་བྱ་བར་ཆད་པས་མ་ཆམ་ནས། བོད་དུ་གཞི་ནས་དམག་སྟོང་སྡེ་བཅོ་བརྒྱད་བཅོ་བརྒྱད་དར་ཚན་ཁྲི་ཕྲག་འཁྲིད་ནས་རྒྱ་ཡུལ་དུ་དམག་དྲངས། རྒྱའི་གེན་པོ་ཐམས་ཅད་བཀུམ་ནས་རྒྱ་ཆམ་ལ་ཕོབ། རྟ་པའི་ཉིན་ལམ་བཅོ་ལྔར་འདུས། རྒྱའི་ཧ་ཤང་དང་བོད་ཀྱི་པརྙི་ཏ་རྣམས་ཀྱིས་འདུས་ནས། བར་དཔང་མཛད་ནས་དཔོན་ཞང་འདུམས་མཛད་ནས། རྒྱའི་གོང་བུ་དམེ་རུར་རྒྱ་རྗེའི་གཙུག་ལག་ཁང་དང་། བཙན་པོའི་གཙུག་ལག་ཁང་རེ་བཞེངས་སུ་གསོལ།
དེའི་བར་དུ་ས་ལ་བཙན་པོ་དབོན་འང་གནམ་ལ་ཉི་མ་དང་ཟླ་བ་ལས་མེད་པར་གླེང་ནས། ཕ་འོང་ལ་ཉི་ཟླའི་གཟུགས་བྱས། གོང་བུ་དམེ་རུ་ཡན་ཆད་དུ་རྒྱས་དམག་མི་དྲང་བ། དེ་མན་དུ་བོད་ཀྱིས་དམག་མི་དྲང་བའི་མནའ་བྱས་མཐོ་རྩིགས་དཔང་དུ་ལྷ་ཀླུ་གཉན་པོ་བཞག དབོན་ཞང་ཇི་ལྟར་ཆད་པའི་རྩིས་ཀྱི་ཡི་གེ་ནི་གསུམ་དུ་མཆིས་ཏེ་གཅིག་ནི་རྒྱ་ཀུའི་ཤུའི་ཕོ་བྲང་གི་མདུན་དུ་རྡོ་རིང་ལ་ཡི་གེ་བྲིས། གཅིག་ནི་བཙན་པོའི་ར་པའི་ལྷ་ཁང་གི་མདུན་དུ་རྡོ་རིང་བྲིས། གོང་དུ་བུད་མོ་རུའི་རྡོ་རིང་ལ་བྲིས་སོ།། བཙན་པོས་མདུན་ས་ཆུང་ངུ་རབ་ཏུ་བྱུང་བ་ལ་ཕུལ་ནས། ཆབ་སྲིད་ཚས་དང་བསྟུན་ན་དབང་དགོན་ལ་ཕུལ་ན་བློན་ནག་པོ་ལ་དགའ་བ་ཀུན་མི་བྱ་དགུ་བྱའི་དབང་མེད། སྤྱད་པ་ཤིན་ཏུ་དགུ་དོག་པས་རྗེའི་སྙན་དུ་ཞང་བློན་རྗེའི་བཀའི་དགོངས་པ་ཀུན་བསྒྲུབ་པ་ལ་ཅ་ལོ་དམ་དུ་བསྟུན་ནས་དམངས་རབ་ཏུ་བྱུང་བ་ལ་འབུལ་བཅུག་ལགས།
ངེད་ཀྱི་སྔོན་ཕྱག་ཉི་ཤུ་རྩ་གཅིག་རྟེན་དང་ཆས་པར་བྱས་ཀྱང་ལ་ན་མི་གནང་བར། དམངས་ཐ་མལ་པ་རབ་ཏུ་བྱུང་བ་ལ་ཕར་ལ་དགོས་བཞིན་དུ་ཕྱག་མཛད་པ་བཅུག་ལགས་ཞེས་པ་ལ་སོགས་པ་དྲིས་པའི་ལན་དུ། བཙན་པོས་བོད་འབངས་སྐྱ་བཙུན་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 65ཡོངས་བསྡུས་ནས། རབ་ཏུ་བྱུང་བ་མངའ་ཐང་བསྟོད་ནས་གསེར་ཐང་ཤ་བ་ཅན་གྱི་རྩིས་གནང་། འང་བློན་རྣམས་ལ་ཡོ་ག་ལྷ་དགེས་བན་དང་། ལྷག་མ་དགུ་ཙག་ཅན་དང་། ཟིངས་པ་སྣ་ཚོགས་ཅན་དང་། གསང་བ་ཕྱག་རྒྱ་ཅན་དང་།
སྤྱན་པོ་ཅན་ལྔ་གནང་ནས་མི་ཆོས་དང་ལྷ་ཆོས་ཉ་གཏན་ལ་ཕབ། ར་ས་ལ་སོགས་པ་མོས་སྲོང ་ བཙན་པོའི་ལྷ་ཁང་རྣམས་དང་། བྲག་དམར་དང་སྐར་གཟིགས་ན་དྲིས་ནས་དེའི་ལྷ་རིས་བཀའ་དྲག་ཏུ་གསོལ། བོད་ཡོངས་རྗེས་གསང་བཅས་བསྡུས་ཏེ། བླའི་དགོན་པ་ལ་འཚོ་བར་ཕུལ། རབ་བྱུང་རེ་རེ་ལ་ཡང་འབངས་ཁྱིམ་བདུན་བདུན་ལྷ་རིས་སུ་ཆད་ཕུལ་ནས་ཟས་དང་ན་བཟའ་སྦྱོར་རབ་བྱུང་བའི་མདུན་ས་ཆུང་ངུ་བཞིན་ཆོས་དང་སྟུན་ནས་ཤིན་ཏུ་བདེ་སྐྱིད་པར་མཛད་པས་རྗེ་བཀའ་དྲིན་ཆེ། བཙན་པོ་དཔོན་ཞང་གཉིས་འཇམ་སྐུ་ལ་རྡོ་བ་ལ་དམག་དྲང་བ་དུམ་བྱ་བར་ཆད་པས་མ་ཆོས་ནས། བོད་དུ་གཞི་ནས་དམག་སྟོང་སྟེ་བཅོ་བརྒྱད་བཅོ་བརྒྱད་དར་ཚན་ཁྲི་ཕྲག་འཁྲིད་ནས་རྒྱ་ཡུལ་དུ་དམག་དྲངས། རྒྱའི་གོན་པོ་ཐམས་བཀུམ་ནས་རྒྱ་ཆིང་ལ་ཕོབ། རྟ་པའི་ཉིན་ལམ་བཅོ་ལྔར་འདུས།
རྒྱའི་ཧ་ཤང་དང་བོད་ཀྱི་པཎྜི་ཏ་རྣམས་ཀྱིས་(ལུས་ནས། ) བར་དཔང་མཛད་ནས་དཔོན་ཞང་འདུས་མཛད་ནས། རྒྱའི་གོང་བུ་དམེ་རྡུར་རྒྱ་རྗེའི་གཙུག་ལག་ཁང་དང་། བཙན་པོའི་གཙུག་ལག་ཁང་རེ་བཞེངས་སུ་གསོལ། དེའི་བར་དུ་ས་ལ་བཙན་པོ་དབོན་ཞང་གནམ་ལ་ཉི་མ་དང་ཟླ་བ་ལས་མེད་པར་གླེང་ནས། ཕ་འོང་ལ་ཉི་ཟླའི་གཟུགས་བྱས། གོང་བུ་དམེ་ཏུ་ཡན་ཆད་དུ་རྒྱས་དམག་མི་དྲང་བ། དེ་མན་དུ་བོད་ཀྱིས་དམག་མི་དྲང་བའི་མནའ་བྱས་མཐོང་རྩིགས་དཔང་དུ་ལྷ་ཀླུ་གཉན་པོ་བཞག དབོན་ཞང་ཇི་ལྟར་ཆད་པའི་ལྷུས་ཀྱི་ཡི་གེ་ནི་གསུམ་དུ་མཆིས་ཏེ་གཅིག་ནི་རྒྱ་གའི་ཤུའི་ཕོ་བྲང་གི་མདུན་དུ་རྡོ་རིང་ལ་ཡི་གེ་བྲིས། གཅིག་ནི་བཙན་པོའི་རང་པའི་ལྷ་ཁང་གི་མདུན་དུ་རྡོ་རིང་བྲིས།
གོང་དུ་བུས་མེ་རུའི་རྡོ་རིང་ལ་བྲིས་པོ། བཙན་པོས་མདུན་ས་ཆུང་ངུ་རབ་ཏུ་བྱུང་བ་ལ་ཡུལ་ནས། ཆབ་སྲིད་ཆོས་དང་བསྟུན་ན་66 ༄༧།། 〈སྦ་བཞེད་〉ཕྱོགས་བསྒྲིགས། དབང་དགེ་འདུན་ལ་ཕུལ་ནས་བློན་ནག་པོ་ལ་དགའ་བ་ཀུན་མི་བྱ་དགུ་བྱའི་དབང་མེད། སྤྱད་པ་ཤིན་ཏུ་དགུ་དོག་པས་རྗེའི་སྙན་དུ་ཞང་བློན་རྗེའི་བཀའི་དགོངས་ཀུན་བསྒྲུབ་པ་ལ་ཅ་ལོ་དམ་དུ་བསྟུན་ནས་དམངས་རབ་ཏུ་བྱུང་བ་ལ་འབུལ་བཅུག་ལགས། ངེད་ཀྱི་སྔོན་ཕྱག་ཉི་ཤུ་རྩ་གཅིག་རྟེན་དང་ཆས་པར་བྱས་ཀྱང་ལན་མི་གནང་བར། དམངས་ཐ་མལ་པ་རབ་ཏུ་བྱུང་བ་ལ་ཕར་ལ་དགེས་བཞིན་དུ་ཕྱག་མཛད་པ་བཅུག་ལགས་ཞེས་པ་ལ་སོགས་དྲིས་པའི་ལན་དུ། བཙན་པོས་བོད་འབངས་སྐྱ་བཙུན་ཡོངས་བསྡུས་ནས།
རབ་ཏུ་བྱུང་བ་མངའ་ཐང་བསྟོད་ནས་གསེར་ཐང་ཤ་བ་ཅན་གྱི་རྩིས་གནང་། ཞང་བློན་རྣམས་ལ་ཡོ་ག་ལྷ་དགེས་བན་དང་། ལྷབ་མ་དགུ་ཙག་ཅན་དང་། ཟིངས་པ་སྣ་ཚོགས་ཅན་དང་། གསང་བ་ཕྱག་རྒྱ་ཅན་དང་། སྤུན་པོ་ཅན་ལྔ་གནང་ནས་མི་ཆོས་དང་ལྷ་ཆོས་༢གཏན་ལ་ཕབ། ར་ས་ལ་སོགས་པ་མེས་སྲོང་བཙན་གྱི་ལྷ་ཁང་རྣམས་དང་། བྲག་དམར་དང་། སྐར་ཆུང་ལ་སོགས་པ་ཡབ་མེས་ཀྱི་ཐུགས་དེ་བཞེངས་པའི་ཕོ་བྲང་ཐམས་ཅད་ཀྱང་མ་ལུས་པར་སྦྱངས། ཞིག་རལ་ཀྱང་གསོ་སྟོང་ཙམ་ན།
འབངས་ནག་པོ་ལ་དགའ་པ་ཀུན་གྱིས་དེང་འདི་ཙམ་གྱི་སྤྱོད་མདོག་པ་ཅིས་ན་ཆེ་གླེངས་པ། བློན་པོ་སྦས་ཀྱི་སྙིང་དུ་གདོན་གསོལ་ནས། འདི་བཙན་པོས་ཆབ་སྲིད་ཀྱི་དབང་བཙུན་པ་ལ་གཏད་པས་ནོངས་ཟེར། སྤྱོད་པ་ཙིང་དུ་བཏུང་དེ་ལས་བཀའ་ནན་ཆེར་རྩལ་བས། དེ་ཕ་གི་ཀུན་རྒྱའི་ན་ཟེར་བཙུན་པ་ལ་མཛུབ་མོ་གཙུགས་པས། ངའི་རབ་ཏུ་བྱུང་བ་ལ་མཛུབ་མོ་གཙུགས་པས། ངའི་རབ་ཏུ་བྱུང་བ་ལ་མཛུབ་ཀེར་བྱས་ནས་མཚང་ཅན་སྟོན་པའི་རྡ་བྱས་པས། ཁྲིམས་ལ་སྐྱོན་ཅིག་ཅེས་བཀའ་བསྒོས་ནས་མཛུབ་མོ་གཅད། དེ་མན་ཆད་ངའི་རབ་ཏུ་བྱུང་བ་ལ་མཛུབ་ཀེར་བྱེད་ན་མཛུབ་མོ་ཆོད་ཅིག་ཅེས་བཀའ་སྩལ་ཡང་ངེད་སྤྱོད་པ་དོག་པ་ཕ་གི་ཀུན་གྱི་ལན་ཅེས་མཆུ་མོ་བྱས་པས། ངའི་རབ་ཏུ་བྱུང་བ་ལ་མཆུ་ཡོ་བྱེད་པའི་མཆུ་ཆོད་ཅེས་བཀའ་སྩལ།
དེ་བཞིན་དུ་མིག་ལོག་བྱས་པས་མིག་བྱུང་། བཙུན་པའི་ཀ་ཆ་བརྐུས་པས། དཀོན་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 67མཆོག་བརྒྱད་ཅུ་འཇལ་བཅད་པ་ལ་སོགས་པའི་ཆོས་ཁྲིམས་མཛད་པས། ཞང་བློན་ནག་པོ་ལ་དགའ་པ་རྣམས་གྲོས་བྱས་ནས་ཆོས་ཁྲིམས་གཤིག་པའི་ལྐོག་གྲོས་བྱས་ནས། དེ་ལ་སྔོན་དུ་བཙན་པོ་མ་སྐྱོངས་ན་ཆོས་ཁྲིམས་མི་ཤིག་ཟེར། ཁ་ཅིག་ཛྲེ། རམ་པ་ཅན་ལ་སྲས་མེད་ཀྱང་གཅུང་ལྷ་སྲས་གཙང་མ་ཆོས་ལ་དགའ་བས་སྲིད་འཛིན་ཏེ་ཆོས་ཁྲིམས་མི་ཤིག་ཟེར། གཙང་མ་བཤུགས་པས་ཆོག་མཆི་བས།
དེ་བན་ཆེན་པོ་ཆོས་ལ་དཀར་མ་དབང་ཆེ་བས་ཆོས་ཁྲིམས་མི་གཤིག་ཟེར། གྲོས་བྱས་ནས་ཆོས་ཁྲིམས་གཤིག་པའི་སྙན་ཁྲ་བཅུག་སྟེ། བན་ཆེན་པོ་དང་། ངང་ཚུལ་མ་ནལ་བཤིས་སོ་ཞེས་སྙན་དུ་གསོལ་ནས། ཆད་པ་ཆེ་ཐང་དུ་ཞུས་པས། བན་ཆེན་པོ་ཡང་ལྕགས་ཀྱི་སྲོག་ས་རྩ་སྒྲུབ་ས་མ་གྲུབ་པར་སྙན་འཕྲ་བཙན་པར་བྱས་ཏེ་བཀུམ། དེ་མ་ཐག་ཏུ་ལྷ་སྲས་གཙང་མ་རབ་ཏུ་བྱུང་ནས་ལྗོངས་ཆེན་པོ་དང་བཅས་ནས་སྤ་གྲོ་མོན་དུ་བཤུགས། བོད་ཀྱི་བསོད་ནམས་ཉམས་པ་དང་འདྲེ་སྲིན་ཀུན་མགོ་རྒོད་པས། མི་ནག་པོ་ཀུན་གྱི་གློ་བར་གསོལ་ནས། ལྕོག་རོ་ལྷ་ལོན་མ་དགའ་ནས།
བཙན་པོ་རྒྱའི་འབྲས་ཆང་གསོལ་བའི། ལྷག་པ་བཅུས་ནས་ཞལ་ལྷག་པར་བསྟན། ཅོག་རོ་ལ་བྱ་ཕུ་བགྱིས་ནས་བཀུམ། བོད་འབངས་ཆོས་ལ་གནག་པ་ཀུན་གྱི་སྦ་རྒྱལ་ཐོ་རེ་ཆོས་ལ་གནག་པས་བློན་པོར་བསྐོས་ནས། བཙན་པོ་ཁྲི་དར་མ་བུ་དུམ་ལོ་དགུ་ལ་དབང་བསྐུར་ནས་ཆབ་སྲིད་གཏད། དེ་ནས་བློན་པོ་ཀུན་གྱིས་ཆོས་ཁྲིམས་དང་འགལ་བ་མང་དུ་བྱས། ལོ་ཙཱ་བས་རྗེ་མངའ་བདག་རལ་པ་ཅན་གྱིས་འབངས་ཀྱི་ཚིས་མཛད་པ་འདི་ལྟར་ལགས་ཞེས་ཞིབ་ཏུ་གསོལ་པས། བཙན་པོས་ཆོས་ཁྲིམས་བཞིན་དུ་མ་བྱུང་། དེར་རབ་ཏུ་བྱུང་བ་ཀུན་གྱིས་མངའ་བདག་རལ་པ་ཅན་ལ་སྲས་མི་མངའ། གཅུང་སྐུ་ནར་མ་སོན་པས་ཆོས་ཁྲིམས་ཉམས་སུ་ཉེ་ཞེས་དྲག་ཏུ་སྨྲས་པས།
བློན་པོ་ཀུན་གྱིས་བཙན་པོ་སྐུ་ནར་མ་སོན་པས། འབངས་བཙུན་པ་ཀུན་གྱི་མཆུ་སྔོ་བཀྲབས་སོ་མཆི་བས། བཙན་པོ་ཤིན་ཏུ་ཕུང་ཕུང་སོང་། དེར་ལོ་པཎ་གྱིས་སྒྲ་བསྒྱུར་བའི་འཕྲོ་ལུས་ཏེ། མདོ་ཆོས་ཀྱི་རྒྱལ་མོ། མྱ་ངན་ལས་68 ༄༅།〈སྦ་བཞེད་〉ཕྱོགས་བསྒྲིགས། འདས་པ་ཆེན་པོའི་མདོ། སྤང་ཀོང་ཕྱག་སྟོང་པ་ཡོངས་སུ་རྒྱས་པ་རྟོགས་པ་ཆེན་པོ། ཕལ་པོ་ཆེ་མ་ག་ད་ཆད།
མདོ་ཟ་མ་ཏོག་བཀོད་པ་ལྔ་ལུས། ཆོས་བསྒྱུར་བའི་གྲ་ཞིག རྗེའི་ཐུགས་དམ་དགུ་རྩེགས་དང་། ཇོ་བོའི་ཐུགས་དམ་བཙན་ཐང་ལྷ་ཁང་ལ་ཞལ་སྤྲོ་མ་གྲུབ་པར་ལུས། སླད་ཀྱི་བཙན་པོ་སྐུ་ནར་སོན་ཐུགས་སུ་གདོན་གསོལ་པས། ཆོས་ཁྲིམས་ལ་སྐུ་སྙད་གསོལ་དགོངས་པ་དང་སྙད་མ་རྙེད། པརྙི་ཏ་ད་ན་ཤི་ལས་དམེ་རུར་མཚམས་བཅད་འཛམ་པ་ལ་བསྒྲུབས་པས་གྲུབ་ནས། ཙན་དན་གྱི་སྐུ་ལ་རྡོ་རྗེ་རྒྱབ་པས་གསེར་ཕྱེ་ལྷོ་ཁུང་དུ་སླེབ་པ་བྱུང་། དེ་ལ་རྒྱུ་བྱས་ཏེ། སྐུ་གསུང་ཐུགས་ཀྱི་རྟེན་བཞེངས་སུ་གསོལ་བ།
སྐུའི་རྟེན་བཅོམ་ལྡན་འདས་ཁ་སར་པ་ཎི། གསུང་གི་རྟེན་ཁྲི་ཕྱེད་སུམ་སྟོང་བ། ཐུགས་ཀྱི་རྟེན་དངུལ་བྱ་འཁུན་བུ་ཅན། ཉེ་གནས་ཁང་ཕྱེ་ཨུཏྤ་ལས། དངུལ་གྱི་བྱམས་པ་བཞེངས་ནས་དགུང་དུས་ཀྱི་མཆོད་པ་བཙུགས། དུས་དེར་ལྷ་སར་སད་དང་ཙ་དང་མུ་གེ་མི་ནད་དང་ཕྱུགས་ནད་བྱུང་བས་དེ་ལ་བཙན་པོས་སྙད་བྱས་ནས། འབངས་ཀུན་ལ་ལྷ་སར་མི་ནད་ལ་སོགས་པ་བྱུང་། འདི་ཅིས་ལན་ཤེས་སམ་དྲིས་པས། མི་ཤེས་ཟེར། ངས་ཤེས་རྒྱ་མོ་ཀོང་ཅོ་བྱ་བའི་གནོད་སྦྱིན་སོགཅིག་གིས།
གནོད་སྦྱིན་གྱི་ལྷ་ཤཱཀྱ་མུ་ནེ་ཟེར་བ་བཀྲ་མ་ཤིས་གཅིག་སྤྱན་དྲངས་ནས། རི་རབ་ཀྱི་རྩེ་མོར་འོངས་ནས་ལྷ་འཁྲུག་ཕམ་པར་བྱས་ནས་ལྷ་ཕུང་བར་བྱས། དེ་ནས་དབུ་རྒྱན་དུ་འོངས་ནས་ཨོ་རྒྱན་ཕུང་བར་བྱས། དེ་ནས་མ་ག་དར་འོངས་ནས་མ་ག་ཏ་ཕུང་བར་བྱས། དེ་ནས་རྒྱ་ནག་པོར་འོངས་ནས་རྒྱ་ནག་པོ་ཕུང་བར་བྱས། དེ་ནས་བོད་ཡུལ་དུ་འོངས་ནས་མོ་ས་དཔྱད་ལ་མཁས་པས་ས་དཔྱད་བྱས་ཏེ། ལྕགས་ཀ་རི་སེང་གེ་དཀར་མོ་གནམ་དུ་འཕྱོང་བ་འདྲ་བ་ལ་སྒལ་ཚིགས་ཉི་ཤུ་རྩ་༡་ལ་མཆོད་རྟེན་ཉི་ཤུ་རྩ་༡་གི་མེ་རྩ་བཞགསྤྱི་བོར་མཆོད་རྟེན་ནག་པོ་ཁྲི་འཕངས་དགུ་པས་མནན། ལྟག་ཁུང་དུ་ལྷ་ཁང་བྱས་ནས་སྟོད་ལ་མནན། དེ་མ་མནན་ན་རྒྱ་གར་འབངས་སུ་འདུ་བ་ཡིན། དམར་པོ་རི་སྟག་བྱི་ཁུང་དུ་འཛུལ་བ་འདྲ་བའི་སྣ་ལ་ཤིང་སྣ་ལའི་ཕུར་པ་བཏབ།
༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 69དེ་མ་བཏབ་ན་རྒྱ་ནག་མངར་འདུས་པ་ཡིན། ཡར་ལུང་མེ་སྣའི་གདོང་ལ་རི་འབྲས་ཀྱི་ལྗང་པ་འདྲ་བ་ཡོད་པ་དེ་སྐེད་པར་བཅད། དེ་མ་བཅད་ན་བོད་དུ་མུ་གེ་མི་འོང་བ་ཡིན། མྱང་རོ་ན་རི་སྟག་དང་སེང་གེ་འཐབ་པ་འདྲ་བ་ཡོད་དེའི་བར་བཅད་དེ་མ་བཅད་ན་བོད་ལ་དཔའོ་རྒྱུན་མ་ཆད་པར་འོང་བ་ཡིན། རི་སྟག་སེང་གཉིས་ཀྱི་མཇུག་མ་བསྣོལ་བ་ཡོད་པ་དེ་བཅད་ནས་བར་དུ་རཏྣའི་མཆོད་རྟེན་གྱིས་མནན། དེ་མ་བྱས་ན་བཙན་པོ་འཁྲུལ་པ་བློན་པོ་རིག་པ་ཅན་རྒྱུན་མ་ཆད་པར་འོང་བ་ཡིན། དྲང་སྲོང་སྲིན་པོ་སྣ་ནས་རྒྱ་ནག་སྟོང་ཁུང་གཉིས་ཀྱི་བར་ན་རི་པི་ཝང་གི་རྒྱུད་འབྲེང་བ་འདྲ་བ་ཡོད་པ་དེ་ལ་རྫས་དང་གཞན་གྱི་ཡོན་ཏན་རྒྱུན་མ་ཆད་འོང་བ་ཡིན། དེ་ལ་མོས་གནོད་པ་བྱ་བར་མ་ནུས་པས་ད་ལྟར་རྒྱུན་མ་ཆད་པ་ཡིན། འབོད་འབངས་ཐམས་ཅད་རབ་ཏུ་བྱུང་།
བུད་མེད་ནག་ཆོས་བྱེད་དོ་ཟེར་ནས་རབས་བཅད་ནས། བོད་ཀྱི་ཆབ་སྲིད་ཕ་མིང་ལ་གཏད་འདོད་པ་ཡིན། བོད་ཀྱི་ས་གཉན་ཐམས་ཅད་ལ་བཅོས་ཀ་བྱས་པས་མོ་རང་ལ་མཛེ་བྱུང་ནས་རོ་ལྷ་སར་བཞག་སྟེ། བངས་སོ་མེད་པའངདེ་ཙུག་ཡིན། རྒྱ་གར་གྱི་སྐད་པ་ར་མི་ཏ་འདི་ལ་གོ་བ་མེད་པས་ཆོས་བཏུབ་པ་ཅི་ལ་འོང་། འོ་ཅག་བཙུན་པ་ཐམས་ཅད་ཁྱིམ་པར་ཕབ་ལ་ཆོས་ལ་སྐུ་བསྙད་བཙལ་བ་ཆོས་ཁྲིམས་གཞིག་ཅེས་གླེང་ནས་བློན་པོ་བསྐོས་ནས་བཙུན་པ་ཐམས་ཅད་རྟགས་དང་ཕྲལ། རྟགས་འབོར་དུ་མ་བཏུབ་པར་ཀུན་ལ་མདའ་༤ གཞུ་དང་རྔ་ཤང་བསྐུར་ནས་ལིངས་ལ་བཀོད། དེ་མ་བཏུབ་ན་ཀུན་སྲོག་དང་འཕྲལ། པུ་ཏི་ཕལ་ཆེར་ལྷ་སའི་བྲག་ལྟེ་བ་ཅན་ལ་སྦས། བྲག་དམར་ལ་སོགས་པའི་ལྷ་ཁང་ཀུན་སྒོ་ལ་འདག་སྦྱར་བྱས།
རྒྱ་ལྷ་ཤཱཀྱ་མུ་ནི་ཡས་མར་འོངས་པ་ཡར་སྐྱོལ། མས་ཡར་འོངས་པ་སླར་མར་བསྐྱལ་བར་བྱས། བློན་པོ་དད་པ་ཅན་བཙན་པོའི་ཐུགས་སུ་གདོན་གསོལ་བར་ངེས་ཞེས་མྱ་ངན་བྱེད་ཅིང་། ཡབ་མེས་ཀྱི་ཡི་གེ་བལྟས་པས། མེས་སྲོང་བཙན་སྟོང་ཞལ་སྤྲུལ་པར་འདུག དེ་རྗེས་ལ་རྒྱལ་པོ་འཕྲུལ་ལྔ་པ་ཡང་བྱོན། བློན་སྦ་གསལ་སྣང་ལ་སོགས་པ་རིག་པ་ཅན་70 ༄ཟ།། 〈སྦ་བཞེད་〉ཕྱོགས་བསྒྲིགས། ཀྱང་མང་དུ་བྱུང་བའི་རྟགས་མང་དུ་གླེང་ནས།
ལྷ་ཤཱཀྱ་མུ་ནི་བོད་ཀྱི་བདེ་སྐྱིད་ཀུན་འབྱུང་བར་ཤེས་ཏེ། སྤྱན་མི་དྲང་བའི་ཐབས་བྱས་ནས། ར་མོ་ཆེའི་སྐུ་སྒུལ་བས་མ་ནུས་ཞེས་སྙན་དུ་གསོལ་བས། རྗེའི་ཞལ་ནས་གཟུ་བ་ཆུག་ལ་བོར་ཞེས་བསྐོ་བས། ཁང་པ་བྱེ་མས་བཀང་ནས་གཟུ་བས་བོར། ལྷའི་སྙན་གཡོན་པ་ཐེབ་པ་ལ་བཙལ། དེ་ནས་འབྲེང་པའི་དྲ་བར་ངག་བཅུག་ནས་དྲུད་པས་ཐེམ་ཁར་མི་དང་ཐག་པ་ཀུན་ཆད། སྔོན་ཀྱང་ཞང་མ་ཞང་གིས་སྐུ་ས་ཐེམས་སུ་བཅུགཤོ་མཆིས་ནས་སྐུ་བྱེ་དོང་དུ་སྦས། ར་སའི་སྐུ་མར་སྐྱོལ་ཅེས་བསྒོ་བས། བྱམས་པའི་སྐུ་སྨད་རས་ཀྱི་སྒྲིལ་ནས་སྐུ་ཤིང་སྒྲོམ་དུ་སྤྱན་དྲང་བར་བྱས་ནས།
ར་སའི་སྟེང་དུ་ཆོ་ངེས་བཏབ་པས་བཙན་པོ་ལྷོ་ནུབ་ཀྱི་དཀྱིལ་འཁོར་གྱི་སྟེང་ན་མི་དགེ་བའི་ཁྲིམས་འཆའ་བས་ཐོས་ནས་ཅི་ཉེས་ཟེར། ཤཱཀྱ་མུ་ནེའི་འོག་ན་རྒྱལ་པོས་ཀླུ་མཐོང་བའི་དུག་ཅན་མནན་ནས་འདུག་བྱས་པས། སྐུ་ཕྱིར་ཐོན་ནམ་མ་ཐོན་ཟེར་སྐུ་ཕྱིར་ཐོན་སྐུའི་ཁར་བྱེ་མ་བླུག་གམ་ཞེས་གསོལ་བས། དེ་ཡགས་དེ་ལྟར་གྱིས་ཟེར། ཤཱཀྱ་མུ་ནེའི་བཞུགས་ཁང་བྱེ་མས་རྫངས། སྒོ་འདག་པས་བྱུགས་རྒྱལ་པོ་དགར་རེ་བའི་རི་མོ་བཙུན་པ་ཆང་འཐུང་བའི་གཟའ་ཟླ་ལ་སོགས་པ་བྲིས་ཏེ་བྱམས་པ་ཕྱིར་སྤྱན་དྲངས། མི་དཔུང་པ་བཤིབ། བཙན་པོས་གཟིགས་ཙ་ན། མའི་བར་ན་བྱམས་པ་སེར་ལྷག་ཙམ་རེ་བསྟན། ཉི་མ་ནུབ་ཙ་ན།
སྐུ་མ་འཁྲུད་མི་དང་ཐག་པ་ཀུན་ཆད་སྐུ་འོ་དང་གི་མཚོར་བོར་རམ་ཞུས་པས་རུང་ཟེར། བྱམས་པ་ས་ཐམས་སུ་སྦས། རྡོར་མཚོར་མཚོར་བོར་ནས་གསོལ་བ་བཏབ་པས། དེ་ཅི་ཙུག་ཡིན་དྲིས། ལྷ་ཤཱཀྱ་མུ་ནེ་ཆུར་བོར་བྱས་པས་དེ་ཤིན་ཏུ་ལེགས་ཟེར། བྱམས་པ་སྤྱན་དྲངས་ནས་གློ་འབུར་དེ་ཉིད་དུ་བཞུགས་གསོལ། ནང་པར་བློན་མཛད་ལ་གྲོལ་ཆབ་ཁར་བལྟ་ཞིང་སྐྱིད་པ་སྐྱོང་སྐྱོད་བྱས་པས། བཙན་པོས་གཟིགས་ནས། ཁྱོད་དེ་ན་ཅི་བྱེད་ཟེར། སྐུ་མཚོར་བོར་བ་ཡིན་པ་ལ་མི་འདུག་ཉས་ཟོས་སམ་ཟེར་བས།
དེ་ཙུག་ཡིན་དེ་ཡགས་ཟེར་བ་ཞིག་བྱུང་། དེ་ནས་རིང་ཞིག་ན་ཡེར་པའི་ཕུག་བེའུ་ན། ལྷ་ལུང་དཔལ་གྱི་རྡོ་རྗེ་ ༄༅།།སྦ་བཞེད་འབས་བཏགས་མ་ཞེས་བྱ་བ་བཞུགས་སོ།། 71སྒོམ་པའི་དྲུང་དུ་ནམ་ཕྱེད་ཙམ་ན། དཔལ་ལྷ་མོ་བུད་མེད་ཀྱི་གཟུགས་སུ་བྱུང་ནས། བོད་ན་གྲུབ་ཐོབ་ནི་ཁྱོད་ལས་མེད་ན། རྒྱལ་པོ་སྡིག་ཅན་བསད་རན་ཟེར་བ་ཅི་བྱུང་། དེ་ཉལ་བའི་མི་ལམ་དུ་བྱང་བ་སྐད་བྱས་པས། ཉེ་བ་རྣམས་ཀྱི་ཆོས་བསྣུབ་པའི་གླེང་ལེངས་ཞིབ་ཏུ་བླངས་པས།
དཔལ་གྱི་རྡོ་རྗེ་སྙིང་རྗེ་སྐྱེས་ནས། དེ་ལ་ཐབས་བསམས། དུས་འཁོར་དང་རྟེན་འབྲེལ་རྩིས་ཏེ་རྟ་དཀར་པོ་ལ་སོལ་བྱུགས། བེར་ནང་དཀར་ལ་ཕྱི་ནག་པོ་གྱོན། ལྕགས་མདའ་ལྕགས་གཞུ་ཁྱེར་ནས་ལྷ་སར་ཕྱིན་པའི་དུས་ན། བཙན་པོ་ན་རེ། ཁམས་གཅིག་མ་བདེ། མདང་རྨི་ལམ་ངན་པ་ཞིག་ཀྱང་རྨིས། སྙིང་ཅིག་ཀྱང་མ་དགའ་ཟེར་ཞིང་རྡོ་རིང་གི་ཡི་གེ་ཀློག དཔལ་གྱི་རྡོ་རྗེ་དང་མི་གཅིག་འཕྲད་པས།
ཇོ་བོ་མི་ནག་རྟ་ནག་ཅན་གར་འགྲོ་ཟེར། ང་བཙན་པོ་ལ་ཕྱག་བྱེད་པ་ཡིན་ཏེ། རྗེ་གདན་བཞུགས་བྱས་པས། རྡོ་རིང་གི་ཡི་གེ་བལྟ་འདུག་གོ་ཟེར། བཙན་པོས་དཔལ་གྱི་རྡོ་རྗེ་བྱུང་བ་མཐོང་ནས། མགོན་པོ་ནག་པོའང་བྱུང་ཟེར་ནས། གཙུག་ལག་ཁང་དང་དགའ་ལྡན་གྱི་བར་གྱི་མཆོད་རྟེན་ལ་སྐུ་རྟེན་བྱས་ནས་བཞུགས་པའི་མདུན་དུ། དཔལ་གྱི་རྡོ་རྗེ་རྟ་བབ་ནས་སྤུས་མོ་ལ་བརྟེན་ནས་གཞུ་བརྟུངས་(བདུངས)པས། བཙན་པོ་ཕྱག་བྱེད་པར་གོ་ནས་ཞེ་ས་ཕུལ་ཟེར་ཕྱག་དང་པོ་བྱེད་ཙ་ན་གཞུ་བརྡུངས། གཉིས་པ་བྱེད་ཙ་ན་མདའ་ལྟོང་།
ཕྱག་ཟིན་རལ་པ་རྒྱབ་ཏུ་སྒྱུར་ཙ་ན་མཐེབ་ཀྲོལ་བ་མདའ་དཔྲལ་དུ་བརྒྱབ། རྒྱལ་པོ་སྡིག་ཅན་དེ་ལྟར་གསོད། ང་བདུད་ཡ་གཞེར་ནག་པོ་བྱ་བ་ཡིན་ཟེར། རྒྱལ་པོ་ཕྱག་མདའ་ལ་འཇུས་ནས། ང་ལོ་གསུམ་གྱི་བསད་སྔས་པ། ཡང་ན་ལོ་གསུམ་གྱིས་བསད་ཕྱི་པ་ཟེར་ནས་གྲོངས། དེའི་དགོངས་པ་འགྲེལ་བ་ལ། ཁ་ཅིག་སྲས་འོང་བ་དང་། ལྷ་སྲས་མ་བཤུགས་པ་ལ་བྱེད། ཁ་ཅིག་སྔ་ན་ཆོས་མི་ནུབ།
ཕྱི་ན་ཆོས་བྱེད་བྱ་བ་ཡིན་ཟེར། ལྷ་སར་བཙན་པོ་དཀྲོངས་རྒྱུག་ཅེས་ར་ཟླར་སྦྲན་པས། ལ་ལ་ལྷ་རིས་རྒའ་རྒྱུད་ནས་མར་བྱུང་། ལ་ལ་ཕོ་བྲང་དམར་པོ་ནས་ཡར་བྱུང་། བདུད་ཡ་གཞེར་གྱི་72 ༄༅།།〈སྦ་བཞེད་〉ཕྱོགས་བསྒྲིགས། མཚོ་འཁོར་མངལ་གཏད་པས། ཆུ་ལ་རྟེལ་ཉལ་བྱས་པས་རྟའི་སོལ་ཕྱེ་དགབེར་ཕྱིར་ལྡོག་ལྕགས་གཞུ་ཕྱར་མི་ང་གནམ་ཐེ་དཀར་པོ་བྱ་བ་ཡིན་ཟེར་ནས་སོང་། དེད་པས་ཁ་ཅིག་ངན་པ་དེ་དོ་ཟིན་པ་ལ་དྲང་སྲོང་སྲིང་བུ་སྣར་པ་བསྲོས་ནས་མ་མཐོང་ནས་ཤོར་བ་ཟེར། ཁ་ཅིག་གྲིབ་བསེ་སྒྲོམ་གྱིས་ཕུར་ས་བསྲོས་པ་དང་མཐོང་བར་ཤོར་ཟེར།
ཁ་ཅིག་གྲིབ་བསེ་སྒྲོམ་གྱིས་ཕུར་ས་བསྲོས་པ་དང་མཐོང་བར་ཤོར་ཟེར། ཁ་ཅིག་ན་རེ་ཐན་མོ་རྡོ་རིང་སུས་བསྲོས་ནས་མ་མཐོང་བར་ཤོར་བ་ཟེར། གསུམ་འོང་བ་འདི་དཔལ་གྱི་རྡོ་རྗེའི་སྤྲུལ་པ་ཡིན་པར་ངེས་འདི་གསད་དོ་ཟེར་ནས། རྟ་པ་དགུས་གསོད་དུ་ཕྱིན་པས་དཔལ་གྱི་རྡོ་རྗེ་སྒོམ་ཁང་མདུན་དུ་ཐལ་རྒྱ་བཏབ། དར་དཀར་གྱི་ཡོལ་བའི་ནང་དུ་སྤྱང་ཀླག་དང་བྱ་རྒོད་ཀྱི་ཐུལ་པ་བཞག་དཀར་ཁུང་ཆུང་ངུ་མ་༡་གི་ཁ་ཁྱེར་ལ་བྱ་སྤུ་ཐུལ་ལེ་བྱས་ནས་མི་འདུག མངོན་པ་མཛོད་དང་འདུལ་བ་འོད་ལྡན་དང་། ལས་སྐར་མ་ཤ་སྟམ་དང་གསུམ་ཁུར་ནས་ཁམས་སུ་བྲོས། རྒྱལ་པོས་ཆོས་བསྣུབ་པའི་དུས་སུ། གཡུ་རུ་བྱང་གི་ཤཱཀྱ་མུ་ནེ། ལྷོ་བྲག་གི་གཡོ་དགེ་བའི་འབྱུང་གནས་དང་།
གཙང་རབ་གསལ་དང་། དགེ་སློང་གསུམ་དཔལ་ཆུ་བོ་རི་ལ་སྒོམ་པའི་དུས་སུ། བཙུན་པ་ཁྱི་འཁྲིད་རྔ་བཤང་བརྡུང་གིན་མགོ་ལ་བྱ་སྒྲོ་བཙུགས། ཤམ་ཐབས་སྔ་ལོག་ཕྱི་ལོག་བྱས་ནས་རི་དྭགས་ལ་མདའ་འཕེན་པ་ཡོང་བ་མཐོང་བས་དེ་ཡ་མ་ཤ་ནས་བན་རྒན་འཁྲུལ་ལམ་བཙུན་པ་སྨྱོ་ཟེར། ཅི་གཟིགས་དྲིས་པས་མཐོང་བ་༤ན་(བཞིན)སྨྲས། སློབ་དཔོན་མ་འཁྲུལ་བཙུན་པ་སྨྱོ་བ་མིན། རྒྱལ་པོས་ཆོས་བསྣུབས་པའི་ལོ་རྒྱུས་ཞིབ་ཏུ་བཤད་པས་འོ་ན་བཙུན་པ་དེ་འདིར་བོས་དང་ཟེར་ནས། དེ་ལ་གཏམ་དྲིས་པས་ཁྱོད་ལ་དཀའ་ཆད་ཀྱའི་མ་ཕོག་པ་ཁར་རྗེ་ཆེ་ཟེར། བཙུན་པ་གསུམ་པོས་གོས་རེ་བ་སྒྲིལ་ནས་སྤྲང་ཆས་སུ་ཞུགས་ནས་བྲོས་ནས། དན་ཏིག་ཤེལ་གྱི་དགོན་པར་སྔར་གྱི་གོས་གྱོན་པས།
དེ་ན་གནས་པའི་མི་ཀུན་ན་རེ། ཨ་པ་རྒྱལ་པོའི་བཀའ་ཁྲིམས་ཀྱིས་མ་ཁྱབ་པའི་མི་གདའ་བོ་མཆི་བས། བྲད་ནས་ནགས་སུ་ཕྱིན། འཚོ་བ་མེད་ནས་མར་སྙེས་ནས་སྤྲས་པས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 73མུན་རྫུ་དཔལ་འབར་བོན་པོའི་བུ། མུ་རྫུ་དགེ་བ་འབར་ར་འཚོ་བས་མཐོང་སྟེ། ཁྱེད་ངན་ཅི་བྱེད་དྲིས་པས། ངེད་རང་དང་སྡོད་པ་ཡིན་ཟེར། ཁྱོད་ཅི་ཟ་དྲིས་པས།
སྔ་སྲོ་པྲ་ཟ་ཟེར་ངས་ར་བདག་ལ་ཟན་བླངས་ལ་ཁྱེར་འོང་ངམ་བྱས་པ་དང་། ངེད་འདི་ན་འདུག་པ་མི་ལ་མ་སྨྲའི་བྱས། དེས་ཟན་ལྷག་བྱིན་པས་ཟ་འཕྲོ་གྲིས་བཅད་ནས་བོར་བས་དེ་ཇི་ལྟར་ཡིན་ཟེར། འདུལ་བའི་ཆོས་ནས་མི་རུང་བ་བཤད་བྱས་པས། ཁོ་དད་པ་སྐྱེས་ནས་དཔལ་གྱི་རྡོ་རྗེ་ཟེར་བའི་ཁྱེད་འདྲ་བ་མི་༡་ཤེལ་གྱི་དགོན་པར་ཡང་བྱུང་ཟེར། དེ་ག་འདུག་དྲིས་པས། ར་རྫི་ན་རེ། ཁ་ནིང་ཙ་ན། ང་ཅོད་གཅོད་པ་ལ་བཙུན་པ་གསུམ་འདིར་འོང་མཆི་བས་དེ་ཀུན་འདིར་བྱུང་ན་འདི་གཏོད་ཅིག་ཟེར་ནས་པོ་ཏི་གསུམ་བཞག་ནས་ཁོ་གར་སོང་ཆ་མེད་ཟེར། པོ་ཏི་གསུམ་པོ་འདིར་སྤྱན་དྲོངས་ལས་ཤོག་བྱས་པས་བྱུང་སྟེ།
མཛོད་དང་། འོད་ལྡན། སྐར་མ་ཤ་ཏམ་གསུམ་བྱུང་། འོད་ལྡན་གླེང་གླེང་བག་རེ་བྱས་པས། ར་རྫི་ན་རེ་ངའང་བཙུན་པ་བྱེད་ཟེར། ཆོས་འདི་ནས་འབྱུང་བ་བཞིན་བྱེད་ནུས་ན་བྱའོ།། འདི་ལྟོས་ཤིག་བྱས་པས། ཁོ་ར་དེད་ནས་ཀླག་ཀྱིན་སོང་བས་དད་ནས་སྤྱི་བོར་བླངས་ཏེ་མཆི་མ་བྱུང་ནས། བདག་སངས་རྒྱས་ཐམས་ཅད་ཀྱིས་རབ་ཏུ་དབྱུང་དུ་གསོལ། སང་ནང་པར་ང་འདི་ནས་འབྱུང་བ་ལྟར་བྱེད་ན་རེ་དགའ་ཟེར་བས།
གཡོ་དགེ་འབྱུང་གིས་མཁན་པོ་བྱས། གཙང་རབ་གསལ་གྱིས་སློབ་དཔོན་བྱས་ནས་དགེ་ཚུལ་གྱི་སྡོམ་པ་ཕོག་པས་མིང་ཀྱང་དགེ་བ་རབ་གསལ་དུ་བཏགས། དེ་ནས་ཡང་སྐར་མ་ཤ་ཏམ་ལྟར་བྱུང་བས། འདི་དགེ་ཚུལ་གྱིས་ལྟར་མི་རུང་། འདི་ལྟ་ན་བསྙེན་པར་རྫོགས་པ་བྱེད་དགོས་བྱས་པས། ང་དགེ་སློང་བྱེད་དོ་ཟེར། དེ་ལ་ཡུལ་དབུས་སུ་དགེ་སློང་བཅུ། མཐའ་ཁོབ་ཏུ་དགེ་སློང་ལྔ་དགོས་ཏེ་འདི་ན་གསུམ་ལས་མེད་དོ་བྱས་པས། ང་ཁ་ནིང་གི་ཆོས་འཁྱེར་བྱུང་བ་དེ་འཚོལ་ལོ་ཟེར་ནས། དེ་བཙལ་བས་རྒྱལ་(རྒྱ)དར་ཙེའི་ཚོང་འདུས་ནས་དཔལ་གྱི་རྡོ་རྗེ་རྙེད།
ལས་ཀྱི་ཁ་སྐོང་ཞུས་པས་ངས་མི་བཏུབ་སྟེ། ངས་རྒྱལ་བོ་སྡིག་ཅན་བསད་པས་ང་ལ་74 ༄༧།། 〈སྦ་བཞེད་〉ཕྱོགས་བསྒྲིགས། སྡོམ་པ་མེད། འོན་ཀྱང་ངས་ཁྱོད་ཀྱི་གྲོགས་བྱའོ་ཟེར་ནས་སོང་བས། རྒྱ་ནག་པོ་ནས་ཧཱ་ཤང་བྱ་བ་དང་གྱིམ་ཕག་བྱ་བའི་དགེ་སློང་གཉིས་འཁྲིད་ནས་བོད་ཀྱི་དགེ་སློང་གསུམ་དང་ལྔས་སྡོམ་པ་ཕོག་ཏེ། དགེ་སློང་དང་རབ་བྱུང་གཞན་ཡང་མང་དུ་བྱས་སོ།། དེ་ནས་ལོ་ལྔ་ན། སྒྲུབ་བབས་ཤིང་དང་།
གྲུམ་ཡེ་ཤེས་རྒྱལ་མཚན་རབ་ཏུ་འབྱུང་སྟེ། མཁན་པོ་ལ་ཞུས་པས། ང་རྒས་སྐྱོང་མི་ནུས། བཅོམ་ལྡན་འདས་ཀྱི་ཞལ་ནས་གླང་པོ་སྐྱོན་པའི་སྣ་ལ་རལ་གྲི་བཏགས་ནས་སེམས་ཅན་གསོད་དུ་བཅུག་པ་འདི་སླའི། རབ་ཏུ་བྱུང་ནས་མ་སྐྱངས་པ་ནི་དེ་ལྟར་མ་ཡིན་ནོ་ཞེས་བཀའ་སྩལ་གསུངས། མུན་ཛ་དགེ་བ་རྩལ་ན་རེ། སྡོམ་པ་ཕོག་ཅིག་སྐྱོང་བ་ངས་བྱའོ་ཞེས་ཞུས་པས་སྡོམ་པ་ཡང་ཁྱོད་ཀྱིས་ཕོག་ཅིག་གསུངས། ངས་ལོ་ལྔ་ལས་མ་ལོན། མཁན་པོ་བྱེད་པར་གནང་བ་ལ་དགེ་སློང་བྱས་ལོ་བཅུ་ལོན་པ་དགོས་པར་བཀའ་སྩལ་ལེ་བྱས་པས། ལོ་ལྔ་ལོན་པས་མཁན་པོ་བྱེད་པ་ལ་ཉེས་བྱས་གཅིག་ལས་མེད།
སྟོན་པའི་བསྟན་པ་སྤེལ་བའི་ཆེད་དུ་དེ་ཁྱད་དུ་གསོད་ལ་མཁན་པོ་གྱིས་ཤིག་ཅེས་ལུང་སྦྱིན་ནས་མཛད་དོ།། སྒྲུབ་ཀྱི་རྒྱུད་ལ་མཁན་རྒྱུད་ཅེས་གྲགས། གྲུམ་གྱི་རྒྱུད་ལ་བཙུན་རྒྱུད་ཅེས་གྲགས་སོ།། མཆེད་གཉིས་སྐབས་སུ་ཚོགས་ནས་ཆོས་གཏམ་བག་རེ་གླེང་། དུས་གཅིག་ན་འབེལ་གཏམ་བྱས་ནས། གྲུམ་གྱི་ཞལ་ནས་ད་གཟིམས་པར་བགྱིས། ངའི་མཆིས་མལ་གང་དུ་བགྱིས་གསུངས། སྒྲུབ་ན་རེ་འདིར་སྟབས་སུ་བགྱིས་བྱས་པས། ཁྱོད་ལྐོག་ན་སྐྱེམས་གསོལ་བར་གྲགས་པས་ད་བླ་གབ་སྲུང་མཚལ་བྱས་པས། སྣུབས་ཁྲོས་ཏེ།
ཨེ་ཕྱིར་ཀླག་ཅན་འདྲ་བ་གྱོང་པོ་འདི་ཟེར་བས། གྲུམ་ཕྱིར་ཀླག་ཅན་བྱ་བར་གྲགས། དུས་དེ་ཙ་ན་དབུས་ན་སྡོམ་པ་དང་བཤད་པའི་གདམ་ངག་གི་བཀའ་ཆད་ནས་གང་ཡང་མེད། གཙུག་ལག་ཁང་ཐམས་ཅད་ཀྱི་ལྡེ་མིག་ནི་བཙུན་གཟུགས་གཙུག་ཕུད་ཅན། ཤམ་ཐབས་དང་གདོང་པ་ཅན་གྱོན་པ་དགྲ་བཅོམ་དུ་མིང་བཏགས་པས་འཛིན། འགའ་རེའི་ལྡེ་མིག་སྔགས་པ་དབུ་སྐྲ་ལྕང་ལོ་བྲེག་ཏེ་སྤྱོད་པ་འབན་པོར་སྤྱོད་པའི་གོས་ཕུ་དུང་མགོ་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 75ཞབས་ལྡོག་ནས་བཏགས་པ། འབན་འཛི་བར་གྲགས་པས་འཛིན། འཆིབ་ཕན་ཡུལ་སྨད་ན་ཆེན་པོ་རྒྱལ་བ་དང་།
དེའི་སློབ་མ་ཞང་ལྕང་བྱ་བ་གཉིས་ཀྱིས་ཀློག་ཤེས་པས་མི་ཤི་བའི་དགེ་བར་གླེགས་བམ་ཀློག་པ་ལ་བྱིས་པ་དང་བུ་ཆུང་ཤི་བ་ལ་སུམ་བརྒྱ་པ་འདོན། ཆེ་མི་ཤི་བ་ལ་མདོ་ཆེན་འདོན། དེ་གཉིས་ཤིན་ཏུ་ཤེས་རབ་ཆེ་བས་ད་གཞུང་ཆེན་པོའི་རྩ་འགྲེལ་རྣམས་ལ་བལྟས་ནས། མཁན་པོ་སེར་པོ་བྱུགས་པ་ནི་བསྡུས་པར་འདུག དེའི་གོ་བ་ཡག་མོ། ནག་མོར་བཞག་པ་འདི་ན་འདུག་ཟེར། རྩ་འགྲེལ་སྡེབ་ཤེས། མཁན་པོས་དཔེ་ཆ་གཞིག་ནས། ཡིག་ཆུང་རྙེད་ནས་བལྟས་པས། དེ་སྔོན་གྱི་སྒྲེས་(བགྲེས)པོ་ཀུན་གྱི་རྗེད་དོའི་(ཐོའི)ཡི་གེར་འདུག་སྟེ།
དེའི་ཡང་གོ་བ་ལེགས་མོ་མཆན་ཕར་གྱི་ཡིག་ཆུང་འདི་ན་འདུག་ཟེར་ནས་སློབ་གཉེར་དང་ཡིག་སྣའི་རྩ་བཤད་བག་རེ་འཕེལ། དུས་དེ་ཙ་ན་མདོ་སྨད་ཀྱི་ཁམས་ན་མཁན་སློབ་ཀྱི་བཀའ་རྒྱུད་མ་ཆད་པར་འདུག་པར་གྲགས། བོད་དད་པ་ཅན་ཆོས་བྱ་བར་འདོད་པ་ཀུན་སྡོམ་པ་ཁམས་སུ་ལེན་པར་འགྲོ། ཕྱི་(དབུས་གཙང་)ཀླུ་མེས་ལ་སོགས་པ་མི་བཅུ་གཉིས་ལམ་ནས་ལོག་པ་གཅིག་དང་བཅུ་གསུམ་འོངས། གྲུམ་ཡེ་ཤེས་ཨོ་རྒྱན་ལ། སྒྲོ་མཛི་ཤྲི། དེ་ལ་ཀླུ་(བ་ལམ་པ) མེས་ཤེས་རབ་ཚུལ་ཁྲིམས། གསུམ་པ་(བ་ལམ་པ་)ཡེ་ཤེས་བློ་གྲོས། འབྲི་ཡེ་ཤེས་(འཇམ་དཀར་བ་) ཡོན་ཏན། རབ་ཤེ་(ཁམ་པ་)ཚུལ་ཁྲིམས་འབྱུང་གནས།
རྨ་བྱན་རིན་ཆེན། བོད་དགེ་བ་ཡོན་ཏན། སྤ་གོང་ཡེ་ཤེས་གཡུང་དྲུང་། ལོ་སྟོན་(གཙང་པ)རྡོ་རྗེ། དབང་ཕྱུག(གཙང་པ) ཚོང་ཁེ་ཤེས། རབ་སེང་གེ། ལག་བདེ། དགེ་བསྙེན་གཅིག་རྣམས་འོངས་ཙ་ན། ལམ་དུ་སྦ་སྒོམ་སྣང་དང་འཕྲད་པས། ཀླུ་མེས་དང་རག་ཤིས་སྡོམ་པ་ཕོག་ནས།
མིང་ཡང་བློ་གྲོས་སུ་བཏགས། མདོ་སྨད་དུ་མ་བྱོན་པས་དེ་ལ་སྡོམ་པ་མེད་པར་གྲགས། བྱང་ཐང་གྲང་བས་བེར་ནག་གི་ཕུ་ཐུང་ཕོག་ལ་སྐྱིགས་ཕྱིར་བཟློག་མདུན་ཧྲལ། ལྷག་ཏུ་སྒྲོག་ག་བྱས་པའི་ཞྭ་རྒྱབ་ལག་གོན་ནས། དབུས་སུ་སྣ་སུ་ལ་གཏད་གྲོས་བྱས་པས། ཆོས་འཁོར་ཆེན་པོ་ན་76 ༄༅།།(སྦ་བཞེད་〉ཕྱོགས་བསྒྲིགས། བཙན་པོ་ཁྲི་བྱ་བ་བཞུགས་དེ་ལ་སྣ་གཏད་པར་བྱས་ཏེ། བསམ་ཡས་སུ་ཕྱག་ཕེབ། བཙན་པོས་སྣ་བླངས་ནས་ཁྱེད་ཚོའི་དཔོན་གང་ཡིན་དྲིས་པས་ཀླུ་མེས་ཡིན་ཟེར་བས།
དབུ་རྩེའི་ལྡེ་མིག་རྩྭ་ཅན་ཕྱག་པ་གང་གཏད། འཁོར་སའི་སྒོ་ཕྱེ་བས་ནང་འདྲེ་ཚེར་དང་སྐྱང་འགལ་གྱིས་གང་། དེའི་ཡལ་གའི་ཆུས་རི་མོ་ཐམས་ཅད་བྱི། མངའ་ཁང་ནས་དབུས་མཐའི་ཀ་བ་བཅུ་གཉིས་འདུག་པའི་བཞི་ཁྲོ་ཐག་ཆད། གཞན་སྐམ་བུ་ཟིང་ངོ་གདའ། འཁོར་ས་བར་པའི་ནང་ན་ཕོང་ཚང་ཐག་ཆད། གཞན་སྐམ་བུ་ཟིང་ངོ་གདའ། འཁོར་ས་བར་པའི་ནང་ན་ཕོང་ཚང་ཆས། དབུ་རྩེའི་ལྡེར་ཚོའི་ཕྱག་དང་དབུ་རྒྱན་ཐམས་ཅད་བྱ་འཚང་འཆས་དབུ་རྒྱན་ཐམས་ཅད་བྱ་ལུད་ཀྱིས་རུལ། ཀླུ་མེས་ཀྱི་དཀོར་མཛོད་དགུ་ལ་གཟིགས་པས་དཀོན་ནོར་གྱིས་གང་བར་གཟིགས་ནས་སྒོ་ཐམས་ཅད་ལ་སྦྲུལ་ལ་སོགས་པའི་འཁྲུལ་ཐག་བྱས་ནས་ཕྱིར་ཞལ་བྱས།
ལྡེ་མིག་བཙན་པོ་ལ་གཏད། ད་ང་མཁན་པོར་བསྒོ་བས་མཁན་པོ་དཀོར་ལ་འབགས་པས་འདི་མི་འཛིན་གསུངས། འོ་ན་ཁམས་གསུམ་བཞེས་པར་ཞུས་པས་མ་བཞེས་ནས་འབྲི་ལ་ཕུལ། བཀའ་ཆུ་ཕུལ་བས། གཡུ་རུའི་ལམ་རྒྱགས་བྱ་འདི་གཟུང་གསུངས་ནས་བཞེས། སྦ་རག་གཉིས་ལ་དེའི་དགེ་རྒྱས་ཕུལ། དབུ་རྩེའང་གཟུང་། དབུ་ཚལ་ལོ་ཚོང་༢ལ་ཕུལ་བས། མི་གདུལ་བྱ་སོ་སོ་ལ་ཡོད་ཟེར་ནས་གཙང་དུ་བཞུད། ཀླུ་མེས་ཀྱིས་དབུ་རྩེ་གསོ་བའི་ཡོ་བྱད་རྟ་ཁལ་མང་པོ་ཁྱེར་འོངས་པས།
སྦ་རག་གཉིས་ཀྱིས་གསོར་མ་སྟེར ། བཙན་པོས་བར་བྱས་ནས། ཀླུ་མེས་ཀྱིས་གསོས་ནས་ཟིན་པ་དང་ལྡེ་མིག་སྦ་རག་༢ལ་གཏད་པར་བྱས། ཀླུ་མེས་ལ་མཁན་བུ་མང་དུ་བྱུང་ནའང་། རབ་ཏུ་གྲགས་པ་༤བྱུང་སྟེ། དོག་བྱང་ཆུབ་འབྱུང་གནས། གྲུ་མེར་ཡེས་འབྱུང་གནས། གླན་ཡེ་ཤེས་ཤེས་རབ། སྣ་ནམ་རྡོ་རྗེ་དབང་ཕྱུགདེ་རྣམས་ཀྱི་གནས་གཞི་བཞེངས་པ་ནི། སུམ་པ་དང་བླན་གཉིས་ཀྱིས་རྒྱ་སར་སྒང་བཞེངས།
རྡོག་གིས་ཀུན་དགའ་རབ་དང་། ཡེར་པ་བ་རང་བཞེངས། གྲུམ་མེར་ཀྱི་སོལ་ནག་ཐང་ཆེན་བཞེངས། སྣ་ནམ་གྱིས་རྒྱལ་ལུག་བླངས་ ༄༅།།སྦ་བཞེད་ཞབས་བཏགས་མ་ཞེས་བྱ་བ་བཞུགས་སོ།། 77〉ཞེངས། དེ་རྣམས་ཀྱི་མ་ལག་གནས་གཞི་གནམ་གྱི་སྐར་མ་ཙམ་ཞིག་བཞུགས་དེའི་མཁན་པོའི་རྒྱུད་པ་ནི། ཟ་ཧོར་རྒྱལ་པོའི་བུ། ཉིས་ཤནྟ་ར་ཀྵི་ཏའི་བུ། བོད་ཀྱི་དགེ་སློང་ལ་སྔ་བ་སྦ་རཏྣ།
དེས་གཡོ་དགེ་བའི་འབྱུང་གནས། དེས་བླ་ཆེན་པོ་དགེ་བ་རབ་གསལ། དེས་གྲུམ་ཡེ་ཤེས་ཨོ་རྒྱན། དེས་སྒྲོ་མཛི་ཤྲི། དེས་ཀླུ་མེས་ཤེས་རབ་ཚུལ་ཁྲིམས། དེས་གྲུ་མེར། དེས་སྐྱོར་གདང་པ་སྟོང་པ། དེས་གཟུས་རྡོ་རྗེ་རྒྱལ་མཚན། དེ་ལ་གཟུས་ཀྱི་བུ་བཞི་ལ་སོགས་པ་མང་ན་ཡང་། གཙོ་བོ་མྱང་བསམས་པ་རིན་ཆེན་བླ་མ།
དེས་རྒྱ་འདུལ་བ་འཛིན་པ་དབྱུག་ཚུལ་ཁྲིམས། དེའི་མཁན་བུ་དང་སློབ་མ་ཉིང་སློབ་ཏུ་མ་གྱུར་པའི་རབ་བྱུང་ནི་མེད་པ་ལྟ་བུ་ཡིན་ནོ། དེ་ལྟར་ན་མངའ་རིས་བོད་ཁམས་ན་སྡོམ་པའི་བཀའ་ནི་མ་ཆད། བཤད་པའི་གདམས་ངག་དང་སྒྲུབ་རྒྱུད་ཀྱི་གདམས་ངག་ནི་རྒྱལ་པོས་ཆོས་བསྣུབ་པས་བཀའ་ཆད། ཆོས་རྟོག་ཆོས་རྩ་འགྲེལ་གཞིག་ཀྱིན་རང་གི་ཤེས་རབ་ཀྱིས་གཞལ་ནས། སློབ་དཔོན་སུ་འདོན་ཅིང་གཞུང་བཤད་བྱེད། ཉམས་ལེན་ཤིན་ཏུ་ཞན་པའི་དུས་སུ། མངའ་རིས་ཀྱི་བཙན་པོ་སྲོང་ངེས། ཡུལ་དབུས་ཀྱི་རྒྱལ་པོ་དེ་བ་ཕ་ལ་ལ་ཞུ་བ་ཕུལ་ནས་ཆོས་ཞུས་པས་མ་གྲུབ། སླད་ཀྱི་སྲོང་ངེའི་སྲས་ལྷ་བཙུན་པ་བྱང་ཆུབ་འོད་ཀྱི་བོད་ཁམས་ཀྱི་མི་ལ་ཕན་གདགས་པར་བཞེད་ནས།
ཕན་གང་ཆེ་བསམས་པས། ཆོས་བརྟགས་ཆོས་ལ་བྱིན་རླབ་མི་འབྱུང་བས་པརྙི་ཏ་བཟང་པོ་ཞིག་སྤྱན་དྲངས་ན་ཕན་ཆེ་བར་དགོངས་ནས། དགེ་སློང་ཚུལ་ཁྲིམས་རྒྱལ་བ་ལ་སོགས་པའི་མི་ལྔ་ལ་གསེར་སྲང་སུམ་ཅུ་རྩ་གཉིས་བསྐུར་ནས་ཕོ་ཉར་བཏང་སྟེ། རྒྱ་བརྩོན་འགྲུས་སེང་གེས་ལས་དཔོན་གྱིས་ནས་བོད་ཀྱི་བཙན་པོ་བྱང་ཆུབ་སེམས་དཔའི་སློབ་དཔོན་དུ་ཞུས་པས། པཎྜི་ཏ་དི་པམ་ཀ་ར་ཞེས་བྱ་བ་འབྲི་ག་མ་ལ་ཤི་ལ་ན་པརྙི་ཏ་སུམ་ཅུ་རྩ་གཉིས་བཞུགས་པའི་ནང་ནས་མཁས་ཤིང་གྲུབ་པས་བརྒྱན་པ་གཅིག་ལ་ཞུ་རྟེན་གསེར་ལིང་བ་སྲང་བཅུ་གཉིས་ཕུལ་ནས་ཞུས་པས། ངས་བརྟགས་པ་བྱ་གསུངས་ནས། 78 ༄༅།།(སྦ་བཞེད་〉ཕྱོགས་བསྒྲིགས། དོ་ཀེར་གྱི་ལྷ་ཁང་གི་མཁའ་འགྲོ་མས་བོད་ལ་ཕན་ཐོགས་པར་ལུང་བསྟན། ཇོ་མོ་སྒྲོལ་མའི་ཞལ་ནས་ཀྱང་ཨུ་པ་སི་ཀ་༡་ལ་བརྟེན་ནས་བོད་ཀྱི་སེམས་ཅན་ལ་ཕན་ཐོགས་པར་འོང་ཅིག་གསུངས་ནས་བོད་དུ་སྤྱན་དྲངས་ཏེ།
བོད་ཀྱི་ལྷ་བྱང་ཆུབ་འོད་ཀྱི་མངའ་རིས་སྐོར་གསུམ་གྱི་འབངས་ཡོངས་བསྡུས་ཏེ། པརྙི་ཏ་འཚལ་ཞིང་གི་གཙུག་ལག་ཁང་དུ་ཕྱག་ཕབ་ནས། ལོ་གཅིག་ཆོས་ཞུ་བའི་རྟེན་དུ་གསེར་སུང་དྲུག་བརྒྱ་ཕུལ་ནས། སྐྱེ་བོ་མང་པོ་བསྙེན་གནས་ལ་བཀོད། མང་པོས་བྱང་ཆུབ་མཆོག་ཏུ་སེམས་བསྐྱེད། སྐྱེ་བོ་མང་པོ་ལ་རིམ་རྩ་མཛད། སྒྲུབ་པའི་གདམས་ངག་གནང་། ལྷ་བྱང་ཆུབ་འོད་དང་ལོ་ཙཱ་རིན་ཆེན་བཟང་པོ་ལ་སོགས་པའི་མི་མང་པོས་ཡི་དམ་ལྷའི་ཞལ་གཟིགས། མདོ་སྡེའི་དྲང་དོན་གྱི་དགོངས་པ་མ་ཤེས་པར་སྒྲའི་རྗེས་སུ་འབྲངས་ནས་སྦྱིན་པ་ལ་སོགས་པ་ཐབས་ཀྱི་ཚུལ་བསམ་མི་དགོས་སོ་སྟོང་པ་ཉིད་༡་པུས་སངས་རྒྱས་ཟེར་བའི་ལོག་པར་སྨྲ་བ་དང་། བློ་མ་སྦྱངས་ཀྱང་སྔགས་ཀྱི་སྒོར་ཞུགས་པ་ཐམས་ཅད་ཐེག་པ་ཆེན་པོ་ཡིན་པས།
ཐེག་པ་འོག་མ་ལ་དགོས་པ་མེད་ཟེར་བས། སོ་སོར་ཐར་པའི་སྡོམ་པ་མེད་པ་ལ། བྱང་ཆུབ་སེམས་དཔའི་སྡོམ་པ་སྐྱེ་ཟེར་བ་དང་ཆགས་སྡང་སྣ་ཚོགས་སྤྱོད་ཅིང་སྡིག་པ་བྱས་ཀྱང་ངེད་ལ་མི་སྒྲིབ་པ་ཡིན་ཟེར་བ་ལ་སོགས་ཆོས་ལོག་སྨྲ་བ་ཐམས་ཅད་ལུང་དང་རིགས་པས་ཚར་བཅད། སླད་ཀྱི་ལྷ་བྱང་ཆུབ་འོད་ཀྱིས་ཞུས་ནས་ཤེས་རབ་ཀྱི་ཕ་རོལ་དུ་ཕྱིན་པའི་སྒྲུབ་པའི་གདམས་ངག་ཁྱོད་རང་གིས་ཐུགས་ཉམས་སུ་བཞེས་པ་ཅིག་ཞུས་པས། གདམ་ངག་གི་རྒྱུད་ཚོད་དང་སྦྱར་ནས་ཉམས་སུ་ལེན་པའི་གདམས་ངག་ལྐོག་ཏུ་སྒྲོང་ཆོས་སུ་གནང་། དེའི་རྒྱབ་ཏུ་བསྟན་པ་ལ་འཇུག་པའི་རིམ་པ་གནང་། དེ་སྒྲུབ་ཐབས་མདོ་ཙམ་དུ་ཡི་གེར་བཀོད་ནས་བྱང་ཆུབ་ལམ་སྒྲོན་གནང་། གཞན་ཡང་འགྱུར་མང་བ་བཅོས། མང་པོ་བསྒྱུར་ཕན་བཏགས་སོ།། སླད་ཀྱི་བོད་སྟོན་མང་པོས་མངའ་རིས་སུ་བྱོན་དབུས་སུ་སྤྱན་དྲངས་ནས།
ཁུ་རྔོག་འབྲོམ་གསུམ་ལ་སོགས་པ་ལ་བཀའ་དྲིན་གྱིས་ཁྱབ་ནས། བཤད་རྒྱུད་སྒྲུབ་རྒྱུད་གདམས་ངག་ཆེན་པོ་སྤེལ་ ༄༧།། སྦ་བཞེད་ཞབས་བཏགས་མ་་ཞེས་བྱ་བ་བཞུགས་སོ།། 79བས་བཀའ་དྲིན་ཆེ་བ་ལགས་སོ།། དམ་པའི་ཆོས་ཀྱི་མེ་རོ་མདོ་ཁམས་སྨད་ནས་སླང་བར་གྲགས། དེའི་གདམས་ངག་མི་སླུ་བ་དང་། བཤད་རྒྱུད་མ་ནོར་བ་ཇོ་བོ་རྗེ་ལྷ་༡་གིས་མེ་རོ་བསླང་བ་ཡིན་ནོ་ཆོས་འབྱུང་གི་ལོ་རྒྱུས་མི་འདྲ་བ་མང་དུ་སྣང་ན་ཡང་། ལ་ལ་ངན་སྨྲས། ལ་ལ་ཞེ་འདོད།
ལ་ལ་བསྡུས་པ་ལ་ལ་ལེ་ཚེ། ལ་ལ་བཅོས་མ་ཡིན་ཏེ། འདི་སྔོན་གྱི་བཙན་པོ་རྗེ་བློན་དང་། རྒྱ་བོད་ཀྱི་ལོ་པཎ་ཆེན་པོ་རྣམས་ཀྱི་གསུང་དང་། དབུས་གཙང་གི་གཙུག་ལག་ཁང་ཆེན་པོ་རྣམས་ཀྱི་བཞུགས་ཚུལ་དང་མི་འགལ་བར་མཆིས་པས་ལེགས་པ་ཡིན། ལེགས་པར་གཟུང་། ལེགས་པར་བྲིས། ལེགས་པར་བཤད། འོན་ཀྱང་སོ་སོ་སྐྱེ་བོས་བཀོད་པས་འཁྲུལ་ཀྱང་སྲིད། མན་ངག་ཀུན་ལ་ཡོད་ན་མཁས་པ་སུ་ཡིས་བྱེད།
ཡི་གེ་མི་ལ་མ་སྦྱིན་བློ་ལ་བཟུང་ལ་བཤོས། བྲིས་ནས་སྣོད་དུ་བཞག་ན་བང་སོའི་ནོར་དང་འདྲ། ཡ་རབས་སུ་ལ་དགོས་བཤམས་ཐུགས་ལ་དེ་ལྟར་ཞོག བཀའ་རྩིགས་ཀྱི་ཡི་གེ་ཞིབ་མོ་ལ་འབས་བཏགས་པའོ།། རྫོགས་སོ། ། སྦ་བཞེད་རྒྱས་པར་གྲགས་པ་མཆན་དཀྱུས་སུ་བྲིས་པར་འདུག་པས། ཡི་གེ་མང་བ་ཙམ་དུ་འདུག་གོ། སྦ་བཞེད་འདི་ལ་བཏགས་མ་ཞེས་པ་འདི་ཡིན། སྦ་བཞེད་རང་གི་ངོ་བོ་བཀའ་ཚིགས་ཀྱི་ཡི་གེ་ནི་གསུམ་དུ་མཆིས་ཏེ། གཅིག་བསེའི་སྒྲོམ་བུར་རྩལ་ནས་ཁ་ལ་ལྕགས་ཀྱི་བཏབ་ནས་རྗེའི་ཕྱག་སྦལ་ན་མཆིས་ཏེ་གནོད་སྦྱིན་དམ་ནག་པོ་ལ་གཏད་དོ་ཆེ་ལོང་གཅིག་ནི་ཞང་བློན་རྣམས་ལ་ཡང་དར་བར་བྱས་སོ།།
ཅེས་པ་ཡན་ཡིན་འདུག འདི་རྣམས་ཡི་གེ་རྙིང་པ་ལ་མཆན་བུ་དཀྱུས་སུ་བཅུག་པ་སོགས་བྲིས་ནོར་མང་རབ་འོང་གི་འདུག་ནའང་། འདི་གཉིས་གསུམ་དང་གཏུགས་པས་དོན་ལ་མ་དག་པ་མི་འདུག་གོ། འདི་བུ་ཚལ་ཕོ་བྲང་བའི་དཔེ་ཁྱད་པར་གཅིག་དང་། གཞན་གཅིག་དང་གསུམ་བསྟུན་པས་འདི་ཁོ་ན་དག་པར་འདུག་གོ སྦ་རྣམས་ཀྱི་རྗེས་འབྲང་ཕལ་ཆེར་གསང་སྔགས་བློར་མི་ཤོང་༵༵་པདྨ་འབྱུང་གནས་ལ་མི་གུས་ཟེར་བ་ནི་མི་བདེན་པ་འདྲའོ།། སརྦ་མརྒ་80སྦ་བཞེད་ཅེས་བྱ་བ་ལས། སྦ་གསལ་སྣང་གི་བཞེད་པ་བཞུགས། (ཆོསམིང་སྦ་ཡེཤེསདབང་པོགྲགས། )རིགས་གསུམ་མགོན་པོའི་རྣམ་འཕྲུལ་གྱིས།།
ཤ་ཟ་གདོང་དམར་འདུལ་ཊྭཱཾ་རྡོད་པའི།། མེས་དབོན་གསུམ་ལ་ཕྱག་བཙལ་ཏེ། བཀའ་ཚིགས་ཡི་གེ་ཞིབ་བཙན་པོ་ཁྲི་ལྡེ་གཙུག་བཙན་གྱི་མེས་བསྲོང་བཙན་གྱི་བཀའ་ཆེམས་ཀྱི་ཡི་གེ་འཆིམས་ཕུའི་ཕྱག་མཛོད་ན། བློན་པོ་མགར་གྱིས་ཟངས་ཀྱི་བྱང་བུ་ལ་བྲིས་ནས་སྦས་པ་དེ་བལྟས་པས། ངའི་དབོན་སྲས་ཀྱི་རིང་ལ་རྒྱལ་པོ་ལྡེ་ཞེས་བྱ་བའི་རིང་ལ་དམ་པའི་ལྷ་ཆོས་འབྱུང་སྟེ། དེ་བཞིན་གཤེགས་པའི་རྗེས་སུ་རབ་ཏུ་བྱུང་བ་དབུ་རེག་དང་ཞབས་རྗེན། སྐུ་ལ་ངུར་བླག་གི་རྒྱལ་མཚན་གསོལ་བ། ལྷ་དང་མིའི་མཆོད་གནས་ཀྱང་མང་དུ་འབྱུང་། དེ་ལ་རང་གཞན་གྱི་ཚེ་འདི་དང་ཕྱི་མའི་མཐོ་རིས་དང་། ཐར་པ་ཐམས་ཅད་ཀྱི་བདེ་བ་འབྱུང་བས།
ངའི་དབོནསྲས་རྗེ་བློན་རྣམས་ཀྱི་འཚོ་བ་བླ་ནས་སྦྱོར་ལ་ཞབས་འོག་ནས་བདེ་བ་འབྱིན། དབུའི་མཆོད་གནས་སུ་ཁུར་ཅིག བྱ་བ་བྲིས་ནས་འདུག་པ་དེ་ལ་གཟིགས་པས། ལྡེ་ཞེས་བྱ་བ་དེ་ང་ཡིན་པར་དགོངས་ནས། བྲན་ཀ་མུ་ལེ་ཀོ་དང་། སྙགས་གླེ་ན་ཀུ་མ་ར་གཉིས་རྒྱ་གར་དུ་ཆོས་འཚོལ་དུ་བཏང་པས། པརྙི་ཏ་དཔལ་སངས་རྒྱས་གསང་བ་དང་། སངས་རྒྱས་ཞི་བ་བྱ་བ་༢་གངས་ཏི་སེ་ལ་བསྒོམ་བྱ་བ་ཐོས་ཏེ། དེ་གཉིས་སྤྱན་དྲངས་པས་མ་འགྲོངས(འདྲོངས)། དེ་གཉིས་ཀྱི་ཐུགས་ལ་མདོ་སྡེ་ལས་རྣམ་པར་དབྱེ་བ་དང་།
གསེར་འོད་དམ་པའི་ ༄༅།།སྦ་གསལ་སྣང་གི་བཞེད་པ་བཞུགས། 81མདོ་དང་། ཀྲྀ་ཡ་དང་། ཨུ་པ་ཡ་ཤས་ཙམ་ཞུས། གླེགས་བམ་སྤྱན་དྲངས་ནས་རྒྱལ་བའི་མཆོད་གནས་སུ་ཕུལ། དེའི་བཞུགས་ཁང་ལྟ་བུར་ལྷ་ཁང་ལྔ་བཞེངས་ཏེ་ལྷ་ས་ན་མཁར་བྲག བྲག་དམར་ན་འགྲམ་(མགྲིན)བཟང་། འཆིམས་ཕུ་ན་ན་རལ། བྲག་དམར་ན་ཀ་ཆུ།
མ་ས་གོང་གི་གཙུག་ལག་ཁང་དང་ལྔ་བཞེངས་པས། ཞང་བློན་ཀུན་བརྩེ་བྲོ་ཆག་(༡)བྲེལ་བས་མ་དགའ་ནས། ངེད་ཀྱི་བཙན་པོ་འདི་ནི་དད་པ་ཆེ་ལ་ཆོས་ལ་དགའ། བྱད་མི་མཚར་བས་བྲམ་ཟེ་ཡིན་ནམ་ཞེས་གླེང་བ་རྗེའི་སྙན་དུ་གསོལ་བས་རྗེའི་ཞལ་ནས། ང་བྲམ་ཟེ་ཡིན་པར་གྱུར་ན་ངའི་ཁབ་ལྗང་མོ་ཁྲི་བཙུན་འདི་ལ་བུ་ང་བས་དད་པ་ཆེ་བ། བྱད་མི་སྡུག་པ་ཅིག་ཤོག་ཅིག ང་བཙན་པོ་མ་ནོར་བ་ཡིན་ན། བུ་ཞང་བློན་གྱིས་བཅས་མི་ཐུབ་པ་ཅིག་ཤོག་གཅིག ཅེས་དམོད་བཙུགས་པས། ཁྲི་བཙུན་ལ་སྲས་ལྷའི་བུ་འདྲ་བ།
སྣའི་གཟེངས་མཐོ་བ། དཔྲལ་བའི་དབྱིབས(དབྱེས)ཆེ་བ། ཤིན་ཏུ་མཛེས་པ་གཅིག་བཙས་པས། ཞང་བློན་རྣམས་ན་རེ། བོད་ཀྱི་བཙན་པོ་འདི་རྒྱལ་པོ་ཡང་དག་པའོ་ཟེར། སྲས་ལ་འདི་མི་མིན་ལྷའི་དབོན་པོ་ཡིན་ཟེར་ནས། མིང་ཡང་ལྗང་ཚ་ལྷ་དབོན་དུ་གསོལ་ལོ།། དེ་ལ་ཁབ་རན་པར་གྱུར་ཙ་ན། བོད་ཐམས་ཅད་ཀྱི་མི་སྤྲེའུ་དང་བྲག་སྲིན་གྱི་བུ་ཡིན་པས་འདིའི་ཇོ་མོར་མི་འོས། འདི་ལ་རྒྱའི་བུ་མོ་ཞིག་སློང་བར་ཆད་དོ།།
བོད་ཀྱི་རྒྱལ་པོ་ལ་བཟང་པ་མེས་སྲོང་བཙན་སྒམ་པོ་དེ་ཨརྱ་པ་ལོ་ཀེ་ཏའི་སྤྲུལ་བར་གྲགས། དེའི་བཙུན་མོ་ལྷ་གཅིག་ཀོང་ཇོ་ཡིན། ཀོང་ཇོའི་ཡུལ་རྒྱ་ནག་པོའི་ཡུལ་གྲོང་ཁྱེར་གེག་ཤིང་ཁྲི་སྒོ་ན་རྒྱལ་པོ་ཀོང་ཚེ་འཕྲུལ་ཆུང་བྱ་བ་འབྱོར་པ་རྒྱས་པ། མངའ་ཐང་རྒྱས་པ་ཅིག་ཡོད། དེ་ལ་གཙུག་ལག་གི་གབ་ཚེ་སུམ་བརྒྱ་དྲུག་ཅུ་ཡོད་པས་རྒྱ་ནག་གཙུག་ལག་གི་རྒྱལ་པོར་གྲགས། མཚན་རྒྱ་རྗེ་འབྲོམ་ཤིང་ཧྭན་ཟེར། དེའི་སྲས་རྒྱ་རྗེ་སྤྱན་བཟང་། དེའི་སྲས་རྒྱ་རྗེ་ལི་ཁྲི་བཞེར་ལངས་མིག་སེར་བྱ་བ་ད་ལྟ་བཞུགས་པ་དེའི་སྲས་མོ་གིང་ཤང་ཀོང་ཇོ་བྱ་བ་ཡོད་ཟེར་བ་དེ་བླང་བར་འཆམ་ནས། སྙགས་ཁྲི་བཟང་ཡང་སྟོན་ལ། 82
༄༅།།〈སྦ་བཞེད་〉ཕྱོགས་བསྒྲིགས། འཁོར་སུམ་ཅུ་དང་བཅས་པ་མཉེ་(གཉེ)བོར་བཏང་ནས། ཕོ་ཉ་བ་དེ་དག་གིས་རྒྱ་རྗེ་ལ་སྒྲོམ་བུ་ཕུལ་བས། རྒྱ་རྗེས་བྱིན་པར་དགོངས་ནས་བུ་མོ་ལ་བསྒོ་བས། བུ་མོ་ཀོང་ཇོས་རང་གི་འཕྲུལ་གྱི་མེ་ལོང་སྲིད་གསུམ་མཐོང་བ་ཡོད་པ་དེ་ལ་བལྟས་པས། བོད་ཀྱི་ཡུལ་ཡར་ལུང་ཡུལ་བཟང་པ་དང་། རྒྱལ་བུ་དེ་བྱད་ལེགས་པ་ལྷའི་བུ་འདྲ་བ་དེ་མཐོང་ནས་འགྲོ་བར་བྱས། དེ་ནས་རྫོངས་ལ་སོགས་པ་བྱས་པ་དང་། གཉེ་བོ་དང་བཅས་པ་བོད་དུ་འོངས་སོ།། ཤུལ་དུ་རྒྱལ་བུས་མཚན་ལ་རྟ་བཅགས་པས།
འཕང་ཐང་དགེ་རར་སྔགས་པས་ཟེར་(ཟོར)མདའ་འཕངས་པས་འཕོག་ཏེ་གྲོངས་སོ།། བང་སོ་ཀོའུ་(ཀོའུ)རྩིགས་པའི་ཚེ་ན་ཀོང་ཇོ་འཕང་ཐང་གི་ཕོ་བྲང་དུ་བྱོན་པས། རྒྱལ་པོ་ཡིན་ཟེར་པའི་རྒད་པོ་ཨག་ཚོམ་ཅན་གཅིག་ལས་མི་བརྡ་(གདའ)བས། བྱད་ཀྱི་ལྷ་(ལྟ)ཆ་ཡིན་ནམ་མེ་ལོང་གི་ལྷ་(ལྟ)ཆ་ཡིན་མཉམ་(སྙམས)ནས་ཡིད་མ་དགའ་སྟེ། ཉིན་མོ་བཞིན་དངུལ་དཀར་གྱི་མེ་ལོང་ཏསྦྲུ་རས་རམ་བུ་བཏེག་ཅིང་སྡུག་གླུ་ལེན། མཚན་མོ་བཞིན་མཆུ་སྦྲང་གིས་རམ་བུ་བཏེག་ཅིང་གླུ་ལེན་པ། རྒྱ་གར་གྱི་ཡུལ་ན་དམ་པའི་ལྷ་ཆོས་ཡོད་དེ། ལམ་བལ་ཡུལ་དེ་ཚད་པ་ཆེ། དེ་ལ་བསམ་ཐག་ཆད། རྒྱ་ནག་གི་ཡུལ་ན་ཇུ་ཞག་གི་རྩིས་ཡོད་དེ།
ཕ་ཡུལ་ཤུལ་ཐག་རིང་། དེ་ལ་བསམ་ན་བསམ་ཐག་ཆད། བོད་ཡུལ་གྱི་དབུས་ན་རྗེ་རྒྱལ་གྱི་བཙན་པོ་ཡོད་དེ། བློན་པོ་གདུགས་པ་ཆེད(ཆེ)། བོད་ཀྱི་བློན་པོ་སྡིག་པོ་ཟེར་ཞིང་གླུ་ལེན། དེ་བློན་པོས་རྗེའི་སྙན་དུ་གསོལ་བ་ལས། རྗེའི་ཞལ་ནས། འོ་ན་་ད་མོ་རང་ལ་སྐྱེས་དྲག་ཏུ་བསྐུར་ལ་ཕ་ཡུལ་དུ་སྐྱོལ་ཅེས་གསུངས། དེ་སྐད་ཀོང་ཇོ་ལ་གསོལ་པ་ལས་ཀོང་ཇོ་ན་རེ། རྒྱལ་བུ་བྱད་ལེགས་པ་ཅིག་ཡོད་པ་ལྟར་ན།
ང་དང་ལས་མ་མཐུན་པ་ཡིན་པས་ཕ་ཡུལ་དུ་འཆི་(མཆི)བར་མི་སྤྲོ་ཞིང་། ད་མེས་པོ་དང་འདུའོ་ཞེས་ཟེར། དུས་རིང་ཞིག་གི་ཕྱིས་ཀོང་ཇོ་ན་རེ། ངའི་ནེ་ནེ་མོ་ཀོང་ཇོའི་མཆོད་གནས་གསེར་གྱི་ལྷ་ཤཱཀྱ་མུ་ནེའི་ཞལ་བལྟའོ།། ཟེར་ནས་དབུ་རུ་ལྷ་སར་བྱོན་པ་དང་། རྒྱ་སྟག་ར་མོ་ཆེ་ན་ལྷ་མི་བཞུགས་ནས། ཀུན་་ཏུ་ ༄༅།།སྦ་གསལ་སྣང་གི་བཞེད་པ་བཞུགས། 83མཆོད་པ་བྱེད་ཅིང་བཙལ་ཡང་མ་རྙེད་ནས། ར་སའི་ལྷ་ཁང་དུ་མཆོད་པ་བྱས་པས།
གཙང་ཁང་སྒོ་ལྔའི་མཆོད་རབས་འདུག་པ་ལ་བཞི་ལས་མེད། འདི་ན་གཅིག་ཡོད་པར་འདུག་ཅེས་གློ་འབུར་གྱི་ཡ་གཏད་འོག་ཏུ་བརྡུངས་པས་སེར་ཁ་བྱངས། དེ་བརྐོས་ནས་ཕྱེ་བ་དང་། གསེར་གྱི་ལྷ་ཤཱཀྱ་མུ་ནེ་སྦས་པ་མཐོང་ནས། སྣོ་ནེ་མོའི་ལྷ་ལ་ཞལ་སྟོན་ཅིག་གསོལ་ཟེར་ནས་མཆོད་པ་བཙུགས། བློན་པོ་ཤི་ཚད་ལ་ཟན་སྐལ་མེད་པས། ངེད་རྒྱ་ནག་ན་ཆོས་དར་བས་མི་ཤི་ཚད་ལ་བདུན་ཚིགས་ཡོད། བོད་ཆོས་མ་དར་བས་བློན་པོ་སྙིང་རེ་རྗེ་ཟེར་ནས། མི་ཤི་མ་ཐག་ཏུ་ལྷ་མི་སྟོང་ལ་མཚལ་(འཚལ)མ་རེ་འཚལ། དེ་ལ་བོད་ཀྱི་ཚེ་ཞེས་བྱའོ།།
ཕྱིས་ཀོང་ཇོ་ལ་ཡོས་བུའི་ལོ་ལ་རྒྱལ་བུ་ཆགས། དེའི་དུས་ན་རྒྱལ་པོ་ནི་ཕོ་བྲང་བྲག་དམར་འོམ་བུའི་ཚལ་ན་བཞུགས། ཡོས་བུའི་ལོ་དཔྱིད་ཟླ་ར་བའི་ཚེས་གསུམ་ལ་བབ་པ་ན། རྒྱའི་ཧྭ་ཤང་མངོན་ཤེས་ཡོད་པ་ན་རེ། རྒྱལ་པོ་ཁྱོད་ཀྱི་བཙུན་མོ་ལ་སྲས་བྱང་ཆུབ་སེམས་དཔར་ངེས་པ་ཅིག་བཙལ་(བཙའ)བར་ངེས། དེ་ལ་རིམ་གྲོ་བསྐྱེད་ཅིག་ཞེས་ཟེར། ནམ་ཕྱེད་ལ་མཆོད་རྟེན་བརྒྱ་རྩ་བརྒྱད་བཞེངས། འཇིམ་པ་ལྷག་མ་ལ་ངའི་སྐུ་ཚབ་བྱེད་གསུངས་ནས་མཆོད་རྟེན་གྲོས་(གྲེས)ཐག་ཅན་ཡང་བརྩིགས། ནང་པར་ཕོ་ཉ་བྱུང་སྟེ་ཀོང་ཇོ་ལ་སྲས་གཅིག་བལྟམས་སོ་ཞེས་ཟེར། རྒྱལ་པོས་ཡར་ལུངས་འཕང་ཐང་དུ་སྲས་བལྟམས་པ་གཟིགས་སུ་བྱོན་པའི་ཚེ།
ཀོང་ཇོའི་བུ་སྣ་རྣམ་(ནམ) བཟའ་བཞི་སྟེངས་ཀྱིས་ཕྲོགས་ནས་འདི་ང་ལ་སྐྱེས་པ་ཡིན་ཟེར། དེར་བློན་པོ་ཀུན་གྱི་བརྟག་པར་བྱ་བའི་ཕྱིར། ཐང་ཚིགས་ཀྱི་བུག་གར་བུ་བཞག་ནས་བུ་སུས་བྱེད་དུ་བཅུག་པས། ཀོང་ཇོས་སྔོན་ལ་ཟིན་པ་བཞི་སྟེངས་ཀྱིས་ཤི་ནའང་ཤི་སྙམ་ཏེ་ཕྱོགས་པས། ཀོང་ཇོས་བུ་ཤི་དོགས་ནས་ལྷོད་བཏང་ཏེ། ཡིན་དང་ངའི་ཡིན་ཏེ་དྲི་མོ་ཁྱོད་ཟེར་ནས་བཏང་། བུ་ཀོང་ཇོའི་ཡིན་པར་ཤེས། ལོ་གཅིག་ལོན་ཙ་ན་ཞབས་འཛུགས་པའི་དགའ་སྟོན་བྱས་ཏེ། སྣ་རྣམ་པ་རྣམས་བེར་ཆུང་ངུ་རེ་ལག་ན་ཐོགས་ནས་ཞང་པོའི་པང་དུ་ཤོག་ཟེར། རྒྱལ་བུ་84
༄༅།།〈སྦ་བཞེད་〉ཕྱོགས་བསྒྲིགས། ན་རེ། ཁྲི་སྲོང་ལྡེ་བཙན་རྒྱ་ཚ་ལགས། སྣ་རྣམ་ཁང་གི་ཅི་བགྱི་འཚལ། ཀཱསུངས་ནས། རྒྱའི་ཡུལ་(པང)དུ་སོང་བས། མིང་ཡང་རང་གིས་བཏགས་དེ་ནས་རྒྱལ་བུས་ལོ་བཞི་བཞེས་ནས་ཕོ་བྲང་འོམ་བུ་ཚལ་དུ་བཞུགས། རྒྱ་རྗེས་རྒྱལ་པོ་ལ་སྐྱེས་ཆེན་པོ་བསྐུར་ནས་ཕོ་ཉ་བ་འབའ་དེའུ་ལ་བུ་རྒྱ་ཕུག་གར་མཁནཁྱ་བ་ཡོད་པ་དེ་རྒྱལ་བུའི་བརྩེ་ཟླར་ཕུལ། ཡབ་རྒྱལ་པོ་དམ་པའི་ཆོས་མཛད་པར་བཞེད་ནས། ཆོས་རྒྱ་གར་ནང་ཡོད་པས་རྒྱ་གར་གྱི་རྒྱལ་པོའི་ཐུགས་བཟུང་བའི་སླད་དུ་སྐྱེས་དང་ཕོ་ཉ་བ་ལྷོ་བལ་དུ་བརྫངས་པས།
ཤུལ་དོང་ཕབས་ཀྱི་འཕྲང་དུ་ཁུ་འཕང་དགུང་བདུན་བབ། འཚོ་བ་ཆད་ནས་གནམ་དུ་བལྟས་པས། བྱ་ཕུག་རོན་ལྔ་འཕུར་བ་ལ། མདའ་བཞི་དུས་གཅིག་ལ་འཕངས་ནས་(ཕུག་རོན་)བཞི་དུས་གཅིག་ལ་བསྐུམ(ཀུམ)། ། དེ་སྡིག་ཆེ་བར་ཀུན་གྱིས་གླེང་པ་དེ་རྒྱལ་བུ་བྲག་དམར་རྫིང་གོང་ན་བརྩེ་བས་གསན། བརྩེ་ཟླ་ཁྱུང་པོ་དུམ་ཚུགས། ཅོག་ལ་སྨོན་ལམ་འབར། རྒྱ་ཕྲུག་གར་མཁན་དང་ལྔ་རྫིང་ན་བརྩེ་བའི་འདམ་ཁྲོད་རྐང་པའི་འོག་ནས་སྲིན་བུ་དམར་ནར་བྱུང་པས། རྒྱལ་བུ་ན་རེ། ཤུལ་དོང་ཕབས་ཀྱི་འཕྲང་ལ་ཕོ་ཉ་བ་འབའ་དེའུས་ཕུག་ནོན་བཞི་བསད་པ་དེ་སྡིག་ཆེའོ་མཆིས་ན།
སྲིན་བུ་འདི་ཀུན་བསད་ན་སྡིག་ཆེའམ་མི་ཆེ་ཟེར། ཁྱུང་པོ་དུམ་ཚུགས་ཀྱི་མཆིད་ནས་འདི་ལྟ་བུའི་མ་ཉེས་པ་བསད་ན་ཤིན་ཏུ་སྡིག་ཆེ། ཚུར་ལ་གནོད་པ་བྱེད་པ་དང་ཉ་བསད་ན་ཕྱུགས་བཟན་འཕེལ་ཟེར། རྒྱ་ཕྲུག་གི་སྐད་ནས། རྒྱའི་ཧུར་བྱ་བའི་གཙུག་ལག་ལས་འདི་ལྟ་བུ་བསྐུམ་ན་དེ་ཕུར་དུ་སྡིག་ཆེའམ་མི་ཆེ་ཟེར། རྒྱལ་བུ་ན་རེ། ཧུར་ལས་ཇི་ལྟར་འབྱུང་གསུངས་པས། རྒྱ་ཕྲུག་ན་རེ། ཧུར་ལས་དགེ་བ་བཅུའི་ཆོས་ཡོད་ཅེས་སྙན་དུ་གསོལ་བ་ལས། རྒྱལ་བུས་དུས་རྟག་ཏུ་དེ་གླེང་བ་ཞང་བློན་ཀུན་གྱི་(གྱིས)ཚོར་ཏེ།
རྒྱལ་བུ་འདི་ཆོས་ལ་དགའ་འམ། ཞེས་གྲོས་མོལ་བས་དགའ་ཟེར། རྒྱལ་བུའི་ཕྱིར་ཡབ་ཀྱིས་སྒྲོམ་བུ་བསྐུར་ནས་སང་ཤི་དང་མི་བཞི་རྒྱའི་ ༄༅།།སྦ་གསལ་སྣང་གི་བཞེད་པ་བཞུགས། 85གཙུག་ལག་ལེན་དུ་ཕོ་ཉར་བཏང་། བཀའ་བཞིན་དུ་བསྒྲུབས་ན་བྱ་དགའ་བྱིན་ནོ།། མ་འགྲུབ་ན་བསོད་(གསོད)ཏོ་བྱས་ཏེ་བཏང་། དེ་ནས་ཀེའུ་ལེའི་འཕྲང་ལ་ཕྱིན། དེའི་དུས་སུ་རྒྱ་རྗེ་བུམ་སངས་དབང་པོའི་དྲུང་ན་ཇུ་ཞག་མཁས་པ་གཅིག་ན་རེ། ད་སྟེ་ཟླ་བ་གསུམ་ན་ནུབ་ཕྱོགས་བོད་ནས་འདིར་བྱང་ཆུབ་སེམས་དཔའ་གཅིག་ཕོ་ཉར་འོང་ཞེས་མཆིའོ།།
དེ་ཅི་འདྲ་བྱས་པས་དེའི་ཤ་ཚུགས་དང་རྟགས་འདི་འདྲའོ་ཟེར་ནས་འབག་བྲིས་ནས། དབང་པོས་དེ་རྒྱ་རྗེའི་སྙན་དུ་གསོལ་བས། རྒྱ་རྗེས་ཕོ་ཉ་བཏང་ནས་དེ་དེར་སྡོད་དུ་མ་བཞུགས་པར་དེ་ལ་རིམས་(རིམ)གྲོ་བསྐྱེད་ལ་མར་ལ་ངའི་དྲུང་དུ་ཐོང་བྱ་བྱུང་། ཕོ་ཉ་དེའི་དུས་སུ་བྱུང་ནས་དེ་ལ་རྒྱའི་ཧྭ་ཤང་གིས་ཕྱག་བྱས་ཏེ་བསྒོ་བ་བཞིན་བྱས་མར་བཏང་པས། རྒྱ་རྗེས་ཀྱང་དེ་ལ་ཕྱག་བྱས་པ་དང་། ཕོ་ཉས་རྒྱ་རྗེ་ལ་བཙན་པོའི་སྒྲོམ་བུ་ཕུལ། རྒྱ་རྗེས་སྒྲོམ་བུ་དང་སྦྱར་ནས་རྫོང་བར་ཆད་བྱས་ཏེ་རྒྱ་རྗེ་ན་རེ། ཁྱེད་རྒྱ་དེའུའི་བུ་ཡིན་ན་འདིར་ངའི་ནང་བློན་བགྱིར་མི་རུང་ངམ་གསུངས། དེ་ལ་བསམ་པས་ང་འདིར་འདུག་ན་ཚེ་འདི་ལ་བསྐྱིད་ནའང་བོད་ཡུལ་དུ་ཆོས་བཟང་པོ་ཁུངས་བྱུང་བའི་ཕྱིར། སངས་རྒྱས་ཀྱི་བསྟན་པའི་སྡེ་སྣོད་ཀྱི་དཔེ་ཙམ་ཅིག་བཙན་པོའི་ཕྱག་དུ་ཕུལ་ལ།
སླད་ཀྱི་ཐབས་བྱ་བར་སྙན་དུ་གསོལ་སྙམ་ཏེ། བདག་འདིར་བསྟོད་(སྡོད)པར་གནང་བ་ནི་བཀའ་དྲིན་ཆེ་ན། བོད་ཀྱི་བཙན་པོའི་བཀའ་ནན་ཆེར་བསྩལ་བས། བདག་གི་ཕ་ལས་ཀྱི་བསྐུམས་ན་བློ་བ་ལ་བཅགས། སླར་བོད་དུ་མཆིས་ནས་ཕ་དང་གྲོས་སུ་བགྱིས་ཏེ་ཐབས་ཀྱིས་འབངས་སུ་འཆིའོ།། ཞེས་ཞུས་པས། རྒྱ་རྗེ་ན་རེ། ངའི་སྙིང་དུ་མི་ཁྱོད་ལ་(ལས)སྡུག་པ་ཞིག་མ་བྱུང་ན། ཁྱོད་བྱ་དགའ་ཅི་འདོད། ཕོ་ཉའི་མཆོད་ནས་བྱ་དགའ་གནང་ན་སངས་རྒྱས་ཀྱི་གསུང་རབ་བམ་པོ་སྟོང་ཞུའོ་ཞེས་ཞུས་པ་དང་།
རྒྱ་རྗེ་ན་རེ། ཀེའུ་ལེ་ཏེ་གཅན་གཟན་གྱི་འཕྲང་ལ་སོང་ཙ་ནའང་གནོད་པ་མ་བྱས་རིམ་གྲོ་ཆེར་བྱས་བྱུང་། བུམ་སངས་དབང་པོའི་ཇུ་ཞག་མཁན་ན་རེའང་ཁྱོད་བྱང་ཆུབ་སེམས་དཔའི་སྤྲུལ་པར་འོང་ཟེར། ཧྭ་ཤང་86 ༄༅།།〈སྦ་བཞེད་〉ཕྱོགས་བསྒྲིགས། མངོན་ཤེས་ཅན་གྱིས་ཀྱང་ཁྱོད་ལ་ཕྱག་བྱས། ཁྱོད་ཀྱི་སྤྱོད་པ་དང་སྦྱར་ནའང་སངས་རྒྱས་ཀྱི་ལུང་ནས། ལྔ་བརྒྱའི་ཐ་མ་ལ་གདོང་དམར་གྱི་ཡུལ་དུ་དམ་པའི་ཆོས་ཀྱི་ཁུངས་འབྱིན་པའི་དགེ་བའི་བཤེས་གཉེན་འོང་བར་བསྟན་པ་དེའང་ཁྱོད་ཡིན་པར་གོར་མ་ཆག ངས་ཀྱང་གྲོགས་བྱའི་ཟེར་ཏེ། མཐིང་ཤོག་ལ་གསེར་ཆུས་བྲིས་པའི་ཆོས་བམ་པོ་སྟོང་གནང་།
བྱ་དགའ་གཞན་ཡང་ཆེ་ཐང་དུ་གནང་ནས། ཕོ་ཉ་ལ་སླར་བོད་དུ་འགྲོ་བའི་ལམ་ན་ཕ་བོང་འགྲོན་པོ་རྒྱུ་མི་ཕོད་པ། སུས་མཐོང་བ་དེ་སྦོས་གྲིར་འཆི་བ་ཡོད་པའི་དེ་གྲོང་ཁྱེར་ཆག་ཆུའི་ཀིམ་ཧྭ་ཤང་ནུས་པ་ཅན་སྟག་ལ་ག་ཤ་འགེལ་ནུས་པས་བཀལ་བ། མངོན་ཤེས་ཡོད་པ་དེ་ཁོ་རང་གི་མཁན་པོས་བཀའ་བསྒོས་ནས་ཞག་གསུམ་བསྒོམས་པས་ཕ་བོང་གྲུམ་ནས་བརྟུལ་ཤུལ་དུ་ལྷ་ཁང་བརྩིགས། ལུང་པ་དེ་ཡང་ཞིང་དུ་རྨོས། ལྷ་རིས་བཅད། དེ་ལེགས་ཆུར་འོངས་པ་ལ་བོད་ཀྱི་ཕོ་ཉ་བས་བསྒོམ་ལུང་མནོས། ཅི་འགྱུར་གྱི་ལུང་ཞུས་པ། ངས་བོད་དུ་སངས་རྒྱས་ཀྱི་ཆོས་ཚུགས་བསམ། བོད་དུ་སངས་རྒྱས་ཀྱི་གསུང་རབ་བསྒྲགས་ན་བོད་ཀྱི་བགེགས་སྲིན་སྲོག་ལ་བསྡོ་བ་མི་འབྱུང་ངམ།
བཙན་པོ་ཡབ་སྲས་བདེ་འམ་ཅེས་དྲིས་པས། དེར་ཧྭ་ཤང་གི་མངོན་ཤེས་ཀྱིས་བལྟས་པས་བཙན་པོ་སྐུ་གཤེགས་རྒྱལ་བུ་སྐུ་ནར་མ་ལོན་པས། བློན་པོ་ནག་པོ་ལ་དགའ་བ་རྣམས་ཀྱིས་ཁྲིམས་སུ་བཅས་ནས་ཆོས་བཤིག བྲག་དམར་འགྲམ་བཟང་བྱ་བའི་ཐུགས་དམ་ཅིག་འདུག་པ་རྨང་ནས་བསྒྱེལ། ཆོས་དར་བར་བྱེད་ན་ཁྱོད་ཀྱིས་བཙན་པོའི་ཞབས་སྲིང་བར་མཛོད་ལ། སླད་ཀྱིས་རྒྱལ་པོ་དེ་སྐུ་ནར་སོན་པ་དང་། དེའི་ཞལ་ནས་མུ་སྟེགས་རིག་བྱེད་ཀྱི་ཆོས་ཅིག་གླེང་དུ་འོང་གིས། དེ་ཙ་ན་འདི་སྙན་དུ་གསོལ་ཅིག་དང་། དེ་ལ་རྒྱལ་བུ་དད་པ་སྐྱེ་ཤིང་། དེའི་རྗེས་ལ་འདི་སྙན་དུ་གསོལ་བས།
རྒྱལ་བུ་ཆོས་བྱེད་པར་འགྱུར་རོ།། ཅེས་གསུངས་ཏེ་ལུང་བསྟན་གླེགས་བམ་གསུམ་བསྐུར། བོད་ལ་ཆོས་ཀྱི་བསྐལ་བ་ཡོད། མཐར་ཆོས་རྒྱས་པར་འོང་། དེའི་དགེ་བའི་བཤེས་གཉེན་ཟ་ཧོར་རྒྱལ་པོའི་བུ། དགེ་སློང་ཤནྟ་རཀྴི་ཏ་ཞེས་བྱ་བ་ ༄༅།།སྦ་གསལ་སྣང་གི་བཞེད་པ་བཞུགས། 87དེ་ཁྱོད་བོད་ཀྱི་འདུལ་སྐལ་ཡིན་ནོ།། གསུངས་ནས་ཟླ་བ་གཉིས་ཟན་དྲངས། དེ་ནས་ཉིན་ལམ་གཉིས་སུ་བསྐྱལ་ནས་གཅིག་ལ་གཅིག་རྐང་པ་ལ་ཕྱག་བྱས་ཏེ་གྱེས།
དེ་ནས་ཟང་(སང)ཤི་འགྲམས་བཟང་བཤིག་པ་བློ་(གློ)བ་ལ་བཅགས་ནས། ཁོང་ཕོ་ཉ་མི་ལྔ་པོས་རྒྱའི་རི་མགོ་དེའུ་ཤན་གྱི་རྩེ་ན་མི་མ་ཡིན་གྱིས་ན་བུན་བཏིབས་པའི་ཁྲོད་དུ་ཞག་བདུན་གྱིས་ཚར་བར་བརྩིགས་པའི་ཨརྱ་མཛིའི་ཕྲེང་ཡོད་པ་ལས། དེས་ལེན་དུ་མཆིས་པའི་ཚེ། མི་༡་གིས་རི་ལ་འཛེག་མ་ཤེས། གཅིག་གིས་རྩེ་ལ་ཕྱིན་ཀྱང་ཅི་ཡང་མ་མཐོང་། མི་གཅིག་གིས་ལྷ་ཁང་མཐོང་སྟེ་སྒོ་མ་རྙེད། གཅིག་གིས་སྒོ་མཐོང་སྟེ་དྲ་བ་འདྲ་བ་གཅིག་གིས་བཀབ་ཏེ་འགྲོ་མ་ཤེས། སང་ཤིས་ནང་དུ་ཕྱིན་ནས་འཕགས་པ་འཇམ་དཔལ་ལ་སོགས་ཏེ་བྱང་ཆུབ་སེམས་དཔའ་ཐམས་ཅད་ལ་ཕྱག་བྱས། མཆོད་པ་ཕུལ། དགྲ་བཅོམ་པ་ཀུན་ལ་ཡང་ཕྱག་བྱས་མཆོད་པ་ཕུལ།
འཕགས་པ་ཀུན་དང་གཏམ་བྱས་ཏེ་དེའི་འདུག་ལུས་དཔེར་བྱ་བའི་ཕྱིར་ཡིད་ལ་བཟུང་སྟེ་ཕྱིར་དོན་པ་དང་། རི་དེའི་གཅན་ཟན་ཀུན་གྱིས་ཕྱག་བྱས་ནས་རིའི་སྒབ་ཏུ་བསྐྱལ་ནས་བོད་དུ་འོངས་སོ།། བོད་དུ་ཡབ་རྒྱལ་པོའི་མེས་ཨག་ཚོམས་ཡར་འབྲོག་རྦ་ཚལ་དུ་ཆིབས་སྒྲོན་པས་གྲོངས་པ་དང་། རྒྱལ་པོ་ཁྲི་བསྲོང་ལྡེ་བཙན་དགུང་ལོ་བརྒྱད་ལོན་པ་དང་། ཆབ་སྲིད་གཞེས་(བཞེས)མ་ཐག་ཏུ་སྐུ་ནར་མ་སོན་པས། ཞང་མ་ཞང་ཁྲོན་པ་སྐྱེས་ན་རེ། རྒྱལ་པོ་སྐུ་ཚེ་ཐུང་བ་ཆོས་བྱས་པས་ལན་ཏེ་བཀྲ་མི་ཤེས་པར་ཚེ་ཕྱི་མ་སྐྱེ་བ་ལེན་བྱ་བ་རྫུན་ཡིན་ནོ།། ཚེ་འདིའི་རྐྱེན་བཟློག་བོན་གྱིས་བྱ། ཆོས་སུ་བྱེད་པ་ཕོ་རེང་དུ་མཐར་སྒྱུག་ཅེས་འོག་ཏུ་བཤད་པ་བཞིན་ཞང་མ་ཞང་གིས་བློན་ཆེན་ཆོས་ལ་དགའ་བ་མང་བལ་གཉིས་ལ་སྐྱོན་(བཀྱོན་)ཕབ་སྟེ་བོད་ནག་པོར་བཏང་། ར་མོ་ཆེ་ནས་གསེར་གྱི་ལྷ་ཤཱཀྱ་མུ་ནེ་དེ་རྒྱའི་ལྷ་ཡིན་པས་སླར་རྒྱལ་ཡུལ་དུ་བསྐྱལ་བར་བྱ་ཟེར་བ་ལས།
ལྷ་དེ་དང་པོ་རྟ་པ་གཅིག་གིས་པང་དུ་ཐེག་པ་དེ་མ་ཐག་པས་འབྲེང་བའི་དྲ་བར་བཅུག་ནས་མི་སུམ་བརྒྱས་སྒོར་ཕྱུང་། དེ་ནས་སྟོང་གིས། མཁར་བྲག་གདོང་གི་ཐད་ཀུར་ཕྱིན་པ་དང་། མི་སྟོང་གིས་88 ༄༅།།(སྦ་བཞེད་〉ཕྱོགས་བསྒྲིགས། ཀྱང་མ་ཐེག་ནས་དེ་ཉིད་ཀྱི་བྱེ་ཐང་དུ་སྦས་ནས་འབའ་རྗེ་འཁོལ་ལ་གཏད་ནས་བཞག རྒྱའི་ཧྭ་ཤང་རྒད་པོ་གཅིག་དཀོན་གཉེར་བྱེད་ཅིང་ཡོད་པས། དེ་ཡང་སླར་རྒྱ་ཡུལ་དུ་བསྐྲད་ནས་བཏང་སྟེ། ཧྭ་ཤང་གིས་རྒྱ་བོད་འཚམས་སུ་ཕྱིན་པ་དང་། ཧྭ་ཤང་བའི་མཆིད་ལྷམ་ཡ་གཅིག་ཁ་སང་གི་དྲོ་ལམ་དུ་ལུས་པར་གྱུར་པ་དང་།
ཧྭ་ཤང་གི་མཆིད་ནས་ངའི་ལྷམ་ཡ་གཅིག་ཁ་སང་གི་དྲོ་ལམ་དུ་ལུས་པ་ནི་ད་རུང་དུ་ཆོས་མེ་སྟག་ཙམ་གཅིག་བོད་ཡུལ་དུ་འབྱུང་ཞེས་ཟེར་སྐད། མཁར་བྲག་གི་ལྷ་ཁང་ནི་རྨང་ནས་བསྒྱེལ། འགྲམ་བཟང་གི་ལྷ་ཁང་བཤིག་ཏེ་ལྕོང་(སྟེ་ཅོང་)ནི་འཆིམས་ཕུའི་གཡའ་ལ་བསྐྱལ་ཏེ། དེ་ཉིད་ད་ལྟར་གྱི་བསམ་ཡས་དགེ་རྒྱས་ཀྱི་མཐོང་ལགས། དེ་ལྟར་ཆོས་བཤིག་པའི་ཚེ། ལྷ་ས་དཔེ་དཀར་དུ་བཟོ་གྲྭ་བགྱིས་བཤས་བྱས་ནས་ལྡེར་ཚོ་ལ་ལྤགས་པ་གཡོགས། ཕྱག་ལ་ནང་བྱ་དང་ལུག་ཁོག་བསྐལ། ཕྱིན་ཆད་བོད་ལ་མི་ཤི་ན་ནི་ཚེ་ཞེས་པ་དགེ་བ་བགྱིད་དུ་མི་སྣང་། རྒྱའི་ལྷ་ཆོས་བགྱིད་པ་གཅིག་མཆིས་ན། ཕོ་བྲང་དུ་རྟག་ཏུ་སྒྱུག་གོ་ཞེས་ཁྲིམས་བུ་ཆུང་བཅས་པའི་ཚེ།
དམ་པའི་ཆོས་བཤིག་པས། དུས་ཕྱིས་ཞང་མ་ཞང་ནི་ལྕེ་དང་རྐན་སྐས་(གས)ཏེ་གུམ། ཞང་ཁྲི་ཐོག་རྗེ་ཐང་ལ་འབར་ནི་ཐང་ལ་རྒྱལ་བརྒྱལ་ནས་ལ་ཨ་ཨ་ཞེས་ལན་གསུམ་འབོད་འབོད་ནས་རྒྱབ་གས་ནས་ཤི། ལྕོག་རོ་སྐྱེས་བཟང་རྒྱལ་གོང་ནི་ལྕེ་དང་རྐན་དང་རྐང་ལག་རིལ་གུ་གུ་ཐུལ་དུ་སོང་ནས་གུམ། བླ་འོག་གི་མི་དང་བལྟས་མཁན་ཀུན་མཐུན་པར་བརྒྱ་(རྒྱ)ལྷ་འཁྲོས་ཏེ། རྒྱའི་ལྷ་ས་ཐམ་དུ་བཅུག་པས་རྒྱའི་ལྷ་མ་དགའ་ཅེས་ཟེར་ནས། རྒྱའི་ལྷའི་མེས་པོ་དང་པོ་རྒྱ་གར་ཡུལ་ནས་འོངས་པར་ངེས་པས་ཤཱཀྱ་མུ་ནེའི་མེས་པོ་རྒྱ་གར་དང་ཉེ་བ་མང་ཡུལ་དུ་སྐྱལ་བར་མོ་བཟང་ནས་བྱེ་དོང་ནས་བཏོན་ནས་མང་ཡུལ་དུ་དྲེའུ་གཉིས་ཀྱིས་ཁྱོགས་བགྱིས་ནས་བསྐྱལ་བའི་དུས་སུ་ཡུལ་ངན་ཆེན་པོ་བྱུང་། འབངས་གུམ་པ་ལ་ཚེ་ཞེས་པ་དགེ་བ་བགྱིད་དུ་མི་གཏེར་བར་ཁྲིམས་བུ་ཆུང་བཅས་པའི་འོག་ཏུ། བ་ལམ་ཀླགས་ན་སྦ་གསལ་སྣང་གི་བུ་མིང་སྲིང་གཉིས་དུས་གཅིག་ཏུ་གུམ་པའི་ཚེ། ལྷའི་ཡབ་མེས་ཀུན་ན་རེ།
༄༅།།སྦ་གསལ་སྣང་གི་བཞེད་པ་བཞུགས། 89ཆོས་བདེན་ཟེར། ཧྭ་ཤང་ལ་འདྲི་སྙམ་ནས་ལྷུན་ཁང་ནས་ཧྭ་ཤང་མངོན་ཤེས་ཅན་རྒན་པོ་གཅིག་པ་དངོས་བོས་ཏེ་ཞུས་པ། ཚེ་སྔ་ཕྱི་ཡོད་དམ། ཆོས་བདེན་ནམ་ཞེས་དྲིས་པས། ཧྭ་ཤང་ན་རེ་ཚེ་སྔ་ཕྱི་ཡོད། ཆོས་བདེན་ཟེར་བས། སྒོར་ནི་བོན་བགྱིད་དུ་བསྩལ། ནང་དུ་ནི་གྱོད་དང་བསྡོས་ཏེ་ལྷ་མི་སྟོང་ལ་མཚལ། བསྩལ་ཏེ་ཚེ་བགྱིས།
ར་མོ་ཆེ་ནས་ཧྭ་ཤང་རྒད་པོ་དེ་བཀུག་ནས་བུ་མིང་སྲིང་གཉིས་ཀྱི་བདུན་ཚིགས་ཞུས་པས། ཧྭ་ཤང་ན་རེ། ལྷར་སྐྱེས་པ་དགའམ། སླར་ཁྱེད་ཀྱི་བུར་སྐྱེ་བ་དགའ་ཞེས་གསུངས། ཕ་ནི་ལྷར་སྐྱེ་བར་དགའ་བས་ལྷར་སྐྱེས་བར་ཞུ་བྱས། མ་ནི་བདག་གི་བུར་སྐྱེ་བར་དགའ་བས་དེ་ལྟར་ཞུས་པ་ལ། ཧྭ་ཤང་གིས་བུའི་རུས་བུ་ལ་ཆོ་ག་བྱས་ཏེ་གདུང་ཤ་རི་རམ་དུ་སོང་བས་ལྷར་སྐྱེས་པར་བསྟན། ཡང་བུ་མོའི་ཁར་མུ་ཏིག་སྲན་མ་ཙམ་ལྡན་པ་གཡོན་དུ་མཆོལ་(མཚལ) ཆུས་བཀུས་པ་ཅིག་བཅུག་ནས་ཡིད་ཆེས་པའི་ བརྟག་(རྟགས)ཏུ་ཆོ་ག་བགྱིས་ནས་རྫ་འོག་ཏུ་བཅུག་ཏེ་མའི་མལ་འོག་ཏུ་སྦས་ནས་སང་ཕོད་ཁྱོད་རང་གི་བུར་སྐྱེའོ་ཞེས་ལུང་བསྟན་པས། སང་ཕོད་གསལ་སྣང་གི་ཁབ་ལ་བུ་གཅིག་སྐྱེས་པའི་ཁ་ནས་མུ་ཏིག་ལྡན་གཡོན་དམར་པོར་བྱུང་པས། མལ་འོག་རྫ་གོག་ཁ་ཆེ་(ཕྱེ)བས་ཤུལ་ཧ་རེ་འདུག
བཙས་ནས་ལོ་གཅིག་ལོན་པ་དང་། མ་བསླབས་པར་ཞིང་(ཞང)དང་ནེེ་ནེ་མོ་ཡང་ངོ་འཚལ མིང་ཡང་ངོ་ཤེས་ཏེ། སྔོན་མ་གུམ་པའི་ཚེ་བཞིན་འབོད་པ་ལོགས་( )བརྟགས་དང་མཚན་མ་མང་དུ་བྱུང་བས་ཚེ་ཕྱི་མ་ཡོད་པར་ཤེས། དེ་ནས་རྒྱའི་ཧྭ་ཤང་དེ་ལ་གསལ་སྣང་གི་བསྒོམ་ལུང་ནོས་ཏེ། གཞན་ལ་གསང་ཞིང་བརྟག་ཏུ་བསྒོམ་པའི་རྗེས་ལ། སངས་རྒྱས་ཀྱི་གསུང་རབས་འཚལ་བའི་སླད་ནས་རྒྱ་གར་ཡུལ་དང་བལ་ཡུལ་དུ་འགྲོ་བར་རྗེའི་བསྙན་དུ་གསོལ་བ་ལས། རྗེའི་ཐུགས་ལ་འདི་ཆོས་ལ་དཀར་བས་རྒྱ་གར་ཡུལ་དུ་འགྲོ་བར་ངེས་སྙམ་དུ་ཐུགས་དཔག་མཛད་ནས། འོ་ན་ངས་མང་ཡུལ་གྱི་ཁ་བློན་དུ་བཀོའོ་(བསྐོ)གསུངས་ནས་དེར་བཀོས་(བསྐོས)ཏེ་མང་ཡུལ་དུ་མཆིས། སླར་ཞང་མ་90 ༄༅།།〈སྦ་བཞེད་〉ཕྱོགས་བསྒྲིགས།
འང་གིས་རྒྱའི་ལྷ་ཆོས་བགྱིད་དུ་མི་གནང་བ་ཡང་། ལུང་བཅག་ནས་ཐལ་བྱུང་དུ་རྒྱ་གར་ཡུལ་དུ་རྡོ་རྗེ་གདན་གྱི་མ་ཧཱ་བོ་རྙི་དང་། གཙུག་ལག་ཁང་ཤྲི་ན་ཏེ་མཆོད་པ་བགྱིས་ཏེ་ཡོན་ཕུལ་བས་དགུན་ཟླ་འབྲིང་པོ་ལ་ཆར་བབ། བྱང་ཆུབ་ཆེན་པོའི་བྱང་ཆུབ་ཤིང་ལས་འོ་མ་བྱུང་། བལ་ཡུལ་དུ་སྟོན་མོ་སརྦ་ཝ་སེ་བགྱིས། གཙུག་(ལྷུན་ཁང་)ལག་ཁང་དུ་ཡོན་ཕུལ་ནས། མཆོད་པ་ཕུལ་བའི་རྗེས་སུ། དགེའོ་ཞེས་སྒྲ་དང་འོད་བྱུང་། བལ་རྗེ་ལ་ངོ་ཆེན་ཞུས་ནས། མཁས་ཤིང་གསལ་བ་ཡོན་ཏན་མང་པོ་མངའ་བའི།
ཤཱནྟ་རཀྵི་ཏ་བོད་ཀྱི་སྐད་དུ་ཞི་བ་མཚོ། བོ་དྷི་སཏྭ་ཞེས་སུ་གྲགས་པ་དེ་མང་ཡུལ་དུ་སྤྱན་དྲངས། མང་ཡུལ་དུ་གཙུག་ལག་ཁང་གཉིས་བརྩིགས། བལ་ཡུལ་དུ་བལ་རྗེའི་འབངས་བྱས། རྐྱེན་རིས་བཅད། རྒྱ་གར་དང་བལ་པོའི་མཁས་པ་ཀུན་ལས་ཆོས་སླབས། གསལ་སྣང་གི་ཁྱིམ་དུ་བཤོས་གསོལ་ཏེ། ཡོན་ཕུལ། ཆོས་ཞུས་པའི་རྗེས་ལ། བོད་ཀྱི་རྒྱལ་པོའི་དགེ་བའི་བཤེས་གཉེན་མཛད་ཅིང་གཤེགས་པར་ཅི་གནང་།
བདག་ལ་སེམས་བསྐྱེད་ཀྱང་ཞུ་ཞེས་གསོལ་བ་ལས། མཁན་པོའི་ཞལ་ནས་སེམས་བསྐྱེད་ཞུ་ན་ཡོན་ཕུལ་ཅིག་ཅེས་གསུངས་ནས། དེར་གསེར་དངུལ་ལ་སོགས་པའི་རནྟ་དང་། ཟོ་རིད་དང་། ཟབ་དར་དང་། བེར་དང་། བྱ་སྐྱོགས་དང་། གུ་རུ་དང་། སྣམ་གོས་ལ་སོགས་པ་རུང་ངོ་མཚལ་ལུས་པར་ཕུལ། ད་རུང་ཕུལ་ཅིག་ཅེས་གསུངས་པས།
ཅང་མེད་ཀྱང་ལུས་ལ་འཚལ་བའི་སྐྱེ་རགས་དང་། རལ་་ཀ་ཡང་ཕུལ་བ་དང་། སེམས་བསྐྱེད་གནང་ནས་དེའི་རྗེས་ལ། མཁན་པོའི་ཞལ་ནས། ང་བོད་ཀྱི་འདུལ་བསྐལ་ཡིན་ཏེ། བོད་ཀྱི་རྒྱལ་པོ་ཤྲཱི་བཙན་པོ་དང་། ཁྱེད་གཉིས་མ་སྐྱེས་པས། བོད་ཀྱི་རྒྱལ་པོ་གདུང་རབས་དགུ་རྗེས་ཀྱི་བར་དུ་ངས་རྒྱ་གར། ཟ་ཧོར་ཡུལ་དང་། བལ་ཡུལ་ན་ཕར་འགྲོ་ཚུར་འགྲོ་བྱེད་ཅིང་ལྷོད་ལྷོད་ཅིང་འདུག
ད་ཤྲཱི་བཙན་པོ་དང་ཁྱེད་གཉིས་ནར་སོན་ཏེ་དུས་ལ་བབ་པས། ཡུལ་བྱན་གར་དུ་ཆུ་བོ་ལོ་ཧི་ཏའི་འགྲམ་རི་ཧ་པ་པུ་རིའི་དྲུང་། ཡུལ་བྲག་དམར་ན་བསམ་ཡས་ལྷུན་གྱིས་གྲུབ་པ་ཞེས་བྱ་བའི་གཙུག་ལག་ཁང་གཅིག་ ༄ཟ།། སྦ་གསལ་སྣང་གི་བཞེད་པ་བཞུགས། 91བརྩིག་ཤིང་དགེ་བའི་བཤེས་གཉེན་བྱའོ།། ཁྱོད་ནི་ཚེ་འདི་ལ་ངོ་ཤེས་ཤིང་སེམས་བསྐྱེད་པ་མ་ཡིན་ཏེ། ཚེ་རབ་(རབས)དུ་མའི་སྔོན་རོལ་ནས་སེམས་བསྐྱེད་པ་ཡིན་ཏེ། ཚེ་རབ་དུ་མའི་སྔོན་རོལ་ནས་སེམས་བསྐྱེད་པའི་ཆོས་ཀྱི་བུ་རབས་ཡིན། མིང་ཡང་ཡེ་ཤེས་དབང་པོར་གདགས་སོ་ཞེས་གསུངས་ནས་སྤྱི་བོ་ནས་ཕྱག་གིས་བྱུགས་ནས་བྱིལ་བྱིལ་མཛད།
ཞུས་པ་རྣམས་བཀས་གནང་། དེའི་ཚེ་ནམ་མཁའ་ལས་དགེའོ་ཞེས་སྒྲ་ལན་གསུམ་བྱུང་སྟེ་འོད་ཀྱང་བྱུང་ངོ་།། དེ་ནས་ཡོན་ཕུལ་བ་ཀུན་སླར་སྩལ་ནས་གཅིག་ཀྱང་མ་བཞེས། མཁན་པོ་ནི་སླར་བལ་ཡུལ་དུ་གཤེགས། གསལ་སྣང་མར་འོངས། བཙན་པོའི་ཞལ་མཇལ་དུ་ཚེས་གཅིག་ལ་མཆི་བར་ཕོ་ཉ་བཏང་ཏེ་སྙན་དུ་གསོལ་བ་ལས་གནང་སྟེ། རླུང་ཚུགས་ལས་ཕོ་བྲང་དུ་མཆིས་ནས་རྗེ་ལ་ཞེ་ས་ཕུལ་མ་ཐག་ཏུ། རྗེའི་ཞལ་ནས། གསལ་སྣང་ཁྱོད་ལྷ་ཆོས་ཤ་སྟག་བྱེད་ཅིང་འདུག་ཟེར་ན། ཁོང་གིས་མི་སྒྱུགས་མ་དགོས་བསམ།
ཞེས་བཀའ་སྩལ་པ་དང་། ལན་དུ་མང་ཡུལ་གྱིསཁ་བསྟོད་ན་མཆིས་པས་སྒྱུགས་པ་དང་ཡང་འདྲ་ཞེས་གསོལ། རྗེས་ཕམ་ཕབས་ཆོས་སྟོན་གྲངས་པའི་ཚེ། ས་དབེན་པར་བསངས་ཏེ། རྗེ་ལ་ལྷ་ཆོས་བཟང་པོ་མཛད་པར་རིགས་དང་། མཁན་པོ་བོ་སྒྱི་སཏྭ་བྱ་བ་མཁས་པ་བཙུན་པ། མངོན་པར་ཤེས་པ་མངའ་བ་ལ་སོགས་པ་ཡོན་ཏན་དུ་མ་ཡོད་པ་གཅིག་ལ་དགེ་བའི་བཤེས་གཉེན་ཞུ་བར་ཕུལ་བ་ལ་སོགས་པ་གསོལ་བ་ལས། མཁན་པོས་འདི་སྐད་གསུང་ཞེས་ཞིབ་ཏུ་ཞུས་པ་ལ་རྗེའི་ཞལ་ནས། ཞང་དབོན་གྱིས་ཁྱེད་གསད་པར་འོང་གིས་ངས་ཞང་ཉ་བཟང་ལ་སྐོག་ཏུ་བསྒོས་ཏེ་ཞང་བློན་གྱིས་མདུན་གྲར་ཁན་ཀྱིས་གསོལ་དུ་བཞུག་གོ།། ཁྱེད་རེ་ཞིག་ཡུལ་དུ་སོང་ལ་ཡིབས་ལས་སྡོད་ཅིག
ཅེས་བཀའ་སྩལ་ནས། གསལ་སྣང་ཡུལ་དུ་མཆི་སྟེ་སྒོམ་མོ།། དེ་ནས་དེའི་ཚེ། སྦ་སང་ཤིས་རྒྱར་ཕྱིན་པའི་ཕོ་ཉའི་སུག་ལས་གྲུབ་ནས་སླར་བོད་དུ་མཆིས་པ་ལས། རྒྱ་རྗེའི་ལན་དང་བསྐྱེས་དག་ཀྱང་བཙན་པོའི་ཕྱག་ཏུ་ཕུལ། བློན་ཆེན་པོའི་ཐབས་སྩལ། མིང་རྒྱ་ཕྲུག་འཛངས་པོར་བཏགས། རྒྱལ་92 ༄༅།།(སྦ་བཞེད་〉ཕྱོགས་བསྒྲིགས། བུ་སྐུ་ནར་མ་སོན་པས་རྒྱའི་ཆོས་རྣམས་མཆིམས་ཕུའི་རྫ་བསེབ་ཏུ་སྦས་སོ།།
ཡང་རྒྱལ་པོས་ཞང་ཞུང་ཡུལ་གྱི་དཀོར་སྙན་པ་ཡོད་པ་བླངས་ཏེ་དཀོར་མཛོད་དུ་བླུག་པའི་ཕོ་ཉ་མང་དུ་བཏང་པ་ལས། སྔ་ཕྱི་གཅིག་ཀྱང་མ་ལོག་པས་རྒྱ་ཕྲུག་གི་འདི་བཏང་ན་ལོན་འོང་ཟེར་ནས་དཀོར་བླུག་པའི་ཕོ་ཉར་བཏང་བ་ལས། ལམ་དུ་ཞང་ཞུང་གི་ལྷ་མོ། མུ་ཙ་མེན་དང་འཇལ་བ་ལ་ལྷ་མོ་དེ་རོ་སྨད་ནིགཡུའི་ན་བུན་གྱི་འཁྲིགས། རོ་སྟོད་ནི་མུ་ཏིག་གི་སེ་མོ་དོ་དང་དུང་རིན་པོ་ཆེས་བརྒྱན་པ་གཅིག་སང་ཤི་ལ་ཐལ་མོ་སྦྱར་ཏེ་ཕྱག་བགྱིས་ཤིང་། རིན་པོ་ཆེའི་བརྒྱན་གྱིས་མཆོད་དེ་སྨྲས་པ། བྱང་ཆུབ་སེམས་དཔའ་ཁྱེད་མཁར་ནག་པོའི་བསྐོར་བླུག་ཏུ་གཤེགས་པ་བདག་གི་རྟ་སེར་པོ་རྔོག་ནག་འདི་ལ་ཆིབས་ལ་ཁྱུང་ལུང་གི་སྒོར་ཕྱིན་པ་དང་། གྱ་(གྱལ)རྟའི་ལྕགས་འདི་སྔ་རུ་ལ་ཆིངས་ལ། སྣོད་ནང་དུ་དཀོར་བླུག་ཤིག་དང་། ཉེས་ཞོ་མ་མཆིས་པར་གྱུར་ཏོ།།
ཞེས་སྨྲས་ནས་མི་སྣང་པར་གྱུར་ཏོ།། དེ་ནས་སང་ཞིས་རྟ་རྔོག་ནག་དེ་ལ་ཞོན་ནས་གྱ་རྟའི་ལྕག་ལག་ཏུ་བླངས་ནས་ཁྱུང་ལུང་དུ་ཕྱིན་པ་དང་། ལྷ་མོས་གདམས་པ་བཞིན་དུ་མཁར་སྒོར་རྟ་བཏགས་ནས་རྟའི་ལྕགས་སྔ་རུ་ལ་བསྒྲེང་ཏེ་བཅིངས་ནས་བཞག་ནས། སང་ཤིས་བསྐོར་གཉན་པོ་རིལ་བླུག་ཏེ་མཁར་བདག་མཆིས་པའི་ཁང་པ་ཅི་སྒོ་ཕྱེ་བ་ལས། ནང་ན་མི་འདོམ་བཅུ་གཉིས་པ་གཅིག་ཉལ་ནས་མཆིས་པ་ལས། སང་ཤི་གདའ་(གདན)ནས་ལངས་ཤིང་ཐལ་མོ་སྦྱར་ཏེ་ཕྱག་འཚལ་ཏེ། སྔས་ན་གསེར་སྐྱོགས་རྒུན་ཆང་གིས་གང་བ་དང་། མདུན་དུ་གཡུ་འོད་མེ་འབར་བ་བཞིན་དུ་འདུག་པ་གཅིག་གཉིས་སང་ཤི་ལ་ཕུལ། དེ་ནས་ཡང་གླན་གྱི་མཛོད་ཕྱི་ན། གཡག་སྐད་ནི་ངུར།
རྟ་སྐད་ནི་འཚེར། ར་སྐད་ནི་སྦྲིད། མི་ཡ་ལན་ཅན་དག་གཅིག་ཀྱང་ཡུད་ཡུད་གདའ། སྒྲོམ་བཞིའི་ནང་ན་གླན་གྱི་མེ་ལོང་མཆིས་པ་ཁ་ཕྱེ་ནས། ཟུར་མོ་ཁབ་ཀྱི་མིག་ཙམ་གཅིག་ཕྱེ་བས་རྒྱལ་པོའི་ཕོ་བྲང་དང་། སྣང་སྲིད་ཐམས་ཅད། བདག་གི་གློ་སྙིང་ནང་ཁྲོལ་ཀུན་ཀྱང་དེ་ན་གདའ་ནས་སླར་སྦས་ཏེ། སྒོར་ཕྱུང་ནས་གྱ་རྟའི་ལྕག་ཆུ་ཕྱེད་ཚལ་དུ་གས་ནས་ ༄༅།།སྦ་གསལ་སྣང་གི་བཞེད་པ་བཞུགས། 93གདའ་སྐད།
སང་ཤི་དངོས་བོད་ཡུལ་དུ་འཁོར་ཏེ། དེ་ནས་རིང་ཞིག་ན་རྒྱལ་བུ་སྐུ་ནར་སོན་པ་དང་། ཡབ་མེས་ཀྱི་ཡི་གེ་གཟིགས་ནས་འང་བློན་རྣམས་དང་གྲོས་མཛད་པས། ངའི་ཡབ་མེས་ཀྱི་ཡི་གེ་ན་འབངས་བདེ་བའི་ཚིས་རྨའི་ལེའུ་ཚེ་ཀྱང་སྦྱར་ན་ངའི་ཡབ་མེས་ཀྱི་ལེའུ་ཚེ་ཀྱང་དེ་ཅི་འདྲ་གཅིག་བདོག་ཟེར། དེར་བཙན་པོས་རྒྱ་བཟང་མེ་མགོ་ལ་གསུངས་པ། ངའི་ཡབ་མེས་ཀྱི་སྐུ་རིང་ལ་རྒྱའི་གཙུག་ལག་ལེའུ་ཀེ་ཚེ་ཞེས་བྱ་བ་ཞིག་འབྱུང་ཞེས་གྲགས་ན་དེ་ཅི་ལྟ་བུ་ཞེས་གསུངས་པ་དང་། མི་མགོས་ལེའུ་ཙེ་གང་ཇི་ལྟར་ལགས་པའི་ཡི་གེ་བཀླག་པ་དང་། བཙན་པོའི་ཞལ་ནས་གཙུག་ལག་དེ་ཏེ་ཕོར་བཏང་ངོ་།། ངའི་ཡབ་མེས་ཀྱི་ཆོས་ལུགས་བཟང་པོ་གཅིག་སྐུ་ཉམས་སུ་བཞེས་སོ་ཟེར་ནས། ད་འཇིག་རྟེན་གྱི་སྤྱོད་པ་བཟང་པོ་ཅི་འབྱུང་བ་ལྟར་ཞེས་གསུངས་པ་དང་།
སངས་ཤིས་བསམ་པ། སྔར་གྱི་ཧྭ་ཤང་མངོན་ཤེས་ཅན་གྱི་ནམ་རྒྱལ་པོ་མུ་སྟེགས་ཀྱི་ཆོས་གཅིག་གླེང་བའི་དུས་སུ་ལྷ་ཆོས་སྙན་དུ་གསོལ་གཅིག་བྱ་བ་ནི་འདི་ཡིན་པ་འདྲ་ཞེས་བསམས་ནས། སངས་ཤེས་གསོལ་པ། རྒྱའི་ལྷ་ཆོས་བཟང་པོ་བྱུང་ན་ལེའུ་ཙེ་གང་དེ་དག་དེའི་ཕྲུ་མའི་སྒོར་ཡང་མི་ཚུད་དོ།། ཞེས་གསོལ་པ་དང་། བཙན་པོའི་ཞལ་ནས། རྒྱའི་ལྷ་ཆོས་བཟང་པོའི་གཏན་ཚིགས་ཁྱོད་ལ་ཡོད་དམ། ཞེས་བཀའ་མེད་(མད)པ་དང་། བདག་ཅག་རྒྱ་ལ་མཆིས་སོ་ཞེས་གསོལ་ནས། རྗེ་འབངས་དབེན་པར་གསངས་ཏེ།
རྟརྨཱ་མཆིམས་ཕུའི་རྫ་ལ་སྦས་པའི་ནང་ནས་བླངས་ཏེ། ཀིམ་ཧྭ་ཤང་གི་ལུང་བཞིན་དུ་བྲིམས་པ་དང་། དང་པོ་དགེ་བ་བཅུའི་མདོ་བཀླག དེ་ལ་རྒྱལ་པོ་དད་པ་སྐྱེས། སྤྱོད་པ་དག་པར་གོ་དེ་ནས་རྡོ་རྗེ་གཅོད་པ་བཀླག དེ་ལྟ་བ་དག་པར་གོ དད་པ་ཆེར་སྐྱེས། དེ་ནས་ས་ལུ་ལྗང་པ་བཀླག ལྟ་སྤྱོད་ཟུང་འབྲེལ་དུ་གོ་ནས་ཆོས་ལ་ཡིད་ཆེས། ལ་ལ་ནས་དང་པོ་དགེ་བ་བཅུ་དང་།
ཕུང་པོ་ལྔ་སྤྱན་སྔར་བྲིམས་ནས་བཟང་རབ་ཅེས་འབྱུང་། དེ་འོག་ས་ལུ་ལྗང་པ་སྤྱན་སྔ་བྲིམས་ནས་ཆོས་ཐམས་ཅད་རྒྱུ་རྐྱེན་ལས་བྱུང་བར་ཐུགས་ཆེས་ནས་ཟེར་བཙན་པོའི་ཞལ་ནས། འདི་ལྟ་བུའི་ཆོས་བཟང་94 ༄༧།། (སྦ་བཞེད་〉ཕྱོགས་བསྒྲིགས། པོ་ནི་ངའི་སྐུ་རིང་ལ་རྙེད་པ་གནམ་བྱམས་སོ།། ས་བྱམས་སོ།། ལྷ་ཐམས་ཅད་ལ་བཏང་རག་བཏང་ངོ་།། གསལ་སྣང་ཡང་ང་ལ་ལྷ་ཆོས་མི་སྤྱད་དུ་མི་རུང་ཟེར་བ་ཡང་བདེན། ལྷ་ཆོས་འདི་ལྟ་བུ་ཕྱག་དུ་ཕུལ་བ་འདི་ལས་དགའ་བ་མེད་ཀྱིས།
གསལ་སྣང་ལ་ནི་དངུལ་གྱི་གཡུ་རུང་(དྲུང་)གི་སྟེང་དུ་གསེར་ཆེན་པོ་བྱིན་ནོ།། སངས་ཤི་ལ་ནི་འཕྲ་མེན་གཡུང་དྲུང་གི་སྟེང་དུ་གསེར་ཆུང་དུ་བྱིན་ནོ།། ཁྱོད་ཀྱིས་སྤྱན་དྲངས་པའི་རྒྱ་ཡུལ་གྱི་རྡརྨ་ཀུན་དང་། མང་ཡུལ་གྱིས་ཆོས་རྣམས། རྒྱ་མེ་མགོ་དང་། རྒྱ་གར་ཨ་ནནྟ་དང་། རྒྱ་ལས་སྐད་མཁས་པ་སུ་ཡོད་བསྒྱུར་ཅིག་ཅེས་བཀའ་བསྩལ་ནས། དེ་གསུམ་གྱིས་ཧ་ས་པུ་རིའི་བྱེ་ཁུང་དུ་ཆོས་བོད་སྐད་དུ་བསྒྱུར་བའི་དྲུང་དུ། ཞང་བློན་ཆེན་པོ་ངན་ལམ་རྟག་(སྟག)ར་ཀླུ་གོང་དང་། ཞང་མ་ཞང་ལ་སོགས་པ་མཆིས་ཏེ།
དྲི་པོ་ཁྱེད་གསུམ་དེ་ན་ཅི་བྱེད། ཞང་མ་ཞང་གི་ཁྲིམས་བུ་ཆུང་ལས། མི་ཤི་བ་ལ་ཚེ་བྱེད་ན་ཕོ་རེང་ལ་གཏན་དུ་སྤྲུག ལྷོ་བལ་གྱི་ལྷ་མཆོད་དུ་མི་གནང་བ་མ་ཐོས་བསམ། བྱ་བ་མང་། འདུག་མི་ཕོད་པ་དེ་ནི་ཆོས་ཀྱི་སྐད་འདྲ་ན། རྗེའི་སྙན་དུ་གསོལ་བ་ལས་བྱེ་མའི་ནང་དུ་བསྲུབས་ལ་ཕྱིས་ཁྲིམས་བུ་ཆུང་དང་སྦྱར་ཏེ་ཤགས་གདབ་སམ། ཞེས་པ་ལ་སོགས་པ་བཀའ་ཡོ་གལ་འཆོས་པའི་མདུན་ས་ནས་མཆིད་ནན་དྲག་པོ་བཟླས་པས་དེ་སངས་ཤེས་རྗེ་ལ་གསོལ་བས། བཙན་པོའི་ཞལ་ནས། གསལ་སྣང་སླར་ལ་འོངས་ཀྱི་བར་དུ་དར་གཅིག་མ་བསྒྱུར་བར་ཞོག་གཅིག་གསུངས།
ཞང་བློན་ཆོས་ལ་དགའ་བ་དག་གིས་སྦ་སངས་ཤི་སྟོད་ཀྱི་ཕོ་ཉར་གསལ་སྣང་གི་གྲོགས་སུ་བཏང་པར་ཞུས་པས། བཙན་པོའི་ཞལ་ནས། སངས་ཤི་ལྟ་བུ་རྒྱ་ཕུག་འཛངས་པ་ཞོ་ཤ་ཕུལ་ཏེ་དམ་པའི་ཆོས་བླངས་པའི་སྟེང་དུ། སྟོད་དུ་མངགས་ནས་ཤི་ན་འཕངས་སོ་ཞེས་གསུངས། སྟོད་ནས་སླར་མ་ལོག་ན་བུ་ཡང་མེད། རབ་འཆད་དོ་ཞེས་གསུངས་པས། སང་ཤིས་གསོལ་པ། རྗེ་ལྷ་སྲས་དང་། བོ་རྡི་སཏྭ་དང་། སྦ་གསལ་སྣང་དང་།
བདག་ཅག་རྗེ་འབངས་སྨོན་ལམ་གཅིག་པས། ཆོས་གཟུགས་པ་ལ་བདག་ཀྱང་རྟེན་ཙམ་དུ་མཚལ་བར་བབ་ཀྱིས། བདག་རབ་མི་

༄༅།།སྦ་གསལ་སྣང་གི་བཞེད་པ་བཞུགས། 95འགུམ། སྟོད་དུ་མཆིས་ཀྱང་རྒྱ་གར་ཡུལ་ནས་དགེ་སློང་ཁྲིམས་ཉམས་པ་གཅིག་ཐིག་ཚེ་འདས་མ་ཐག་ཏུ་བདག་གི་བུར་མཆིའོ།། ཞེས་གསོལ། དེ་ནས་རྗེ་བློན་ལ་འལ་ངོ་ཞང་ཉ་བཟང་། འགོས་ཁྲི་བཟང་དང་། ཆོས་ལ་དགའ་བའི་བློན་པོ་ཀུན་ཚོགས་ནས་ཆོས་བྱ་བར་མོལ་གཏམ་བྱས་པ་ལ་ཞང་ཉ་བཟང་གི་སྙན་དུ་གསོལ་བ། མེས་བསྲོང་བཙན་གྱིས་ལྷ་ཆོས་མཛད་པས་བོད་དུ་ལེགས་དགུ་བྱུང་བ་དང་། ལྷ་སྲས་ཡབ་ཀྱིས་ཀྱང་མཛད་པ་ལས། ཡབ་ནོངས་པའི་འོག་ཏུ་ཞང་མ་ཞང་གི་བཤིག རྒྱའི་ལྷ་དེ་དང་པོ་རྟ་པ་གཅིག་གིས་སྤང་(པང)དུ་ཐེག་པ་སླར་རྒྱ་ཡུལ་དུ་བསྐྱལ་བར་ཆད་པའི་ཚེ།
མི་སྟོང་གིས་ཀྱང་མ་ཐེག མང་ཡུལ་དུ་བསྐྱལ་བའི་ཚེ་དྲེའུ་གཉིས་ཀྱིས་ཀྱང་མ་ཐེག ཆོས་བཤིག་པའི་ཞང་བློན་འགའ་ཞིག་ཀྱང་སྔར་བཤད་པ་ལྟར་གུམ། བླ་འོག་གི་ཆབ་སྲིད་བལྟས་མཁན་ཡང་རྒྱའི་ལྷ་ཁྲོས་པ་ལས་བྱུང་ཟེར་བ་དང་སྦྱར་ན། སྐུ་དང་ཆབ་སྲིད་ལ་མི་གནོད་པ་གློ་བ་ཆུང་། རྒྱའི་ལྷ་ཡང་སླར་བླངས་ལ་མཆོད་ཅིང་། སྔོན་ལྷ་སྲས་ཡབ་ཀྱིས་ཆོས་མཛད་པ་བཞིན་མཛད་ན་ལེགས་པ་འདྲ་ཡིས་ཀྱང་། ཞང་མ་ཞམ་རོ་ངན་ལ་ཆོས་ལ་མི་དགའ་བས་ཐུགས་དགོངས་མི་འགྲུབ་ཏེ་མཆི། ཞེས་གསོལ་པ་དང་། བློན་ཆེན་པོ་མགོས་ཁྲི་བཟང་ཡབ་ལྷག་ན་རེ།
དེ་ལ་ཐབས་བགྱི་བར་སྔོ་(རྔོ)ཐོག་གིས་ཁོ་བོའི་རྗེས་སུ་རྟིང་གནོན་མཛོད། སླད་ནས་རྗེའི་དགོངས་པ་བསྒྲུབ་བོ་བར་དེ་ལྟར་ཆད་བྱས། བློན་ཁྲི་བཟང་གིས་བླ་འོག་གི་ཕྱག་སྤྲིན་དང་། མོ་པ་དང་བལྟས་མཁན་ཀུན་ལ་ལྐོག་ཏུ་བྱ་དགའ་བསྩལ་ནས། རྒྱལ་བུ་སྐུ་ཆགས་ཆེ། ཆབ་སྲིད་ལ་གནོད་པ་འོང་པར་ལུང་མཐུན་པར་སྨྲར་སྩལ། དེ་ལ་ཇི་ལྟར་བྱ་བའི་ལུང་སྨྲར་སྩལ་བ་ལས། རྗེའི་སྐུའི་རིམ་གྲོར་ཞང་བློན་སུ་ཆེ་བ་ཟུང་གཅིག་དགུང་ལོ་གསུམ་ཆད་དལ་བཅུག་ན་རྗེའི་སྐུ་ཚེ་དང་ཆབ་སྲིད་འཕེལ་ལོ་ཞེས་ལུང་ཕོག དེ་སྐྱེ་བོ་འདུ་ས་ཀུན་ན་མང་དུ་གླེང་པ་དང་། ཡང་བློན་ཁྲི་བཟང་གིས་ཤུལ་ལམ་འགྲིམ་པའི་འགྲོན་པོ་རྣམས་ཞང་མ་ཞམ་སྙུང་ཆེན་པོ་གདའ་བའི་གླེང་ཡོད་དེ་བདེན་ནོ་ཐོས་ཙམ་སྨྲར་བཅུག
ཞང་མ་ཞང་96 ༄༅།།〈སྦ་བཞེད་〉ཕྱོགས་བསྒྲིགས། གིས་དེ་ཐོས་པས་གློ་བ་ལ་བཅགས་པར་གྱུར། ནུབ་ཕྱོགས་ཀྱི་གོན་མོ་གཅིག་གིས་ཀྱང་ཞང་གི་ངོ་ལ་ཅེ་ཅེར་བལྟས་སྟེ། ཞང་མ་ཞང་ནི་རྗེའི་གདུང་གསོབ་པ་བོད་འབངས་ཡོངས་ལ་གཅེས་ཏེ། བསྙུང་ཆེན་པོས་ཐེབས་ཟེར་བ་བདེན་ནམ་ཟེར་བས་ཞང་མ་ཞང་མཉམ་ན་བདེན་ངེས་མཉམ་སྟེ་རང་གི་ཁྱིམ་དུ་བུབ་ཉལ་བྱས་ཏེ་ངུས་པ། ནང་འཁོར་པ་ན་རེ། ཅི་ཉེས་ཟེར། ང་ལ་ནད་ཆེན་པོ་བྱུང་ངོ་ཞེས་རྒྱལ་ཁམས་ཀུན་ན་གླེང་ཟེར། རྒྱལ་ཁམས་ཀྱི་ཁ་ལ་ར་མ་མེད་ཅང་མི་བདེན་ཟེར་ཡང་།
ཞང་གིས་མེ་ལོང་ལ་བལྟས་པས་རྒས་འདུག་པས། རྒྱལ་ཁམས་ཀྱི་ཁ་ལ་ཡེ་ཤེས་ཀྱི་སྤྱན་ཡོད་ཟེར་བ་དེ་བདེན་ཟེར་ནས། མྱ་ངན་ཆེར་བྱེད་དོ།། དེར་བློན་པོ་ཁྲི་བཟང་གིས་ཐོས་ནས། རྗེ་འབངས་ཀུན་ཚོགས་པའི་དུས་སུ། ཞང་ཉ་བཟང་གིས་རྒྱལ་བུ་སྐུ་ཆགས་ཆེ་བའི་རིམ་གྲོ་བྱ་བར་གསོལ་བས། བློན་ཁྲི་བཟང་སྐད་ནས་དེའི་སྐུ་གླུད་བྱ་བར་རིགས་སོ་ཞིབ་ཏུ་སྨྲ་ན། དེ་ལ་རྗེའི་ཞབས་ཏོག་པ་སུ་ཆེ་བས་ཁས་ལོང་ཞེས་ཟེར་བས། བློན་ཆེན་པོ་འགོས་ཁྲི་བཟང་ན་རེ། རྗེའི་ཞབས་རྟོག་(ཏོག)དུའང་དེ་ཆེ།
བུ་ཚའི་དགེ་དང་ཡིག་ཚང་དུའང་དེ་ཆེ། བློན་པོ་ང་བས་ཆེ་བ་སུ་ཡོད། གཅིག་ང་བྱེད་ཟེར། ཞང་མ་ཞང་ན་རེ། བློན་པོ་ང་བས་ཆེ་བ་ནི་མེད་ན། རྗེའི་ཞབས་ཏོག་པ་གཅིག་ངས་བྱེད་ཟེར་ཁས་བླངས། ད་ཆད་པ་གར་རྩིག་ཅེས་གླེང་པས། མགོས་ན་རེ། ཕ་རིར་བྱའམ། ཡང་ན་འཇུའི་ཡང་བཟངས་སུ་བྱེད་ཟེར་བས།
ཞང་མ་ཞང་ན་རེ། སྣ་རྣམ་བྲང་ཕུར་རྩིག་གོ་ཞེས་རྨངས་བྲེས་པས། ཞང་མ་ཞང་གིས་འཕྲིགས་ནས་རྡོ་དགའ་ལོ་སྣ་ནས་སྐྱོས་ཤིག་ཟེར། ཆུས་མི་བྲེལ་བའི་ཐབས་བྱེད་པ་ལ་ར་འཐུད་(མཐུད་)པའི་ཁྲོན་པར་ཆུ་ནང་དུ་འོངས་ནས་ཕྱིར་འགྲོ་བ་བྱས། མི་ལྟོགས་པའི་ཟས་མང་པོ་དང་། མི་འཁྱག་པའི་གོས་དང་། མི་སུབས་པའི་གསེང་ལ་སོགས་པ་ཡང་བྱས། འཆད་པ་འབྱོངས་ནས་བློན་ཆེན་པོ་གཉིས་ནང་དུ་མཆིར་མི་རུང་བས། ལོ་སྟེང་དགུ་སྣ་གོང་དང་། མགོས་རྒན་གཉིས་གྲོས་བྱས་ནས།
མགོས་ཀྱིས་རྐང་ལ་བྱ་རྒོད་ཀྱི་ལྷམ་གྱོན། ལུས་ལ་ཕ་བ་གོ་གོའི་ཐུལ་ ༄༅།།སྦ་གསལ་སྣང་གི་བཞེད་པ་བཞུགས། 97པ་གྱོན་ནས་བློན་ཆེན་པོ་དང་། ཞང་མ་ཞམ་ནང་དུ་ཆུད་པ་དང་། འདིར་ཞང་སི་ཟིམ་མལ་བྱ། འདིར་ང་ཡི་བྱ། འདིར་ཆུ་བཞག་གོ་ཟེར་ཞིང་ཕར་འགྲོ་ཚུར་འགྲོ་བྱེད་པ་དང་། འང་མ་ཞང་ཕྱིར་སྤྲི་ལི་ལི་འབྲང་། དེའི་མོད་ལ་མགོས་ཀྱིས་ཐལ་མོ་བརྡབ་ནས་ཕ་གི་ན་ཅི་ཡིན་ན་ཟེར་ནས་བྲོས་པའི་རྐང་པ་ནས་བཟུང་པས་བྱ་རྒོད་ཀྱི་སྤུ་སྤར་བ་གང་ལག་ན་གདའ།
ཕ་བ་གོ་གོ་ཐུལ་བས་མིག་གིས་ཅི་ཡང་མ་མཐོང་། ལོ་སྟེ་གུམ། (གུས) སྒོ་ཕ་འོང་གིས་བཀག མགོས་རྒན་གྱི་ལྟེ་འོག་ནས་སོང་བ་ཞེས་ནང་ན་འཁུན་རིང་ཞིག་ན། ཁྱིམ་བྱའི་སྐད་གྲགས་པས་ཆུ་ཤོར་སྙམ་སྟེ་དྲེའུ་ཡོས་ཟན་ལག་པ་བརྡུངས་པའི་སར་བརྐོས་པས་ཆུས་མི་བྲེལ་བའི་རྭ་འཐུད་པའི་ཐབས་དེ་བཤེག། ནང་ནས་མདའ་ལ་ཡི་གེ་བྲིས་ཏེ་སྣ་རྣམ་(ནམ)པས་བྲུས་ཞེས་བྱ་བ་ཕྱིར་འཕེན། དེ་ལྟར་ཞང་མ་ཞང་ཆོས་ལ་མི་དགའ་བ་ལ་སྐྱོན་ཕབ་པའི་ལས་དེ་གྲུབ་པ་དང་། དེར་རྗེ་བློན་ཚོགས་པའི་དུས་སུ། ཞང་ཉ་བཟང་གིས་སྔ་མ་བཞིན་གསོལ་བ་དང་། ལྷ་སྲས་ཀྱིས་བཀའ་སྩལ་པ།
ཞང་ཟེར་བ་བདེན། ང་ཡང་དེ་ལྟར་དགོངས་པས། ཞང་བློན་དག་གྲོས་བྱའོ།། ཞེས་བཀའ་སྩལ་པ་དང་། སླད་ཀྱིས་རྗེ་བློན་མང་པོ་ཚོགས་པ་དང་། རྒྱལ་པོ་བཀའ་སྩོལ་དུ་བཅུག་པ། ངའི་ཡབ་མེས་ཀྱི་ལྷ་ཆོས་མཛད་པ་ཞང་མ་ཞམ་གྱིས་བཤིག་པ་དེ་པུར་མ་ལེགས། ཞང་ཉ་བཟང་ཡང་འདི་སྐད་ཟེར་བས། རྒྱའི་ལྷ་ཡང་སླར་སྤྱན་དྲངས། ངེད་རང་ཀྱང་ཆོས་བྱར་རུང་པས་བྱ་གསུངས་ནས།
ཆོས་བྱ་བར་གྲོས་འཆམ་ནས། ད་ཆོས་བྱེད་པ་ལ་མཐའ་ནས་འོངས་པའི་རྒྱ་གར་དང་བལ་པོའི་མཁན་པོ་ལས། ཆོས་མཁས་པའི་ལོ་རྒྱུས་ཅན་སུ་ཡོད་དམ་སྨྲ་གོས་བྱེད་ཀྱི་ཅེས་གླེང་པས། རྗེའི་ཞལ་ནས། བ་ལམ་ཀླགས་ན་སྦ་གསལ་སྣང་ཡོད། དེ་ངའི་དྲུང་དུ་བོས་ཟེར་བས། ཕོ་ཉ་བཏང་ཏེ་སྦ་གསལ་སྣང་བོས་ནས་སྤྱན་སྔར་མཆིས་ཏེ། རྒྱལ་པོས་ཞང་ཉ་བཟང་ཟེར་བའང་ཞིབ་ཏུ་གསུངས་ནས། རྒྱ་གར་དང་བལ་ཡུལ་ན་ཆོས་མཁས་པ་སུ་ཡོད། སྤྱན་དྲོངས་ཤིག་པར་བཀའ་སྩལ་བ་ལས།
གསལ་སྣང་གིས་གསོལ་པ་སྔོན་ནི་རྒྱ་གར་ཟ་ཧོར་ཡུལ་ན་98 ༄༅།།〈སྦ་བཞེད་〉ཕྱོགས་བསྒྲིགས། མཆིས། ད་ལྟ་ནི་བལ་ཡུལ་ན་མཆིས་ཏེ། སྔོན་ཟ་ཧོར་གྱི་རྒྱལ་པོའི་བུ། དགེ་སློང་ཤཱནྟ་རཀྵི་ཏ་ཞེས་བྱ་བ་གཙུག་ལག་ལ་མཁས་པ་གཅིག་མཆིས་ལགས་ཞེས་གསོལ། ལྷ་སྲས་ཀྱིས་བཀའ་བསྩལ་པ། དེ་མི་དགུག་ཏུ་མི་རུང་བས་ཡུལ་དུ་མ་འགྲོ་བར་བལ་ཡུལ་དུ་སོང་ལ། བལ་རྗེ་ལ་ཁྱོད་ཀྱིས་ངའི་ཕྲིན་ཀྱང་བགྱིས་ལ། ང་ཡི་སྒྲོམ་བུ་ཡང་བྱིན་ལ།
ཟ་ཧོར་གྱི་བརྙེ་དེ་ཅི་ཁུགས་སུ་བསྒྲུབས་ལ། ཆ་ཁྱེར་ལ་ཤོག་གཅིག་ཅེས་བཀའ་སྩལ་པ་དང་། ཐལ་བྱུང་དུ་མང་ཡུལ་དུ་མཆིས་ཏེ། བཀའ་སྒྲོམ་ཡང་བལ་རྗེ་ལ་ཕུལ་ནས། མཁན་པོ་བོད་ཡུལ་དུ་གཤེགས་པར་གསོལ་ཏེ་ཞུས་པས། གནང་སྟེ་སློབ་དཔོན་གྱིས་བལ་པོའི་ལོ་ཙྪ་བ་ཞབས་འབྲིང་དུ་ཁྲིད་བྱོན། མང་ཡུལ་དུ་སྤྱན་དྲངས་ནས། ཕོ་བྲང་དུ་ཕོ་ཉ་བཏང་ཏེ་མཁན་པོ་མཆིས་པར་བགྱིས་ཏེ། མང་ཡུལ་ན་མཁན་པོ་མཆིས་ཞེས་གསོལ་བ་ལས། ནང་འཁོར་ལང་གྲོ་སྣང་ར་དང་།
སྙེར་རྟག་བཙན་སྟོང་གཟིགས་དང་། སྦྲང་རྒྱས་ལེགས་གཟིགས་དང་གསུམ་མ་ཡུལ་དུ་བསུར་བཏང་ཏེ། ཁྱེད་གསུམ་གྱི་རིམས་(རིམ)གྲོ་བགྱིས་ལ། ལྷ་ས་དཔེ་དཀར་དུ་(དེན་ཁང་དཔེ་དཀར་ཀྱང་ཟེར་)ཆགས་ཕོབ་ཅིག་ཅེས་བཀའ་སྩལ་པ་དང་། བཀའ་ལས་བྱུང་པ་བཞིན། བློན་པོ་དེ་དག་གིས་བསུས་ནས། ཞབས་འབྲིང་བྱས་ཏེ་མཆིས་ནས། མཁན་པོ་དང་ནང་འཁོར་ལང་གྲོ་སྣང་བ་ནི་དཔེ་དཀར་དུ་བཞག་ནས། བཙན་པོའི་ཞལ་སྔར་ཕྱག་འཚལ་དུ་བཙལ་བར་ནི་ད་རུང་ཆོས་པ་བཟང་ངན་ཅི་ལགས་བཏོལ་མ་མཆིས་ནས། ར་ས་དཔེ་དཀར་དུ་བཞུགས་སུ་གསོལ་ཏེ།
གསལ་སྣང་ནི་ཕོ་བྲང་དུ་མཆིས་ཏེ་གཉེར་བརྐུམ་པ་དང་། ཞང་བློན་ཆེན་པོ་དག་གིས་གསོལ་པ། ལྷོ་བལ་གྱི་བརྙེ་ཆོས་ལོག་པ་དང་ངན་སྔགས་འཕྲ་མེན་གྱི་བག་བགྱིད་དམ་མི་བགྱིད། དངས་ལ་རྟོགས་སུ་བཏང་པར་གསོལ་པ་ལས། མཆིམས་མེས་ལྷས་ཀྱང་ཟེར། སྦང་ལེགས་གཟིགས་དང་། སེང་མགོ་ལྷ་ལུང་གཟིགས་དང་། སྦ་སང་ཤི་གསུམ་བཏང་པས་བརྟག་ན་ཨ་ཙ་རའི་སྐད་མ་གོ། དར་ཚགས་སྒོ་བསེག་གི་ཚོང་འདུས་ན། ཁ་ཆེ་སྐྱེས་བཟང་གི་བུ་ཨཱ་ནནྡ་ལོ་ཙྪ་སློབ་འཕྲོ་ལ་ཆད་
༄༅།།སྦ་གསལ་སྣང་གི་བཞེད་པ་བཞུགས། 99པ་བྱུང་ནས་ཚོང་བྱེད་ལ་ལོ་ཙྪ་བཅོལ་ནས་ཨཱ་ཙརྱ་ཅི་འདྲ་དྲིས་པས། སྤྱོད་པ་ལེགས་སོ་ཅོག་ལ་མི་བྱ་བ་མེད་ཉེས་སོ་ཅོག་ལ་མ་བཏང་པ་མེད། ལྷར་དཀོན་མཆོག་གསུམ་མཆོད། གཙོ་བོར་སེམས་ཅན་ལ་ཕན་པ་བྱ་ཟེར་ནས་མཆིས། དེ་རྗེ་ལ་གསོལ་ནས་སྤྱོད་པ་རྒྱ་ཆེན་པོར་འཆད། ཐུགས་འཁྲིགས་བཞེས་མི་མཚལ་ཞེས་པའམ། ཡང་ན་ལུགས་གཅིག་ལ། ངན་སྔགས་འཕྲ་མེན་མི་མཐུན་པའི་ཕྱོགས་ནི་མི་བགྱིད། ཁོང་རང་གི་ལྷ་སངས་རྒྱས་ནི་སྲོག་ཆགས་ཀུན་ལ་ཕན་པ་བགྱིད་ཞིག
མཁན་པོ་དངོས་ནི་སྤྱོད་ལམ་བཟང་པོ་ཉེས་སོ་ཅོག་དང་། གཞན་ལ་གནོད་པའི་བག་མི་བགྱིད། ལེགས་སོ་ཅོག་དང་སྲོག་ཆགས་ཀུན་ལ་ཕན་པ་ནི་ལྷུར་བྱ་དགོས། ཞེས་ཟེར་ཏེ་སྤྱོད་པ་བཟང་པོ་བརྒྱ་ཆེ་བཤད་དེ། ཐུགས་འཕྲིགས་ཞེས་པའི་བག་མ་མཆིས་ཞེས་གསོལ་ནས། ཕོ་ཉ་བས་ཨཱ་ཙརྱ་སྒོ་ནས་བཞུགས་སོ་ཞེས་གསོལ་ནས་ཕོ་བྲང་དུ་སྤྱན་དྲངས། ཕོ་བྲང་བྲག་དམར་དུ་ཞལ་སྔར་འཇལ་བ་དང་། ང་ལ་ཉེ་བརྟག་གོ་གསུངས་གསེར་ཕྱེ་བྲེ་གང་གི་ཕྱག་རྟེན་བྱས་ཏེ་ཕྱག་འཚལ་བ་དང་། མཁན་པོའི་ཞལ་ནས་བདག་ངོ་མཁྱེན་ནམ་ཞེས་གསུངས། བཙན་པོའི་ཞལ་ནས།
བདག་གིས་དེ་སྔ་ཞལ་མ་འཇལ་ཅེས་གསུངས། མཁན་པོའི་ཞལ་ནས། སངས་རྒྱས་འོད་བསྲུངས་ཀྱི་བསྟན་པ་ལ་བཙུག་(གཙུག)ལག་ཁང་བརྒྱན་བསྲུང་ཀྱི་བྱིས་པ་གསུམ་གྱི་ཚེ། བྱེ་མའི་མཆོད་བརྟེན་བྱས་ཏེ། ངས་པརྙི་ཏ་བྱ་བ། ཁྱོད་ཀྱིས་ཐང་(མཐའ)ཁོབ་རྒྱལ་པོ་བྱ་བ། གསལ་སྣང་གིས་བང་ཆེན་བྱས་ནས་ངེད་གསུམ་གྱི་ཐང་འཁོབ་རྒྱལ་ཁམས་སུ་དམ་པའི་ཆོས་དར་བར་བྱ་བར་སྨོན་ལམ་བཏབ་པ་མཉེལ་ལམ་ཞེས་གསུངས་པས། བཙན་པོའི་ཞལ་ནས། དེ་མད། སྒོམ་ཡུན་ཐུང་པས་མ་དྲན་ཞེས་གསུངས།
ཨཱ་ཙརྱས་ལ་ཉེ་བརྟག་པ་ནི། རྒྱལ་པོས། ཨཱ་ཙརྱས་ལ་ཉེ་བརྟག་ལགས་བསམ་ཞེས་ཞུས་པས། ཞལ་ནས་བརྟག་ཏེ། རྒྱལ་པོ་ཁྱེད་ཀྱི་དབུ་ལ་ཐོད་བཅིངས་པ་དང་སྦྱར་ན། སྟོད་དུ་མངའ་རིས་ཞྭ་ཙམ་པ་གཅིག་འཆགས་འབས་ལ་ཆགས་གསོལ་བ་དང་སྦྱར་ན། སྨད་དུ་མངའ་རིས་ལྷམ་ཙམ་གཅིག་100 ༄༅།།(སྦ་བཞེད་〉ཕྱོགས་བསྒྲིགས། ཁྲིམས་འཆགས། སྐུ་ལ་སྐྱེ་རགས་མ་བཅིངས་པ་དང་སྦྱར་ན།
བར་སྐབས་འདིར་རྒྱལ་པོའི་ཁྲིམས་མྱུར་དུ་འཇིགས་ཉེན་ཡོད། འོན་ཀྱང་རིན་པོ་ཆེའི་ཕྱག་རྟེན་ཕུལ་བས། དམ་པའི་ཆོས་བྱར་བཏུབ་གསུངས། དེ་ནས་ཕོ་བྲང་རླུང་ཚུགས་སུ་ཁ་ཆེ་ཨཱ་ནན་ཏས་ལོ་ཙྪ་བགྱིས་ནས། དགེ་བ་བཅུ་དང་། ཁམས་བཅོ་བརྒྱད། རྟེན་འབྲེལ་བཅུ་གཉིས་ཀྱི་ཆོས་ལ་སོགས་པའི་ཆོས་བཤད་དེ། ཟླ་བ་བཞི་(ཟླ་བ་གཉིས་ལོན་ཀྱང་ཟེར)ལོན་པ་དང་། འདྲེ་སྲིན་ནག་པོ་ལ་དགའ་བ་ཀུན་མ་དགའ་ནས། ཕོ་བྲང་འཕང་ཐང་ཆུས་ཁྱེར།
ལྷ་ས་དམར་པོ་རི་ལ་ཐོག་བརྒྱབ། མི་ནད་དང་། ལོ་ནད་བྱུང་པས། བོད་འབངས་ཙམ་ཁ་ལོག་ནས་བཙན་པོས་ཆོས་བྱས་པས་ལན་ནོ།། ཨཱ་ཙརྱ་ཡང་སྒྱུགས་ཤིག་ཅེས་ཟེར་ནས། དམ་པའི་ཆོས་བགྱིར་མ་གཏེར(སྟེར)། ཨཱ་ཙརྱ་ས་ཁང་སྟེང་ན་དར་དཀར་གྱི་ཡོལ་བའི་ནང་ན་བསྒོམ་བྱེད་པ་ལ། རྒྱལ་པོས་སྦ་གསལ་སྣང་དང་། སྦ་སངས་ཤི་དང་། (འབའ་སངས་ཟེར་བའང་འདུག) ཞང་ཉ་བཟང་དང་།
སེང་མགོ་ལྷ་ལུང་གཟིགས་དང་སྙེར་སྟག་བཙན་ལྡོང་གཟིགས་དང་ལྔ་རྒྱལ་པོས་ཞབས་འབྲིང་དུ་ཁྲིད། གསེར་ཕྱེ་བྲེ་གང་ཁྱེར་ནས། མཁན་པོ་དར་དཀར་གུར་ནང་ན་བསྒོམ་པ་ལ་གསེར་ཕུལ། ཕྱག་མཛད་ནས་ལན་བདུན་བསྐོར་བ་བྱས་ནས། དཔྱང་གླག་ནས་གསེར་ཕྱེའི་ཐུམ་པོ་མཁན་པོའི་པང་དུ་བོར་ཏེ། དེ་ལྟ་བུ་ནུབ་གསུམ་མཛད་པའི་བར་ལ། བཙན་པོའི་ཞལ་ནས། བདག་བསྐལ་བ་ཆུང་སྟེ་བོད་ཀུན་ནག་པོ་ལ་ཞེན་པའི་དུས་སུ་སྐྱེས་པས་དེ་ལས་ཟློག་པ་རབ་ཏུ་དཀའ། ཐབས་མི་མཁས་ན་ལྷ་ཆོས་མི་འགྲུབ་པར་འགྱུར་བར་གློ་བ་ཆུང་བས། རེ་ཤིག་མཁན་པོ་སླར་བཞུད་ལ་བལ་ཡུལ་དུ་བཞུགས་ཤིག
སླད་ནས་ཞང་བློན་དག་ལ་ཆོས་མི་བགྱིར་མི་རུང་བར་དལ་བུས་ཐབས་ཀྱིས་བྲིད་དེ་རྔན་པ་བྱིན་ནས། བཏུབ་མ་ཐག་ཏུ་སྤྱན་འདྲེན་བཏང་ངོ་ཞེས་བཀའ་བསྩལ་ནས། ཨཱ་ཙརྱས་བལ་རྗེ་དང་འཁོར་ལ་གསེར་ཕྱེ་འཁྱོར་གང་བསྣམས་ནས། གཞན་ནི་སླར་རྒྱལ་པོ་ཉིད་ལ་ཕུལ་ཏེ། མཁན་པོའི་ ༄༅།།སྦ་གསལ་སྣང་གི་བཞེད་པ་བཞུགས། 101ཞལ་ནས། སྔར་ཡབ་མེས་ཀྱི་སྐུ་རིང་ལ་ལྷ་ཀླུ་གདུག་པ་ཅན་དམ་འོག་དུ་མ་སྩལ་བས་བོད་ཁམས་གནོད་སྦྱིན་མཐུ་བོ་ཆེ་ཆོས་ལ་མི་དགའ་བའི་དབང་དུ་སོང་བས། ཆོས་མཛད་པའི་ཚེ། གཟིགས་ལྟས་ངན་པ་བྱུང་བ་དང་།
ཆོས་མ་ཚུགས་པ་དང་། རྒྱལ་པོ་སྐུ་ཚེ་ཐུང་བ་ཡང་འདི་ལས་གྱུར་པས། སླད་ཀྱིས་དམ་ཆོས་མཛད་ན། ལྷ་ཀླུ་དམ་འོག་ཏུ་སྩལ་མཛད་མཚལ་སྟེ། ཨུ་རྒྱན་གྱི་རྒྱལ་པོའི་སྲས་དགེ་སློང་། པདྨ་སམྦྷ་ཞེས་བགྱི་བ། ཛམྦྷའི་གླིང་ན་སྔགས་མཁན་འདི་ལས་མཐུ་ཆེ་བ་མི་བཞུགས་ཏེ། བདག་གིས་དེ་སྤྱན་དྲངས་ལ་བོད་ཁམས་སུ་ཆོས་འབྱུང་བ་ལྔ་བརྒྱའི་ཐ་མ་ལ་བབ་པས། མུ་སྟེགས་ཀྱི་རྒོལ་བ་ནི་མི་མཆི། ནང་པ་སངས་རྒྱས་པ་ཉིད་དམ།
གཞན་ཞིག་འགྲན་ཟླ་གཅིག་འཚོལ་བ་བྱུང་ན། རྫུ་འཕྲུལ་ནི། པདྨ་སམྦྷ་ཝ་དང་འགྲན། གཏན་ཚིགས་བདག་དང་ཤགས་སུ་སྐྱེ་ལ་མཁན་པོས། ༧པདྨ་སམྦྷ་ཝས་དམ་འོག་ཏུ་བསྩལ་ན། རྒྱལ་པོའི་དགོངས་པ་ཡང་འགྲུབ། སངས་རྒྱས་ཀྱི་ཆོས་ཀྱང་སླད་རྗེས་བརྟན་པར་འགྱུར་གསུངས་པས། དེ་བཞིན་རྗེ་འབངས་ཆད་ནས་ཨཱ་ཙརྱ་བསྐྲད་པ་ལྟར་བྱས་ཏེ་ཡར་བཞུད་པ་ལ། སེང་མགོ་ལྷ་ལུང་གཟིགས་སླན་ཆད་ཤ་མི་འཚལ་བའི་སྡོམ་པ་བླངས་ཏེ་བསྲུང་བ་ལས། ཕྱིས་མར་འཚལ་བའི་སྡོམ་པ་བླངས་ཏེ་ཨཱ་ཙརྱ་གླང་སྣ་གྲུ་ཚུགས་སུ་བསྐྱལ།
དེ་ནས་ལང་གྲོ་སྣང་བ་དང་། གསལ་སྣང་གཉིས་ཀྱིས་མཁན་པོ་བལ་ཡུལ་དུ་བསྐྱལ། དེ་ནས་སླར་ཕོ་བྲང་དུ་ལོག་ནས། བཙན་པོས་སྦ་གསལ་སྣང་ཆོས་ཀྱི་སྤྱན་སར་བཀོས་(བསྐོས)ནས། གསལ་སྣང་རྒྱ་ནག་ཡུལ་དུ་ཕོ་ཉར་འཆི་བར་མཆིད་ཀྱིས་འཚལ་ཏེ། བླ་ནས་དགོངས་པ་བཞིན་གྲུབ་ན་དངུལ་ཆེན་པོ་བླ་ཐབས་སུ་བུད་ཆེད་པོ་ལ་བསྩལ་བར་བརྩིགས་བཅས་ནས་ཆད་བྱས་སོ།། སླད་ནས་བཙན་པོས་ནི་ཆོས་མཛད་པར་ཞང་བློན་མཐའ་དག་ལ་ཐབས་ཀྱིས་བཀའ་སྩལ་བར་རྗེ་འབངས་ཆད་བྱས་ཏེ། ཕོ་ཉའི་ཁ་དཔོན་ནི་སྦྲང་གཙང་བཞེད། འོག་དཔོན་ནི་སྦ་སངས་ཤི (འབའ་ཟེར་བའང་འདུག)།
ཆོས་ཀྱི་102 ༄༅།།〈སྦ་བཞེད་〉ཕྱོགས་བསྒྲིགས། སྤྱན་པ་ནི་སྦ་གསལ་སྣང་ལ་སོགས་པ་དཔོན་གཡོགས་སུམ་བཅུ་འཆི་བར་ཆད་ནས། དེའི་ཚེ་རྒྱའི་ཕོ་ཉ་བུམ་སངས་དབང་པོའི་དྲུང་ན་ཇུ་འག་མཁས་པ་ཞིག་ཉིན་གཅིག་བཞིན་དུ་གཙུག་ལག་རྩིགས་པ་ཞིག་མཆིས་པ་དེས། དབང་པོ་ལ་གསོལ་པ། ནུབ་ཕྱོགས་ནས་ཕོ་ཉ་བ་ཞིག་དེ་རིང་སང་ལམ་དུ་ཞུགས་ཏེ་ཟླ་བ་དྲུག་དང་། ཞག་དྲུག་ན་བུམ་སངས་སུ་ཕྱིན་པར་མཆིས། ཕོ་ཉའི་ནང་ནས་བྱང་ཆུབ་སེམས་དཔའ་གཉིས་ཞིག་མཆི། ཞེས་གསོལ་པ་དང་། ཅིས་ཤེས་དྲིས་པས།
ངའི་ཇུ་ཞག་གི་རྩིས་ལས་བྱུང་སྟེ། དེའི་བརྟགས་དང་ཤ་ཚུགས་འདི་འདྲའོ་ཟེར་ནས་འབག་གཉིས་བྲིས། དབང་པོས་ཀྱང་རྒྱ་རྗེའི་སྤྱན་སྔར་ཕོ་ཉ་བཏང་ཏེ། གཙུག་ལག་མཁན་ཇི་སྐད་ཟེར་བ་བཞིན་གསོལ་བ་དང་། བཀའ་ལན་ལས་བྱང་ཆུབ་སེམས་དཔའི་སྤྲུལ་བ་དེ་གཉིས་འབག་བྲིས་ལ། དེ་དང་མཐུན་པའི་ཕོ་ཉ་འོངས་པ་དང་། རིམ་གྲོ་ཕུད་དུ་བསྐྱེད་ལ་སྡོད་དུ་མ་བཞུགས་པར་མར་ཐོང་ཅིག་ཅེས་བཀའ་བསྩལ་པ་དང་། འབག་བྲིས་པ་དང་ཟླ་བའི་དུས་བཞིན་དུ་ཕོ་ཉ་བུམ་སངས་སུ་ཕྱིན་པ་དང་། སྤྱན་པ་དང་འོག་དཔོན་འབག་བྲིས་པ་དང་མཐུན་ནས། དར་གྱི་ལྡིང་ཁང་དུ་བཅུག་ནས་རིམ་གྲོ་དང་ཕུད་དུད་བསྐྱེད་དེ་ཤིང་རྟ་ལ་བསྐྱོན།
ཁད་དཔོན་དང་ཕོ་ཉ་ཕལ་ནི་རྟ་ལ་བསྐྱོན་དེ་གེག་ཤིར་ཕྱིན་པའི་ཚེ། ཕོ་ཉ་བ་རྣམས་ཀྱིས་རྒྱ་རྗེ་ལ་ཕྱག་བྱས་ཏེ། ཕོ་ཉ་གཞན་སླར་ལོག་ཟེར། སྔར་བྱང་ཆུབ་སེམས་དཔའི་སྤྲུལ་པར་གྲགས་པ་གཉིས་མཆི་བར་གྲགས་པས་མིང་ཡང་དར་ཁང་ཟེར། ཤུལ་ཐོག་ཐག་དུ་ཧྭ་ཤང་དང་། རྒྱ་འབངས་དད་པ་ཅན་སྤྲིན་བཞིན་དུ་འདུས་ཏེ། ཕོ་ཉ་ལྡིང་ཁང་ཅན་གཉིས་ལ་མཆོད་པ་ཆེར་བགྱིས་ནས་ཀེག་ཤིར་བསྐྱལ། རྒྱ་རྗེས་ཀྱང་རིག་ངོས་དང་། ཀ་བ་དང་། ནམ་མཁའ་ཀུན་གྱིས་གཡོགས་ཏེ་བཀབ་ནས།
བདུག་སྤོས་དང་རོལ་མོས་མཆོད་རྟེན། ཅི་དགའ་བར་རང་ཉམས་སུ་གནང་། སྦ་གསལ་སྣང་ཁྱེད་ནི་བྱང་ཆུབ་སེམས་དཔའ་ཡིན་པར་ངེས། སྔར་འབག་བྲིས་པ་ཡང་འདི་ཡིན། ཧྭ་ཤང་མངོན་ཤེས་ཅན་ན་རེ། ཁྱོད་ནི་བྱང་ཆུབ་སེམས་ ༄༧།། སྦ་གསལ་སྣང་གི་བཞེད་པ་བཞུགས། 103དཔའ་རྟ་སྐད་ཅེས་བྱ་བའི་སྤྲུལ་པ་ཡིན་ནོ་ཡང་ཟེར། ད་ཡང་སྤྱན་དང་འདྲ་བར་དར་ཡུག་ཉི་ཁྲི་བོད་ཀྱི་རྒྱལ་པོ་ལ་འབུལ།
ངའི་ཐུསས་སུ་ཁྱེད་ལས་འཐད་པ་མ་བྱུང་ན། ཁྱོད་བྱ་དགའ་ཅི་འདོད་པ་སྦྱིན་ནོ་ཞེས་བཀའ་བསྩལ་པ་ལས། གསལ་སྣང་གིས་གསོལ་པ། རྗེའི་ཞལ་མཐོང་ཏེ་གློ་བ་དགའི་སྟེང་དུ་གཞན་དང་མི་འདྲ་བར་བཀའ་ལུང་སྙན་པར་གནང་བ་དེ་བས་བྱ་དགའ་ཆེ་བ་མ་མཆིས་ན། གཞན་ཅི་ཡང་མི་འཚལ་ཏེ། སྒོམ་ལུང་འབོགས་པའི་ཧྭ་ཤང་གཅིག་དང་སྤྱད་པར་ཅི་གནང་ཞེས་གསོལ་པ་དང་། རྒྱལ་པོས་གནང་ཆེན་ཉུང་འདུས་ཤིག་རྒྱ་རྗེའི་གོ་རུ་ལ་བསྐྱོན་ནས་བཏང་བས། ཆག་ཅུར་ཕྱིན་ནས། ཧྭ་ཤང་བཀུག་ཏེ་མཆིས་པ་ལས། དེ་ལས་བསྒོམ་ལུང་དང་མན་ངག་མནོས་ཏེ་བསྒོམས་ནས་འགྲོ་ཁར་ཡང་གསལ་སྣང་ལ་བྱ་དགའ་ཡང་རྒྱ་བྱེའུ་ཤོག་སུང་བྱ་བ་གཅིག་དང་།
དར་ཡུག་ལྔ་བརྒྱ། ཕྲ་མེན་གྱི་བྱ་དང་། ཕྲ་མེན་གྱི་གཞོང་པ་སུང་བརྒྱ་པ་དང་། མུ་ཏིག་སྲན་མ་ཙམ་པ་མདོམ་གང་པ་ཕྲེང་བཅུ། ཟའུ་ག་འབེའུ་སེན་ཙམ་ཧྭན་ཡུག་གཅིག གཞན་པས་བྱ་དགའ་ཆེ་བ་ལྷག་པར་སྤགས་ཏེ་བསྩལ་ནས། བོད་ཀྱི་བཙན་པོའི་བཀའ་སྒྲོམ་དང་བསྟུན་པའི་ཆད་བྱས། བཙན་པོ་ལ་བསྐྱས་སུ་དར་ཡུག་ཁྲི། ཕྲ་མེན་གྱི་ཞྭ་གཅིག བླ་གོར་གྱི་བདེར་འདོམ་གང་པ་གཅིག་བསྐུར།
ཕོ་ཉ་གཞན་རྣམས་ལ་ཡང་བྱ་དགའ་ཆེ་ཐང་དུ་གནང་ནས། ཕོ་ཉའི་ལན་དང་ཆས་ནས་སླར་བོད་ཡུལ་དུ་མཆིས། བོད་དུ་ཡང་བཙན་པོས་ཞང་བློན་དག་ལ་ཐབས་ཀྱིས་བཀའ་གྲོས་མཛད་ནས། སྤྱིར་ལྷ་ཆོས་མཛད་པར་ཆེད(ཆང)། བོ་ལྷ་སཏྭ་ནི་ད་རུང་སྤྱན་མ་དྲངས་པར་གདའ། སངས་རྒྱས་ཀྱི་ཆོས་མཛད་པར་རྗེ་བློན་བཀའ་གྲོས་མ་ཐག་ཏུ། གསལ་སྣང་རྒྱ་ཡུལ་ནས་བོད་དུ་སླེབ་ཏེ་བཙན་པོའི་སྤྱན་སྔར་བསྐྱེས་ཚོ་ཕུལ་ནས་ཕྱག་བགྱིས། སུག་ལས་གྲུབ་བོ་ཅེས་གསོལ། བཙན་པོས་བོ་ལྷ་སཏྭ་སྤྱན་དྲོངས་ཞེས་བཀའ་བསྩལ་ནས། གསལ་སྣང་གིས་ཀྱང་བོ་ལྷ་སཏྭ་སྤྱན་འདྲེན་དུ་བལ་ཡུལ་དུ་མཆིས་པ་དང་།
བོ་ལྷ་སཏྭས་ཀྱང་པདྨ་སམྦྷ་ཝ་དང་། ལྷ་ཁང་བརྩིག་པའི་ཕྱ་མཁན་དང་གསུམ་104 ༄༅།།〈སྦ་བཞེད་〉ཕྱོགས་བསྒྲིགས། བལ་ཡུལ་ནས་སྤྱན་དྲངས་ཏེ་བསྡོགས་འདུག་པས། མཁན་པོ་གཉིས་ཀ་གསལ་སྣངགི་མང་ཡུལ་ནས་རྫིངས་བཅས་ནས་ཆུ་ཀླུང་ལས་སྤྱན་དྲངས་ནས་སྙེ་མོའི་ཐོད་དཀར་དུ་གཤེགས་པ་དང་། པདྨ་སམྦྷ་ཝའི་ཞལ་ནས། སང་གི་དྲོ་ལམ་ན་ཉེ་ཚེ་བའི་དམྱལ་ཁམས་གཅིག་ཡོད་ཀྱིས། སྙིང་རྗེ་གཅིག་བྱ་དགོས་བཀའ་བསྩལ་པ་དང་། རྫིངས་ཆུ་ལ་བསྐུར་ནས་འུ་ཡུག་དུ་གཏོར་མ་དང་དགོངས་པ་མཛད་པས་ཆབ་འཇམ་ཙམ་དུ་གྱུར། དེ་ནས་གནམ་གྱི་ཆུ་ཁོལ་དུ་བྱོན་ཏེ།
དེར་སྔ་དྲོ་གཅིག་དགོངས་པ་མཛད་དེ་གཏོང་མ་བཏང་པས་ཆུ་ཡང་འཇམ་ཙམ་དུ་རེད་དེ། རླངས་པ་ཆད་པ་ཡང་ཞག་གསུམ་བགྱིས། དེ་ནས་གལ་ཏེ་ལ་ཡང་ཟེར། གཤེ་ཆུ་ལ་ལ་ཤུལ་ཕྱུང་ནས་གཤེགས་པ་དང་། མཁན་པོའི་ཞལ་ནས། བོད་ཁམས་སུ་ཆོས་མཛད་དུ་མི་གཏེར་བའི་ཀླུ་དཀར་པོ་ཕྲུ་གུ་(ཐང་ལྷ་ཡིན་ནམ་ཟེ། ) མི་བསྲུན་པ་༡་ཡོད་པས། དེ་དམ་འོག་ཏུ་བཞུགས་ཅིང་འདུལ། དེའི་དྲུང་ན་ཡང་ཉེ་ཚེ་བའི་དམྱལ་བ་གཅིག་ཡོད་པས་དེར་སྙིང་རྗེ་གཅིག་བྱ་དགོས་གསུངས་ནས་སྙིང་དྲུང་དུ་བྱོན་པ་དང་། ཀླུ་ཚངས་པ་བྱ་བའི་མི་གཅིག་ན་རེ།
མཁན་པོ་ལ་གནོད་སྦྱིན་འདུལ་བའི་ཐབས་ལྟ། ཞེས་ཞུས་པ་དང་། མཁན་པོས་ཟངས་ཁལ་ཚན་མ་གཅིག་ཕྱུང་ནས་དེའི་ནང་དུ་ལུང་བོང་གི་རོ་གཅིག་བཙོས་ནས་ཟངས་ལ་ཞབས་བསྣུན་ནས་སྤུབ་པས། ཐང་ལྷ་ཁྲོས་པས་དགུན་ཟླ་འབྲིང་པོ་ལ་ཐང་ལྷའི་གངས་རྩེ་ལ་སྟུག་ཆོམ་བྱུང་། སྤྲིན་ནག་པོ་གཅིག་ཀྱང་ཆགས་ནས་སེར་བ་བབ། ཀློག་དང་འབྲུག་སྒྲ་དྲག་པོ་གཅིག་ཀྱང་བྱུང་པས། དེ་ཚུན་ཆད་ཡུལ་ཕྱོགས་དེ་དུལ་ཏེ་ཐབ་ཀྱང་སོན་པས་གཡུང་པར་གྱུར། དེ་ནས་དེ་ཉིད་དུ་དགོངས་པ་མཛད། གཏོར་མ་བཏང་པས་སྙིང་དྲུང་གི་ཆུ་ཁོལ། རླངས་པ་ཆད་ནས་འཇམ་ཙམ་དུ་རེད་པ་ཟླ་བ་གཅིག་བགྱིས།
ཡང་ཐང་ལྷ་དམ་འོག་ཏུ་བཞུགས་པའི་དགོངས་པ་མཛད་པ་དང་། ཐང་ལྷའི་གངས་ལ་སྤྲིན་ནག་པོ་གཅིག་ཀྱང་ཆགས། ཀློག་དང་། འབྲུག་དང་། སེར་བ་བབ་པ་དང་མཁན་པོའི་ཞལ་ནས། ཀླུ་ཕྲུ་གུ་མི་བསྲུན་རབ་གཅིག་རྒྱ་མཚོར་བྲོས་པས། དེ་ ༄༅།།སྦ་གསལ་སྣང་གི་བཞེད་པ་བཞུགས། 105བཟུང་ལ་དམ་འོག་ཏུ་བཞུགས་དགོས་ཅེས་གསུངས་ནས། ཡང་ཞག་གསུམ་དགོངས་པ་མཛད་པས།
གངས་ཀྱི་སྟུག་ཆོམ་ཡང་མ་མཆིས། ཡུལ་ཀྱང་འཇམ་པར་གྱུར། ཀླུ་ཡང་དམ་ལ་ཐོགས། ཐང་ལྷ་བཀའ་ཉན་དུ་ཁས་བླངས། སློབ་དཔོན་གྱི་འཁོར་ཐོང་ཡུལ་དུ་བྱོན་ན་ཟན་དྲངས་པར་བྱས། ལ་ལ་ལེ་ཤོར་བྱོན་པས་འཕན་ཡུལ་ངན་རྟ་རོ་དམར་པོ་ཁ་ཕྱེ་བ་འདྲ་བར་ང་མི་འགྲོ་གསུངས་ནས་སྟོད་ལུངས་ཡ་རལ་ན་ཡར་བྱོན། བཙུན་མོ་འཕྲང་གི་བྲག་ཨ་ཙ་ར་རོ་རེངས་པ་འདྲ་བ་འདིའི་གོང་མ་བཅད་ན་མུ་སྟེགས་ཅན་གྱི་རིགས་བོད་དུ་འཆོར་གསུང་ནས་བཅད། གཞོང་པར་ཚོང་པ་དྲོ་ཐོབ་གསུངས་ནས་ཆུ་མ་མཆིས་པས་ཆབ་དབྱུང་བར་བྱ་གསུངས་ནས་བསོག་ཤང་ཡུ་བ་ས་ལ་ཐམ་ཐམ་རྒྱབ་པས་ཆུ་རྐ་བཅུ་བྱུང་། དེ་ལ་བཞིངས་པའི་ལྷ་ཆུར་གྲགས། དེ་ནས་སྙེ་ཐང་དུ་ངའི་དྲོ་རན་འདུག་གསུངས་དང་།
མཁར་ནག་གི་མཚོ་འདི་ལ་ཀླུ་བཙན་དྲག་པོ་འདུག་པས་འདི་འབུལ་ལོ་གསུངས། འདི་ཤིན་ཏུ་ཐུ་བ་གཅིག་འདུག་ལ་འདུལ་བྱེད་གཅིག་བྱ་གསུངས་ནས་བྲག་ལ་བཅོམ་ལྡན་འདས་རྡོ་རྗེ་སེམས་དཔའི་སྐུ་ཅིག་བསྐྱེད། བལ་པོ་རྡོ་མཁན་ན་རེ། བོད་ཀྱི་རྡོ་ལ་གཟོ་བཏུབ་བམ་མི་བཏུབ་བལྟའོ་གསུངས་ནས། བྲག་ལ་ཤ་བའི་གཟུགས་གཅིག་བརྐོས་སོ།། དེ་ནས་ངམ་ཤོད་ལ་བྱོན་ནས་ཟུར་དཀར་འཕྲང་ལ་རྡོ་རྗེའི་མཆོད་རྟེན་ལྔ་མཛད་ནས། མཁན་པོ་ཕོ་བྲང་དུ་གཤེགས་ནས་བཙན་པོ་ལ་བརྡ་སྦྱར་ནས་བཙན་པོ་ལ་ཕྱག་བཞེས་པ་ལ། བཙན་པོ་ན་རེ། རབ་ཏུ་བྱུང་བའི་ཕྱག་མི་ཐུབ་གསུངས་ནས། སློབ་དཔོན་གྱིས་ཕ་བོང་ལ་ཕྱག་མཛད་པས་བཤགས་ཀྱིས་གས།
བཙན་པོས་ཕྱག་ཕུལ་བས་སློབ་དཔོན་གྱིས་སྙུན་མེད་པ་མཛད། ཆགས་གར་ཕེབས་ཅེས་པ་དང་། སང་ཤེས་དེའི་བར་དུ་སྟོན་པ་རྩིགས་ཅེས་ནས། བྲག་དམར་འགྲམ་བཟང་འཁོར་ས་སྒོ་མ་མཆིས་པ་གཅིག་རྩིགས་ཙ་ན། ནང་ལྷ་ཁང་འགོད་དཔྱད་དེའུ་ཤན་ལས་དཔེ་བླངས་པ་གཅིག་ཚར་ལགས་པས་དེར་ཕྱོགས་འབེབས་པར་ཞུས། དེ་དུས་ཨཱ་ཙརྱ་བོ་དྷི་སཏྭས་བཙན་པོ་ལ་གསོལ་པ། སྔོན་སངས་རྒྱས་འཇིག་106 ༄༅།།(སྦ་བཞེད་〉ཕྱོགས་བསྒྲིགས། རྟེན་ན་བཞུགས་པའི་ཚེ། ལྷ་མ་སྲིན་དམ་འོག་དུ་མ་ཆུད་པ་མ་མཆིས་པར་རིགས་པ་ལ།
བོད་ཡུལ་ན་དམ་འོག་དུ་མ་ཆུད་པའི་གདུག་པ་ཅན་མང་དུ་མཆིས་པས་བཙན་པོ་ཆོས་མཛད་དུ་སྟེར་སྟེར་མི་འདྲ་བས། ད་ལྟ་འདི་ན་འཛམ་བུ་གླིང་ན་ནུས་པ་ཆེ་བའི་པདྨ་འབྱུང་གནས་ཞེས་བྱ་བ་འདི་སྤྱན་དྲངས་ནས་བཞུགས་པས། བོད་ཀྱི་བཙན་པོ་སྲོང་བཙན་སྒམ་པོའི་སྐུ་རིང་ལ་དམ་པའི་ཆོས་མཛད་དུ་མི་སྟེར་ཞིང་ལྷ་རྫིང་དང་། བམ་རྫིངས་གདོལ་(བརྡོལ) ནས་འཕང་ཐང་དུ་ཆུ་བོ་ཆེ་གཏོང་བ་དང་། ཤམ་པོའི་གངས་རྙིལ་བ་དང་། བོད་ཁམས་སུ་མི་ནད་དང་། རྟ་ནད་དང་། ཕྱུགས་ནད་དང་། མུ་གེ་ཆེན་པོ་སྔར་འབེབས་པ་དང་། དམ་པའི་ལྷ་ཆོས་མཛད་པའི་ལྷའི་མཁར་དུ་ཐོག་འབེབས་ཤིང་མེས་གཏོང་པ་དང་།
བཙན་པོ་མེས་དབོན་སྐུ་ཚེ་ཐུང་ཞིང་ཕྱིན་ཅི་ལོག་ཏུ་འདའ་བར་བགྱིད་པ་ལ་སོགས་པ་དང་། བོད་ཁམས་སུ་གཟིགས་བལྟས་ངན་པ་གཏོང་ཞིང་དམ་པའི་ཆོས་མཛད་དུ་མི་སྟེར་བའི་བར་ཆད་བགྱིད་པའི་འཁོར་གང་ལགས་པ་རྣམས་རི་རབ་ཀྱི་ངོས་ཀྱི་རྒྱལ་པོ་ཆེན་པོ་བཞི་མི་ལ་ཕབ་སྟེ། དེའི་ཐན་ལས་བྱུང་བ་བཞིན་དམ་ལ་འདོགས་པའི་ཆོ་ག་ནི་སྔགས་མཁན་འདིས་སྔོ་ཐོགས། བཙན་པོ་ཆོས་མཛད་པ་ལ། རྩོད་ཅིང་རྒོལ་བ་བྱུང་ན་ཕྱིར་རྒོལ་གྱི་གཏན་ཚིགས་སྨྲ་བ་ནི་ཁོ་བོ་ལས་མཁས་པ་མ་མཆིས། གཙུག་ལག་ཁང་བརྩིགས་ན་ལྟས་དང་། བཀྲ་ཤིས་མི་ཤིས་རྟོགས་པ་དང་། ཆོས་ཚུགས་མི་ཚུགས་རྟོགས་པའི་ཕྱྭ་མཁན་མཁས་པ་འདི་ཙམ་དུ་གཞན་ན་མེད་པས་ཁྲིད་ནས་འོངས་པ་ཡིན་ཞེས་གསོལ་བ་དང་། དེ་ལྟར་མཛད་ན་དགོས་པ་ཡང་འགྲུབ་བོ།། ཅེས་གསུངས་པ་དང་།
སངས་ཤིས་ཞུས་པ། འགྲིམ་བཟངས་ཀྱི་མངའ་གསོལ་བ་སློབ་དཔོན་པདྨ་ལ་ཞུའོ།། ཞེས་ཞུས་པ་དང་། སློབ་དཔོན་ཆེན་པོ་ནི་མ་མཆིས། སྣང་ཆེན་པོ་དང་། སྣང་ཆེན་གཟིམས་མལ་བ་ཀུན་མཆིས་ཏེ། སློབ་དཔོན་པདྨས་ལྷ་མངའ་གསོལ་བས། ཐམས་ཅད་ནང་ནས་སྟོན་པར་བྱོན། ནམ་ཕྱེད་ནབློན་པོ་ཀུན་གྱིས་མར་མེ་ཁྱེར་ནས་བལྟས་པས། ནང་ན་འཇིམས་གཟུགས་
༄༅།།སྦ་གསལ་སྣང་གི་བཞེད་པ་བཞུགས། 107གཅིག་ཀྱང་མེད། ནང་སྟོང་པར་འདུག་ནང་བར་བལྟར་ཕྱིན་ཙ་ན་འཇིམ་གཟུགས་ཐམས་ཅད་སྔ་མ་ཁོ་ན་བཞིན་བཞུགས་ནས་སློབ་དཔོན་པདྨ་མཆོད་པ་བྱེད་པ་དང་། ལྷ་རྣམས་གཏམ་གཏོང་ཞིང་རང་བཤོས་གསོལ་བ་མཐོང་། སྟོན་པར་བལྟས་པས་གཅིག་ཀྱང་མི་འདུག མར་མེ་ཐམས་ཅད་རང་འབར་རོལ་མོ་ཐམས་ཅད་རང་ཁྲོལ། སྤོས་ཐམས་ཅད་འབར་ཞིང་བསྲེག འཕན་ལྔ་བཏགས་པ་ལྔ་བརྒྱར་འཕེལ། ཅོང་རང་བརྡུང་ཞིང་འཁྲོལ། རྒུན་འབྲུམ་རྡོག་པོ་སྙིམ་པ་ཙམ་པ་དེ་སུས་ཀྱང་འཚལ་བར་རྔོ་མ་ཐོགས།
དེའི་ནང་པར་དཀྱིལ་འཁོར་བྲིས་ནས་གཟིམ་མལ་བ་ལྷ་ལུང་འཚོ་ཞེར་སྙན་ལེགས་པ་པྲ་བསྟན་བྱས་ཏེ། པྲ་སེ་ན་པ་ཏ་ཕབ་ནས་སྨྲར་བསྩལ་བས། བོད་ཀྱི་གླུ་མི་བསྲུན་པ་རིལ་གྱི་མིང་སྨྲས་ཏེ། འཕང་ཐང་དུ་ཆུ་ཕབ་པ་ཤམ་པོ། ལྷ་སར་ཐོག་ཕབ་པ་ཐང་ལྷ། མུ་གེ་དང་། ལོ་ཉེས་དང་། མི་ངན་གཏོང་བ་བསྟན་མ་བཅུ་གཉིས་ལ་སོགས་པ་ཀུན་སྨྲས། དེའི་སང་ཆོ་རིས་བཟང་པོའི་བུ་ཚ་ཕ་མ་དང་། མེས་ཕྱི་ཚང་བ་བཅུ་ཙམ་བསགས་ཏེ་པྲ་བསྟན་བགྱིས་ནས།
རྒྱལ་པོ་ཆེན་པོ་བཞིའི་པྲ་ཕབ་ནས། གནོད་སྦྱིན་མེ་ལྷ་ཁལ་མངོན་སུམ་དུ་བསྟན། ལྷ་ཀླུ་མ་རུང་པ་དངོས་སུ་མི་ལ་ཕབ་ནས། བསྡིགས་ཤིང་གཟིར་བ་ནི་པདྨ་སམྦྷ་ཝས་མཛད། དཀར་པོ་ལ་ཆོས་བཤད་ནས་དམ་ལ་འདོགས་པ་ནི་བོ་ལྷ་སཏྭས་མཛད། དེས་མ་ཐུལ་བ་པདྨས་སྦྱིན་བསྲེགས་མཛད་ནས་མ་མཆིས་པར་བྱས། དེ་འདྲ་བ་ལན་གཉིས་བགྱིས་ཏེ། སློབ་དཔོན་པདྨའི་ཞལ་ནས། ལྷ་ཀླུ་དམ་འོག་ཏུ་ཆུད་ལགས་ཏེ། ད་དུང་དེ་འདྲ་བ་ལན་གཅིག་བགྱི་འཚལ།
སླན་ཆད་ལྷ་ཆོས་ཅི་བདེར་མཛད་པ་དང་། གཙུག་ལག་ཁང་དགོངས་པ་བཞིན་དུ་བརྩིགས་ཤིག་གསུངས་ནས། ཟུར་ཕུད་ཀླུང་རྒྱུ་འཚལ་ཏུ་ཀླུ་བཏུལ་བས་གཟི་ཅན་དངོས་སུ་བྱུང་ནས། སའི་སྟེང་ན་རྒྱལ་པོ་ཁྲི་སྲོང་ལྡེ་བཙན་ཆེ། སའི་འོག་ན་རྒྱལ་པོ་ང་ཆེ། ངེད་ཅག་གྲོགས་པོ་བྱས་ལ་རྒྱལ་པོ་ལྷ་ཁང་བྱེད་པའི་གསེར་དྲེའུ་ཁལ་བཅུ་བཞི་ངས་སྦྱིན་གཅིགགསེར་ཁུང་གླང་པོ་སྣར་བློན་པོ་ཀུན་ལེན་དུ་ཐོང་ཟེར་ནས་དམ་ལ་བརྟགས། 108 ༄༧།། 〈སྦ་བཞེད་〉ཕྱོགས་བསྒྲིགས། ཤམ་པོ་བཏུལ་བས་སློབ་དཔོན་གྱི་ཐོག་ཏུ་ཆུ་ཕབ།
སློབ་དཔོན་གྱིས་སྦས་སན་སྣ་རྡོ་རྗེ་གདེངས་ནས་ཆུ་གྱེན་ལ་བཟློག ཡར་ལྷ་རྫིང་བེམ་རྫིང་དུ་བརྟགས། རྡོ་རྗེ་རྒྱབ་པས་ཆུ་ཁོལ་བས་ཤམ་པོ་ཁོང་རང་གངས་ཞུ་བའི་རྩེ་ལ་བསྡད་ནས་སློབ་དཔོན་ང་ལ་དེ་ཙམ་པ་འཐོ་མཚམས་པ་ཟེར། སློབ་དཔོན་གྱིས་ཞལ་ནས་ཁྱེད་ང་ལ་འཐོ་མཚམས་པ། ད་ངའི་དམ་འོག་ཏུ་མི་བཞུགས་ན་ཁྱོད་བསྲེག་གོ་གསུངས་པས། ང་ནག་པོའི་རིགས་ཡིན། ཆོས་བགྱི་བའི་སྐབས་མ་མཆིས ད་མན་ཆད་གནོད་པ་མི་བྱའོ།། ངའི་དྲུང་དུ་སེར་ཆགས་མ་བཏང་གཅིག་ཟེར་ནས་དམ་ལ་བརྟགས། དེ་ནས་ད་སྦྱིན་བསྲེགས་གཅིག་བགྱིའོ་ཞེས་གསུངས་པ་དང་། དེ་ནས་བཙན་པོ་དབུ་འཁྲུ་བར་བཞེད་ནས།
མཁན་པོ་བོ་རྙི་སཏྭས་གསན་ཞིང་མཁྱེན་ནས། བོད་ཀྱི་བཙན་པོ་དབུ་བསིལ་ཟེར་ན་ཆུ་གང་ལས་ལེན། ཞེས་གསུངས་པ་དང་། བཞེས་བཟླས་འོམ་བུ་ཚལ་ནས་ལེན་ཞེས་གསོལ་པ་དང་། མཁན་པོའི་ཞལ་ནས། རི་རབ་ཀྱི་བྱང་ངོས་ན་ཆུ་མིག་རྟ་སྣ་བྱ་བ་ཡོད། དེ་ནས་ཆུ་བླངས་ཏེ་དབུ་བསིལ་ན་སྐུ་ཚེ་ཡང་རིང་། ལྷ་སྲས་རིགས་བརྒྱུད་ཡང་འཕེལ། ཆབ་སྲིད་ཀྱང་ཆེ་བར་འགྱུར། དགོས་དགུ་ཡང་འགྲུབ་པར་འགྱུར།
ཆབ་དེ་སུས་ལེན་ནུས་ཞེས་གསུངས་པ། རྒྱལ་པོའི་སྙན་དུ་གསན་ནས་བཞེས་པའི་ས་སློབ་དཔོན་པདྨའི་ཞལ་ནས་དེ་ངས་རྔོ་ཐོགས་གསུངས་ནས། ག་ཤའི་འོག་ནས་བཀྲ་ཤེས་ཀྱི་བུམ་པ་གསེར་ལས་བྱས་པ་གཅིག་ཁ་དར་དཀར་གྱིས་བཅད་ནས་བཞེས་སླས་ཀྱི་རྒྱ་བཏབ་ནས། མཁན་པོས་སྔགས་ཀྱིས་བཏབ་ཏེ་ནམ་མཁའ་ལ་འཕངས་པ་དང་། རྗེ་མཐོ་ཇེ་མཐོ་ལ་སོང་ནས་སློབ་དཔོན་གྱི་འཛབ་ཁུང་དེར་རྨ་བྱའི་སྒྲོས་བྱབས་པ་དང་། ཟན་གཅིག་བཟའ་ཡུན་ལྷག་ཙམ་ན། བུམ་སེར་རྒྱང་ངེ་སློབ་དཔོན་གྱི་པང་དུ་བྱོན། ཁ་ཕྱེ་དེ་བལྟས་ཙ་ན། ནང་ན་ཆུ་འོ་མ་འདྲ་བ་སྐྱ་ནར་བ་གཅིག་བྱུང་ནས་དེས་དབུ་ཁྲུས་ཞེས་བློན་པོ་ཀུན་ལ་གཏད་ནས་དབུ་བཤལ་བར་བགྱིས་ནས་མདུན་སར་བྲིམས་པས། མདུན་ས་ཆུང་ངུ་ནས་ལུང་གསལ་བ་འདི་མོན་གྱི་སྨྱོ་ཆུ་ཡིན་ཏེ།
སྐུའི་རིམ་གྲོ་ལ་མི་སྨན་ ༄༅།།སྦ་གསལ་སྣང་གི་བཞེད་པ་བཞུགས། 109པས་ཕོ་ལ་ཐོང་ཟེར་ནས་མ་མཆིས་པར་བགྱིས་ཏེ་བཏང་། གཞན་ཡང་བོད་བྱིན་བསྐྱིད་པར་བགྱི་བས། བེེ་ཤྲ་མ་ན་ལས་ནོར་བླངས་ཏེ། ནོར་མེད་པ་ལ་ནོར་སྦྱིན། འཛམ་བུ་གླིང་གི་ད་སྐོར་ཁུང་སྲིད་དོ་ཅོག་ཀྱང་བོད་ཁམས་སུ་བྱུང་། ཨུ་རྒྱན་པདྨའི་ཞལ་ནས། བོད་སྐྱིད་ཕྱུག་པར་བྱ། ངམ་ཤོད་སྟོད་སྨད།
གྲྭ་དང་དོལ་སྟག་ལ་ཕུལ་པོ་ལ་སོགས་པ་ཆུ་དཀོན་པ་དང་། ཆུ་ཆུང་པ་རྣམས་སུ་ཆུ་ཕྱུང་ལ། གྲམ་པ་ཐམས་ཅད་ཞིང་བྱས་ལ། ཞིང་གིས་བོད་ཀུན་འཚོ་བར་བྱས། གཙང་པོ་དང་མཚོ་ཀུན་སྒྲོམ་དུ་བཅུག་ལ་མཆོང་དུ་རུང་བར་བྱས། ངས་ཨུ་རྒྱན་དུ་ཆབ་འདི་བས་ཆེ་བ་གཅིག་སྦུབས་སུ་བཅུག་ཞེས་ཀྱང་གསུངས། ངམ་ཤོད་ཀྱི་བྱེ་མ་དང་། གྲམ་པ་ཐམས་ཅད་ཚལ་དང་བརྒྱར། བོད་ཡུལ་ངན་པ་ཀུན་བཟང་པོར་བྱས་ནས། ཡུལ་ཐམས་ཅད་ཉམས་དགའ་བར་བྱ་བ་ལ་སོགས་པ་བྱའོ་ཞེས།
མཁན་པོས་དེ་ལྟར་རྒྱ་ཆེན་པོར་གསུངས་པ་དང་། དེ་ལྟར་འགྲུབ་བམ་མི་འགྲུབ་མདུན་ས་ཆུང་ངུ་ནས་རྗེ་བློན་མོལ་ཏེ་བཀའ་གྲོས་མཛད་ནས་དེ་ལྟར་འོང་མི་འོང་ཉམས་སད་པ་ལས། མཁན་པོས་སྔ་ཁྲོ་(དྲོ)གཅིག་བསྒོམས་པས་མཚོ་མོ་མགུར་གྱི་ཞབས་ནར་སྔོ་ཕྱུར་ལ་བཏང་། དེའི་ཕྱི་དྲོ་བྲག་དམར་ཟླ་བ་ཚལ་གྱི་སྨད་ནགས་སུ་བཏང་། ཀླུ་རྫིངས་སུ་ཆུ་བྱུང་། ད་རུང་སོང་དང་ཅེས་པས་སྔ་དྲོ་གཅིག་བསྒོམས་པས་ཟུང་མཁར་ཆུ་རྗེན་ནར་བསྒྱུར་ཏེ་ཆུ་མིག་བྱུང་བ་དང་། འོང་ངེས་པར་འདུག་པས། བློན་པོ་དག་ན་རེ། བོད་ཡུལ་བཟང་པོར་བྱས་པའི་སྔགས་མཁན་གྱི་མཐུ་དང་སྦྱར་ན་རྒྱལ་སྲིད་རྒྱ་གར་གྱིས་ཕྲོགས་ཏེ་འགྲོ། ཞེས་མདུན་ས་ཆུང་ངུར་གྲོས་བྱས་ནས་འཕྲོ་དགུམ་པར་ཆེན་སློབ་དཔོན་གྱིས་ཞལ་ནས།
ད་ཞིང་བྱའོ་གསུངས་པས། ཞིང་ཡར་ཀླུངས་གིས་ཆོག ཟེར་ནས་སྔགས་མཁན་ལ་ཕྱག་བྱས་ཏེ་བྱ་དགའ་ཆེན་པོ་ཕུལ་ནས་སླར་རྒྱ་གར་དུ་བཞུད་པར་ཞུ་བ་ཕུལ་བས། རྒྱལ་པོ་མ་དགྱེས་ནས། སློབ་དཔོན་ལ་གསེར་ཕྱེ་བྲེ་གང་ཕུལ། བསྐོར་བ་བྱས། སྔར་ལྟར་ཞུས་པས། སློབ་དཔོན་གྱི་ཞལ་ནས། ང་གསེར་འདོད་པ་མ་ཡིན་ཏེ། བོད་མཐའ་ཁོབ་དུ་འདྲེ་སྲིན་110
༄༧།། 〈སྦ་བཞེད་〉ཕྱོགས་བསྒྲིགས། གདུགས་པ་ཅན་བཏུལ་ལ་བཙན་པོ་ཆོས་བྱར་བཏུབ་པར་བྱ། བོད་ཡུལ་བཟང་པོར་བྱས་ལ། འབངས་བདེ་བ་ལ་དགོད་པའི་ཕྱིར་འོངས་ན། གསེར་འདོད་ན་འདི་ཙུག་བྱས་པས་ཆོག་གསུང་ནས། མཁན་པོས་རྡོ་དང་། ཤིང་དང་། རྩྭ་དང་། བྱེ་མ་ལ་སོགས་པ་ཕྱག་གིས་བཟུང་ཚད་རེག་ཚད་གསེར་ཕྱེར་རེ་རེད།
བཙན་པོའི་ཐུགས་བསྲུང་པའི་ཆེད་དུ་གསེར་ཕྱེ་ཁྱོར་གང་ཞིག་བསྣམས། ལྷག་མ་རྣམས་སླར་བཙན་པོ་རང་ལ་ཕུལ་ནས། མཁན་པོ་སླར་གཤེགས་ཁར། བྲག་དམར་འོམ་བུ་ཚལ་དུ་བཙན་པོ་རྗེ་འབངས་ཉི་ཤུ་རྩ་༡་ལ་མན་ངག་ལྟ་བའི་ཕྲེང་བ་བཤད་ནས། རྒྱལ་པོ་ཆེན་པོའི་ངའི་གསང་སྔགས་འདི་ལྟ་བ་ཆོས་ཀྱི་སྐུ་དང་བསྟུན་ལ། སྤྱོད་པ་བྱང་ཆུབ་ཀྱི་ཕྱོགས་དང་བསྟུན། ལྟ་བའི་ཕྱོགས་སུ་སྤྱོད་པ་མ་ཤོར་བར་མཛོད། ཤོར་ན་དགེ་མེད་སྡིག་མེད་དུ་སོང་ཆད་པ་ལྟ་བ་སྐྱེས་ནས་ཕྱིས་གསོར་མི་རུང་། སྤྱོད་པའི་རྗེས་སུ་ལྟ་བ་འབྲེངས་ན་དངོས་པོའི་མཚན་མས་བཅིངས་ནས་གྲོལ་བར་མི་འགྱུར། ངའི་སྔགས་སེམས་ཕྱོགས་འདི་ལྟ་བ་ཤས་ཆེ་སྟེ།
མ་འོངས་པ་ན་ཚིག་གི་གདེང་ནི་ཤེས། རྒྱུད་ལ་ཁེལ་བའི་ལྟ་བའི་གདེང་ནི་མ་རྙེད་ནས་མང་པོ་ཞིག་ངན་སོང་དུ་འགྲོ་བར་འགྱུར་རོ།། ལྟ་སྤྱོད་ཡ་བ་མ་བྲལ་བའི་འདྲ་མེན་འགས་སེམས་ཅན་མང་པོའི་དོན་ཀྱང་བྱེད་པར་འགྱུར་ཏེ་གང་ཟག་གིས་བཅོས་ཏེ་འདྲ་མེན་མངས་པས་བྱིན་རླབས་ཉམས་པས་རྟོགས་པ་ཅན་ཉུང་མ་བསླད་པ་འདི་ཀུན་སྦས་ན་ནམ་ཞིག་ལས་ཅན་འགའ་ཞིག་གི་དོན་དུ་འགྱུར་གསུངས་ནས་དཔེ་མང་པོ་ཞིག་རྫ་ལ་སྦས་སོ།། བཙན་པོ་ལ་དབང་རིལ་མཛད་ནས་ཐེག་པ་ཆེན་པོ་གསང་སྔགས་ཀྱི་ལུང་གནང་། ཕུར་བུ་འབུམ་སྡེ་བཤད་ནས་མན་ངག་གཞན་སྨོན་ལམ་འོག་མིན་གྱི་གནས་སུ་བཏབ། བདག་དང་གཏན་ས་མེད་པའི་སྦྱིན་བདག་རྣམས་དང་། ཚེ་རབས་འདི་དང་ཚེ་རྒྱུད་གར་སྐྱེས་ཀྱང་། འོག་མིན་ཞེས་པའི་གནས་མཆོག་དམ་པ་རྒྱུད(རུ)། རྣལ་འབྱོར་ཐེག་ཆེན་འབྲས་བུ་སྤྱོད་པར་སྨོན། ཞེས་གསུངས་ནས།
སྦྱིན་བསྲེགས་གི་འཕྲོ་མ་གྲུབ་པར་སླར་ཡང་གཤེགས། བསྐྱེལ་མིས་ ༄༅།།སྦ་གསལ་སྣང་གི་བཞེད་པ་བཞུགས། 111ཆིབས་ཁྲིད་ནས་ཡར་ལ་སྤྱན་དྲངས་ནས། མཁན་པོ་རྒྱ་གར་ཡུལ་དུ་སྐྱེལ་མི་བཏང་པ་དང་། བློན་པོ་ཁ་ཅིག་ན་རེ། སྔགས་མཁན་དེ་མ་བསད་ན་དེ་ནུས་པ་ཆེ་སྟེ། བོད་ལ་བྱད་བྱས་པར་འོང་བས་མདུན་ས་ནས་བཅེད་བསོད་མི་བཅྭ་བརྒྱད་གུ་རུ་ལ་སྐྱོན་ཏེ་བཏང་ཟེར། དེང་འཕངས་ཀྱི་འཕྲེང་དུ་དགུགས་པ་དང་། སློབ་དཔོན་དཔོན་གཡོགས་མང་ཡུལ་དུ་སླེབ་ཏེ་བྱོན་པའི་དགོངས་མོ་སློབ་དཔོན་གྱི་ཞལ་ནས་སངས་ནི་འོ་ཅག་ལ་གནོད་པ་བྱེད་པ་དང་འཚེ་བ་བྱེད་པ་གཅིག་འོང་ངོ་ཞེས་སྐྱེལ་མ་རྣམས་ལ་གསུངས།
དེ་ནས་དེང་འཕངས་ཀྱི་འཕྲང་དུ་བྱོན་པ་དང་། རྟག་སྣར་བསོད་མི་བཅོ་བརྒྱད་པོ་རྣམས་ཀྱིས་ལ་ལས་མདའ་བཀང་། ལ་ལས་གྲི་བྱུང་། ལ་ལས་མདུང་མནན་ཏེ་སློབ་དཔོན་ལ་བརྡེག་པར་གཟས་པའི་ཚེ། སློབ་དཔོན་གྱིས་ཕྱག་རྒྱ་བཅིངས་པས་མི་བཅྭ་བརྒྱད་པོས་སྨྲ་ཡང་མ་ཤེས། མདའ་འགེངས་པ་བས་འགྲོ་ཡང་མ་ནུས་ཏེ། འཇིམ་གཟུགས་སམ་གྱང་ལ་བྲིས་པ་བཞིན་དུ་འདུག་སྟེ། འཕེན་མ་ཤེས་པར་རེངས་པའི་ནང་ནས་གཤེགས་སྟེ། དེ་ནས་མང་ཡུལ་གྱི་མཁར་བྱོན་ནས་སྐྱེལ་མ་ཀུན་བརྫངས་ཏེ་བཀྱེ་བ་ལས། མཁན་པོའི་ཞལ་ནས།
བོད་ཁམས་སུ་ལྷ་ཀླུ་དང་འདྲེ་སྲིན་དམ་འོག་ཏུ་ལན་གསུམ་བཅུག་ན་བཙན་པོ་ཡང་སྐུ་ཚེ་རིང་། དབོན་སྲས་ཀྱང་ཆབ་སྲིད་ཆེ། སངས་རྒྱས་ཀྱི་ཆོས་ཀྱང་ཡུན་རིང་དུ་གནས་པ་ཞིག་ན་འཕྲོ་ལུས་པ་ཡིད་ལ་བཅགས་སོ་གསུངས། ཆོས་འཁོར་གཅིག་ནི་འབྱོངས་ནས་འོངས་ཏེ། སྤྱིར་སངས་རྒྱས་ཀྱི་ཆོས་གར་བྱུང་བར་མུ་སྟེགས་གྱི་འགྲན་ཟླ་རེ་བྱུང་ནས་རྩོད་པ་བྱེད་དགོས་པ་ལས། བོད་ཁམས་སུ་ཆོས་འབྱུང་བ་ལྔ་བརྒྱའི་ཐ་མ་ལ་བབ་པ་ལས་ཆོས་མ་བྱུང་། མུ་སྟེགས་ལ་སོགས་པའི་རྒོལ་བ་ནི་མི་འབྱུང་ན། སངས་རྒྱས་པ་ཉིད་ནང་རྩོད་པ་ཉིད་དུ་འགྱུར་ཞེས་གསུངས་ནསསྐྱེལ་མི་མར་ལ་ཟློག ད་རེ་ཞིག་ང་ལ་མི་ཡུལ་ན་གདུལ་བྱ་མེད་གསུངས་ནས་ལྷོ་ནུབ་འཚམས་སུ་སྲིན་པོ་འདུལ་དུ་འགྲོ་གསུངས་ཏེ་ཆིབས་ཁ་ནས་འཕུར་ཏེ། སྤྲིན་གྱི་བསེབ་ན་ཕར་ཆོས་གོས་སྤུ་རེ་བསེག་ཤང་ཁྲེལ་བཞུད་དོ།།
དེ་ནས་112 ༄༅།།〈སྦ་བཞེད་〉ཕྱོགས་བསྒྲིགས། སྐྱེལ་མིས་གསུངས་པ་བཞིན་དུ་དེང་འཕངས་ཀྱི་བསད་མི་འབག་བྲིས་པ་བཞིན་སོང་བ་རྣམས་ལ་ཉུང་ཀུར་བཏབ་པ་དང་། སྔ་མ་བཞིན་དུ་འགྲོ་ནུས་པ་དང་། སྨྲ་ཤེས་པར་གྱུར་ཏོ།། སྐྱེལ་མི་རྣམས་སླར་ཕོ་བྲང་དུ་ཕྱིན་ནས་སྔགས་མཁན་ཇི་སྐད་གསུངས་པའི་ལོ་རྒྱུས་བཙན་པོ་སྙན་དུ་གསོལ་པ་དང་། བཙན་པོ་ཡང་ཐུགས་ལ་རབ་ཏུ་བཅགས་པར་གྱུར་ཏེ། དེ་ནས་ཆོས་ཀྱི་མདུན་ས་ནི་བྲག་དམར་མཚོ་མོ་མགུར་དུ་ཕུབ། གསལ་སྣང་ནི་གནམ་ཕྱི་བ་གཡས་ཀྱི་ཚུགས་དཔོན་ཆོས་ཀྱི་བླར་བཀོས་(བསྐོས) ནས། དུར་དེར་བོན་པོ་དང་བློན་པོ་རྣམས་ཁ་ལོག་སྟེ་ཆོས་མི་བྱེད།
བོན་བྱའོ་ཟེར་བས། བོ་ལྷ་སཏྭའི་ཞལ་ནས། རྒྱལ་ཁམས་གཅིག་ཏུ་ཆོས་ལུགས་གཉིས་བྱུང་ན་ཤིན་ཏུ་སྡིག་ཆེ། འོ་ཅག་བརྩོད་པ་བྱས་ལ་ཁྱེད་རྒྱལ་ན་ང་ཡང་འགྲོ། བོན་སྤེལ། ཆོས་རྒྱལ་ན་བོན་བསྣུབས་ལ། དམ་པའི་ལྷ་ཆོས་བྱ་གསུང་། སླད་ཀྱི་ཆོས་དང་བོན་འགྲན་པར་ཆད་ནས་དེ་ལ་དཔང་པོ་མེད། དེ་ནས་ཕག་གི་ལོ་ལ་ཕོ་བྲང་ཟུར་ཕུད་སྐྱང་བུ་ཚལ་ན་བཞུགས་པའི་ཚེ། ཆོས་ཀྱི་ཁ་འཛིན་ཞང་ཉ་བཟང་དང་།
གཉེར་རྟག་བཙན་ལྡོང་གཟིགས་དང་། སེང་མགོ་ལྷ་ལུང་གཟིགས་དང་། ཉང་ཤོ་མ་དང་བཞི་པོ་དེ་བོ་ལྷ་སཏྭའི་ཁ་འཛིན་དང་བཤགས་འདེབས་སུ། བོན་གྱི་ཁ་འཛིན་ངམ་སྟག་ར་ཀླུ་གོང་དང་རྩིས་པ་ཆེན་པོ་དང་། ཁྱུང་པོ་དུམ་ཚུགས་དང་། ཁྱུང་པོ་རྩེ་བ་དང་། ཚེ་མི་དང་། ལྕོག་ལ་སྨོན་ལམ་འབར་ལ་སོགས་པ་བཀོས་ཏེ་བརྩོད་པ་ལས། བོནཁུང་ངན་ལ་གཏན་ཚིགས་ཆུང་། ལྷ་ཆོས་ཁུང་བཟང་ལ་རྒྱ་ཆེ།
ཟབ་ལ་གཏིང་རིང་ཤགས་བཟང་ལ་རྣོ་ཏེ་མ་ཐུབ་ན། འཕན་ཡུལ་གྱི་བྱི་བོན་པོས་བདུར་བའི་བཤིན་ཁུགས་པ་ཐམས་ཅད་ཀྱང་བསེ་རགས་སུ་གྱུར་པས། ཕྱིན་ཆད་བོན་བགྱིད་དུ་མི་གནང་པར་ཆད་དོ།། གཤིན་གྱི་ཕྱིར་གནག་རྟ་དང་། སྲོག་ཆགས་བསོད་(གསོད)པ་ལ་སོགས་པ་སྲོག་གཅོད་ཤིང་ཤ་འབེབས་སུ་མི་གནང་པར་ཆད་དོ།། རྗེའི་སྐུའི་རིམ་གྲོ་དང་། བར་ཆད་སེལ་བ་ལ་འདྲེ་སྲིན་ལ་དུས་བོན་རེ་བྱེད་ན་ཚེ་མི་དང་ཞང་ཞུང་མ་གཏོགས་པ་གཞན་བགྱིད་དུ་མི་ ༄༅།།སྦ་གསལ་སྣང་གི་བཞེད་པ་བཞུགས། 113གནང་པར་བཅད། བོན་གྱི་དཔེ་ཀུན་ཆུ་ལ་བསྐྱུར།
ལྷག་མ་ཕྱིས་མཆོད་རྟེན་ནག་པོར་མནན་ནོ།། དེ་ནས་སླན་ཆད་ཆོས་བྱ་བ་དང་། ལྷ་ཁང་གཅིག་རྩིག་པར་ཆད་པ་དང་། བློན་པོ་ཆེན་པོ་མགོས་ཁྲི་བཟངས་ཡབ་ལྷག་བཤུམས་པ་ལ། བཙན་པོས་བཀའ་བསྩལ་པ་དང་། ཁྱོད་ལྷ་ཆོས་བྱ་ཞིང་ལྷ་ཁང་བརྩིག་པར་མི་དགའམ། ཞེས་བཀའ་བསྩལ་པ་དང་། བློན་པོ་ཆེན་པོ་ཁྲི་བཟང་གིས་གསོལ་པ། ལྷ་ཆོས་ནི་བཟང་ན་ད་ཆོས་བྱར་ཡོད་ཙ་ན་ཡབ་ལྷག་རྒས་བཏུགས་པས་ཉམས་སུ་མི་ལོན་ཏེ། གློ་བ་བཅགས་ལགས་མོད།
རྗེ་ལྷ་གཅིག དམ་ཆོས་དེ་ཡང་གཏིང་རེ་ཟབ། མོན་བུ་དེ་ཡང་སྨྲ་རེ་མཁས། ཞེས་གསོལ་པ་དང་། འོ་ན་བློན་ཆེན་པོ་འོར་ཆེ་གསུངས་ནས་ཤ་ལ་གྱེས་སོ།། དེ་ནས་ཤཱཀྱ་མུ་ནེ་སླར་མང་ཡུལ་ནས་སྤྱན་དྲངས་པར་བྱས་ཏེ། རྟ་པ་གཅིག་གི་པང་དུ་བླངས་ནས་སྤྱན་དྲངས་ཏེ་ར་མོ་ཆེར་བཞུགས་སོ།། དེ་ནས་ཡོས་བུའི་ལོ་ཡི་དཔྱིད་བསམ་ཡས་ཀྱི་རྨངས་འདིངས་པར་ཆད་ཙ་ན། གསལ་སྣང་གིས་བླའི་གཙུག་ལག་ཁང་མ་བརྩིགས་པར་ཀླགས་ཀྱི་ལྷ་ཁང་བཞེངས་སུ་གསོལ། སྦ་ཕ་ཚན་བོན་བགྱིད་དུ་མི་གནང་ཆོས་ལ་དཀོད།
སྦ་ལྷ་གཟིགས་ཀྱི་གྲོགས་པོ་ཉང་རོ་ཀོང་གིས་དགེ་བའི་བཤེས་གཉེན་བྱས་ནས་ཆོས་བསླབས། དགེ་བསྙེན་གྱི་ཁྲིམས་ལྔ་ཕོག ཉང་རོ་ཀོང་གིས་ཕ་ཚན་ཕོ་ནུའི་དགེ་བའི་བཤེས་གཉེན་བྱས་ནས་ཉང་རིལ་དཀར་པོར་བསྒྱུར། དེ་ནས་ཡོས་བུའི་ལོ་དེ་ཉིད་ལ་བསམ་ཡས་བརྩིག་པར་ཆད་པ་དེ་བླ་བོན་ལྷ་ཁང་རྩིགས་པར་བཀའ་བསྒྲོས་པ་ལས། བློན་པོ་འགོས་ཁྲི་བཟང་ཡབ་ལྷག་གི་མཆིད་ནས། རྗེ་གཅིག་ལགས། ཐབས་ཀྱིས་མ་མཛད་ན་བོད་འབངས་ཁ་ལོག་ནས་དམ་པའི་ཆོས་བགྱིར་མི་བཏུབ། ཐུགས་དམ་བཞེངས་པའང་མི་འགྲུབ་པས་འདེམ་ཁ་བོར་བ་སོགས་པ་བགྱི། གོར་མ་ཆགས་ཅེས་མཆི བབས་ཇི་ལྟར་བྱ་བར་མོལ་བས། རྗེའི་བཀའ་གཉན་པས་བཀའ་ཁྲིམས་དང་བཀའ་ནན་དྲག་ཏུ་བཀའ་བསྩལ་བར་ལྐོག་དུ་ཆད་ནས་བོད་འབངས་ཀུན་འཚོགས་ཏེ་འདུས་པ་ལ་རྗེས་བཀའ་བསྩལ་པ་འཛམ་བུའི་གླིང་ན་བོད་ཀྱི་རྒྱལ་པོ་མི་ཆེ།
114 ༄༅།།〈སྦ་བཞེད་〉ཕྱོགས་བསྒྲིགས། བོད་ཀྱི་རྒྱལ་པོ་ལ་ང་བས་མི་ཆེ་བ་ནི་སྔར་མ་བྱུང་ན། ང་ལ་ཕྱག་རིས་མེད་པས། ང་དང་ཕྱག་རིས་གཅིག་བྱེད་པས། ཁྱེད་བོད་འབངས་འཛངས་པ་རྣམས་གླེང་བ། ཅེས་གསུངས་པ་ལ། བློན་ཁྲི་བཟང་ན་རེ། རྗེའི་བཀའ་བསྩལ་ནི་བདུད་པས་གཉན། ཁྲིམས་ཀྱི་ལར་རྩེ་ནི་དགུངས་པས་མཐོ།
ཕྱག་རྗེས་གང་མཛད་པ་བཀའ་ལུང་ཞུའོ་ཞེས་གསོལ་པ་དང་། ལྐོག་ཏུ་གྲོས་མཛད་པ་བཞིན། རྗེའི་ཞལ་ནས། ང་མཁར་པོ་ཞང་པོ་བརྒྱའི་ཡུལ་མཐོང་བ་གཅིག་རྩིག་གམ། ཡང་ན་ཤེལ་གྱི་མཆོད་རྟེན་ཤངས་རི་ཙམ་པ་གཅིག་རྩིག་གམ། ཡང་ན་ཝ་ལུང་གྲོག་པོ་གསེར་ཕྱེས་འགང་ངམ། ཡ་ན་ཧལ་པོ་རི་བཟངས་ཀྱི་བཏུམས་ལ་གཟེར་མགོ་ཐམས་ཅད་ནང་དུ་བསྟན་པ་གཅིག་བྱའམ། ཡང་ན་གཙང་པོ་ཟངས་མའི་སྦུབས་སུ་བཞུག་ཅིང་མཆོད་དུ་རུང་པར་བྱའམ། ཡང་ན་ཀ་ཆུ་ཐང་ལ་ཁྲོན་པ་འདོམ་དགུ་བརྒྱ་དང་དགུ་བཅུ་རྩ་གཅིག་འབྲུའམ། ཡང་ན་ལྷ་ཁང་བྲེ་ཙམ་པ་གཅིག་རྩིག་གམ།
དེ་རྣམས་གང་བྱེད་འདེམས་ཅིག ཅེས་བཀའ་བསྩལ། རྗེའི་བཀའ་ལུང་ཆེ་ལ་སྒྲུབ་དཀའ་བས་འདམ་ག་གང་ཡང་ཁས་ལེན་མ་ཕོད་དེ། འབངས་ཀུན་བྲེད་པ་དང་། ཞང་ཉ་བཟངས་ན་རེ། རྗེ་གཅིག་ལགས། མཁར་པོ་དེ་ཙམ་པ་འཕྲས་ན་འཇིགས། ཆེས་ན་མི་འབྱོངས། ཤེལ་རིན་པོ་ཆེ་དཀའ་བས་སའི་མཆོད་རྟེན་དེ་ཙམ་ས་ཡང་མི་འབྱོངས། ཝ་ལུང་གྲོག་པོ་གསེར་ཕྱེ་བས་ཕྱེ་མས་ཀྱང་མི་ཁེངས།
ཧས་པོ་རི་གཟར་གོག་ཚུན་ཆད་ཟངས་སུ་སོང་ཀྱང་མི་ཐུམས། གཙང་པོ་རྒུན་སྦུབས་སུ་ཚུད་ཀྱང་དབྱར་ཆུས་འཁྱེར། ཁྲོན་པ་འདོམ་གང་བྱས་ཀྱང་ཆུ་རྡོལ་ཏེ་འོང་བས་ཤུར་མི་ཐུབ། ལྷ་ཁང་བྲེ་ཞབས་ཙམ་པ་གཅིག་བྱ། དེ་ལས་འོས་ཅང་གདའ་འམ། ཞེས་ཟེར་བས། བོད་འབངས་ཀུན་གྲོས་འཆམས་ནས་དེ་ལ་བོར་ཆེ་བཏབ། དེ་ལ་བློན་རྟག་ར་ཀླུ་གོང་ཆོས་ལ་གནག་པས། སྤ་ལྕག་ས་ལ་བརྡབས་ནས་ལྷ་ཁང་རྩིག་པ་དེ་ཆོས་ཡིན་པས་ང་མི་དགའ། ངེད་རང་དབོན་(བོན)བྱ་ཟེར་བ་དང་།
རྗེའི་ཞལ་ནས་ངའི་བཀའ་བཅོག་པ་རྟག་ར་ཀླུ་གོང་བྱང་དུ་སྤྲུགས་ཅིག ཅེས་གསུངས་པས། འབངས་ ༄༧།། སྦ་གསལ་སྣང་གི་བཞེད་པ་བཞུགས། 115ཐོབ་མི་། ཉིས་ཀྱིས་རྩྭ་ཐག་གིས་བཏགས་ཏེ་ཚེར་ལྕག་གིས་བྲབ་ཅིང་བྱང་དུ་སྤྲུགས་དེ་ལ།། ་ ཀུན་བྲེད་ནས་ཅང་མི་ཟེར། དེ་ནས་ལྷ་ཁང་གི་ས་བརྟག་པ་ལ། བཙན་པོ་དང་མཁན་པོ་དང་།
གསལ་སྣང་དང་། གཉེར་ལྡོང་གཟིགས་རྣམས་ཐུགས་དམ་བྲག་དམར་བསམ་ཡས་བཞེངས་པར་མོལ་ནས། དེ་བཞིས་ཧས་པོ་རིའི་རྩེ་མོ་ལ་ཕྱིན་ནས་བལྟས་པ་ལས། དེ་ཙམ་ན་བསམ་ཡས་ཀྱི་གཞི་དེ་སྐྱི་བ་ཐོ་རེ་བ་དང་། སྒོང་ཕུང་ལྕེམ་མེ་དང་། སྐྱང་གལ་མ་ཐོ་རེ་དང་། རྩི་སྐྱང་ཅན་དང་། འཇག་སྐྱ་ཆད་དེ་མཆིས་པ་ལས། གོང་བཅད་དེ། སློབ་དཔོན་གྱིས་ས་དཔྱད་མཛད་པ་ནི།
ཤངས་རི་རྒྱལ་པོ་གདན་ལ་བཞུགས་པ་འདྲ་སྟེ་བཟང་། ཧས་པོ་རི་བཙུན་མོ་དར་དཀར་གྱི་གོས་བཟུང་གསོལ་བ་འདྲ་སྟེ་བཟང་། རི་ནག་ལྕགས་ཕུར་བཏབ་པ་འདྲ་སྟེ་བཟང་། མེ་ཡར་དྲེ་རྟ་ཆུ་འཐུང་བ་འདྲ་ཏེ་བཟང་། དོལ་ཐང་དར་གྱི་ཡོལ་བ་འདྲ་སྟེ་བཟང་། ས་གཞི་འདི་མཁར་གཞོང་གུར་གུམ་གྱིས་བཀང་པ་འདྲ་སྟེ་བཟང་། ཐུགས་དམ་འདིར་བཞེངས་ན་བཟང་བྱ་བར་བསྟན། ཕྱག་མཁར་གྱིས་ཕྱག་བྲིས་མཛད། སྙད་ཆིབས་བྲེས་ཀྱི་ར་བ་གཅིག་རྩིག་ཅེས་སྙད་བཏགས་ནས། རྩྭའི་སྤྱི་བོ་བསྡུས་ཏེ་འདུད།
མཐོ་ཡོར་བཞིན་དུ་བསྐོར་ནས་ཕྱི་རང་སྔོན་ལ་བརྩིགས། དེ་ལྟར་ས་བརྟག་པའི་ཆོ་ག་བགྱིས། དེ་ནས་ས་ཆོག་བྱས་ཏེ། ཡ་རབས་ཞང་བློན་གྱི་བུ་ཚ་ཕ་མེས་ཕྱི་ཚང་བ་བཞི་བཙན་པོ་དང་ལྔ་ལས། བཙན་པོ་ནི་གསེར་གྱི་ནན་ཏི་གསོལ། གསེར་གྱི་འཇོར་ཕྱག་དུ་བསྣམས། བུ་ཚ་རྣམས་རྒྱན་གྱིས་བརྒྱན་ཏེ་རིན་པོ་ཆེའི་སྣོད་དུ་སྦོག་སྔོན་གསལ་ནས་ཁ་རྒྱགས་སྨྲ་ཞིང་ཐིག་ཐེན། བཙན་པོས་ཐེབས་གསུམ་བརྐོས། བུ་ཚ་བཞིས་རེ་མོས་བརྐོས། ཁྲུ་གང་ཁྲུ་བཞི་ཕྱིན་པ་དང་།
འབྲས་དཀར་མོ་དང་ནས་དཀར་མོ་ཕུལ་དོ་ཙམ་མ་འདྲེས་པར་འདུག གྲམ་པ་དང་། གྱོ་མོ་དང་། རུས་པ་དང་། སོལ་བ་ལྟ་བུ་ནི་མ་བྱུང་། ས་ཞག་སྐྱ་ནར་མོ་གཅིག་བྱུང་ནས་འཇོར་བཞག དེ་ལ་མཁན་པོ་བོ་ཇི་སཏྭ་རབ་ཏུ་དགྱེས་ཏེ། བཙན་116 ༄༅།།〈སྦ་བཞེད་〉ཕྱོགས་བསྒྲིགས། པོའི་དབུ་ལ་ཕྱུགས་ནས།
ཕ་ལ་ཕ་ལ་སི་ཏི་སི་ཏི། གསུངས་པས་དེ་བཙན་པོས་མགོ་ནས། ལོ་ཙྪ་བ་ལ་ཨཱ་ཙརྱ་ཅི་ཟེར་གསུངས། ལོ་ཙྪ་བ་ན་རེ། བཟང་པོ་བཟང་པོ། གྲུབ་བོ་གྲུབ་བོ།། ཞེས་གསུངས་ཟེར། གཞན་ཡང་བགེགས་མནྡ་དགོས་ཞེས་ཀྱང་གསུངས་ནས། མཆོད་རྟེན་བཞིའི་བླ་ཕུར་བཏབ། དེ་ནས་རྒྱལ་པོས་སློབ་དཔོན་ལ་ལྷ་ཁང་གི་རྨངས་འདིང་སར་ཞུས་པས་སློབ་དཔོན་གྱི་ཞལ་ནས།
རྒྱལ་པོ་ཁྱོད་བྱང་ཆུབ་དུ་ཐུགས་བསྐྱེད་པ་ཡང་ཇོ་མོ་སྒྲོལ་མ་ཡིན། ཐ་མ་སངས་རྒྱས་ཙ་ན་ཡང་རྡོ་རྗེ་གདན་དུ་ཆོས་ཀྱི་འཁོར་ལོ་བསྐོར་བར་གསོལ་བ་འདེབས་པ་ཡང་ཇོ་མོས་བྱེད་པ་ཡིན། ད་ལྟ་རྒྱལ་པོ་ཐུགས་དམ་བཞེངས་པའི་བར་ཆད་སེལ་བ་ཡང་ཇོ་མོས་མཛད་པ་ཡིན་པས། སྔོན་ལ་ཇོ་མོའི་བསྒྲུབ་ཁང་བརྩིགས་ཅིག་པར་ལུང་ཕོག རྒྱལ་པོས་ཀྱང་ཐོག་མར་ལྷོ་ངོས་སུ་ཨ་ཙརྱ་པཱ་ལོའི་གླིང་བརྩིགས་ཏེ་ཐོག་ཕེབ་ལེགས་པ་དང་། སློབ་དཔོན་ཁང་པ་ལེགས་ཏེ་གཟུགས་མཁན་མེད་ཅེས་བཙན་པོས་བཀའ་བསྩལ་པ་ལས། མཁན་པོའི་ཞལ་ནས་ཡོ་བྱད་བསོགས་གཅིག། གཟུགས་ (གཟིགས) མཁན་འོང་གིས་ཞེས་གསུང་། དེ་ནང་ཉེན་ཁང་དཔེ་དཀར་ན་ཚུགས་རྒྱ་མཚལ་བུ་ཅན་ཡང་ཟེར། རྒྱ་མཚལ་ན་མཁན་ཀྱང་ཟེར་བ་གཅིག་ཚོན་རྩིའི་ཀོང་བུ་ཀོང་རྩེ་གང་ཁུར།
པིར་ཆགས་པ་གང་ཐོགས་ཏེ། འཇིམ་གཟུགས་དང་རི་མོ་བྱེད་པ་ལ་འཛམ་བུའི་གླིང་ན་ང་མཁས་ཏེ། བོད་ཀྱི་རྒྱལ་པོ་ལྷ་ཁང་རྩིགས་ཟེར་ན་ངས་ནི་གཟུགས་ཤེས། ཟེར་བར་བཀུག་ནས། ལྷ་བཟོ་ན་རེ། ལྷ་རྒྱ་གར་དང་རྒྱའི་གཟུགས་གང་བགྱི་ཞེས་གསུང་དེར་འཚོགས་ཏེ་གྲོས་བགྱིས་པས། མཁན་པོའི་ཞལ་ནས། སངས་རྒྱས་རྒྱ་གར་དུ་བྱོན་པ་ཡིན་པས་རྒྱ་གར་ལུགས་སུ་བགྱིས་གསུང་། བཙན་པོའི་ཞལ་ནས། བོད་ཀྱི་ལུགས་སུ་བགྱིས་ན་བོད་ནག་པོ་ལ་ཞེན་པ་རྣམས་དད་བསྐྱེར་རེ་བ་ལགས་པས།
ལྷ་བོད་ལུགས་སུ་བྱ་བར་ཅི་གནང་ཞེས་སློབ་དཔོན་ལ་ཞུས་པས། འོ་ན་བོད་འབངས་ཀུན་བསྡུས་ཤིག བོད་ཀྱི་ལུགས་སུ་བྱའོ་གསུང་། བོད་ཀྱི་ལུགས་སུ་བགྱིད་པའི་དཔེ་བོད་འབངས་ཀུན་ཚོགས་པ་ ༄༅།།སྦ་གསལ་སྣང་གི་བཞེད་པ་བཞུགས། 117ལས་ནང་ན་གཟུགས་བཟང་པ་ཁ་སྟག་ཚས་ལ་བྱས་ཏེ། གཙོ་བོ་ལ་ཨཱརྱ་པཱ་ལོར་ཁར་ས་པཱ་ཎི་བཞེངས། རྨ་ས་ཀོང་ལ་དཔེ་བྱས་ཏེ་ཨརྱ་པཱ་ལོར་རྟ་མགྲིན་སྒོ་སྲུངསབྱས། ཐང་བཟང་སྟག་ལོད་ལ་དཔེ་བྱས་ཏེ་ཨཱརྱ་པཱ་ལོའི་སྤྲུལ་པ་ཡི་གེ་དྲུག་པ་གཡས་སུ་བྱས། ལྷ་མོའི་བུ་མེད་ལ་མཛེས་པ་ལྕོག་རོ་བཟའ་ལྷ་ཐ་སྨན་ལ་བགྱིས་ཏེ་སྒྲོལ་མ་གཡས་སུ་བྱས།
ལྕོག་རོ་བཟའ་ནུ་ཆུང་ལ་དཔེ་བྱས་ཏེ་ལྷ་མོ་འོད་ཟེར་ཅན་གཡོན་དུ་བྱས། ཀུན་ཚར་ལགས་ནས་རྒྱལ་པོ་ཡོ་བྱད་སྟ་གོན་མཛད་དེ། གྲལ་ཉི་ཤུ་དགུའི་གདུགས་ལ་ཞལ་སྲོས་ཞུ་བའི་ཚེ། སློབ་དཔོན་གྱིས་མཆོད་པ་བཤམ་དུ་གསོལ་ཏེ། ནམ་བསྲོས་པ་དང་། ལྷ་ཁང་སྟེང་ཨརྱ་པ་ལོའི་སྟེང་ནས་འོད་ཉི་མ་ཤར་བ་ཙམ་གཅིག་ཇེ་ཆེ་ཇེ་ཆེ་བྱུང་ནས་བྲག་དམར་ཕུ་མདའ་ཟླ་བ་ཤར་བ་བཞིན་འོད་ཀྱིས་ཁྱབ་པར་སྣང་། དེའི་རྒྱུ་ཅི་ཡིན་ཞུས་པ་དང་། མཁན་པོའི་ཞལ་ནས་འོད་དེ་ཨཱ་མི་ཏ་བྷཱ་ཝས་བོད་ལ་དགོངས་པའི་ཨཱ་མི་ཏ་བྷཱ་ཝའི་འོད་ཡིན་པས། སང་ཉིན་དུ་ལྷ་ཁང་གི་དབུས་ཀྱི་སྟེངས་སུ་ཨཱ་མི་ཏ་བྷཱ་ཝའི་ལྷ་ཁང་ཡང་ཐོག་གཅིག་བརྩིགས་དགོས་གསུངས་ནས་དེ་བཞིན་དུ་ལྷ་ཁང་ཡང་ཐོག་གཅིག་མདོ་ལ་རྩིགས་ནས་ལོ་ཨཱ་ལཱ་མི་ཏ་བྷཱ་ཝ་གཙོ་འཁོར་ལྔ་བཞེངས། ཞལ་སྲོས།
ཨརྱ་པཱ་ལོའི་ཞལ་སྔོས་ཆེན་པོའི་ཚེ། གཟུགས་མཁན་རྒྱ་མཚལ་བུ་ལ་བྱ་དགའ་སྩལ་བར་བགྱིས་ཏེ། གབ་ཚེ་ཡང་དར་ལས་བྱས་པ་གཉིས་གཏིང་བ་ལས། ལྷ་བཟོ་བ་གར་སོང་གཏོལ་མ་མཆིས་ཏེ་སྤྲུལ་པ་ཡིན་པ་བལྟ་ཞེས་སོ།། ཡང་མཁན་པོའི་ཞལ་ནས། བཙན་པོ་ཁྱེད་དང་པོ་བྱང་ཆུབ་ཏུ་སེམས་བསྐྱེད་པའི་དགེ་བའི་བཤེས་བསྙེན་ལྷ་མོ་སྒྲོལ་མས་བྱས། ད་ཡང་སངས་རྒྱས་ནས་རྡོ་རྗེ་གདན་ལ་བཞུགས་པའི་ཚེ་ཡང་ཆོས་ཀྱི་འཁོར་ལོ་བསྐོར་བར་བསྐུལ་བ་ཡང་ལྷ་མོསཁྱེད་པར་འགྱུར། ད་ཡང་བགེགས་དང་བར་ཆད་མི་འབྱུང་པ་ཡང་སྒྲོལ་མས་བྱེད་པས། སྒྲོལ་མ་དེ་ལ་གསོལ་བ་ཐོབ་ལ་བསྙེན་པ་བགྱིས་གཅིག་གསུངས་ནས། སློབ་དཔོན་ལས་ལུང་མནོས་ནས་ཨཱརྱ་པ་ལོའི་གླིང་དུ་བསྒོམ་པས་འཕགས་པ་རྟ་མགྲིན་གྱིས་རྟ་སྐད་ཉིན་ལན་གསུམ་མཚན་ལན་གསུམ་ཕྱུང་བས།
118 ༄༅།།〈སྦ་བཞེང་〉ཕྱོགས་བསྒྲིགས། རྩེ་རྒོད་རྣམས་ཀྱིས་ཐོས་བྲེད་ནས། ཞབས་འབྲིང་ནང་པ་དང་། ལྷ་ཁང་བསྲུངས་མ་གཉེར་ལེན་ཀུན་གྱིས་ཐོས། དེ་ཅི་ཡིན་དྲིས་པ་དང་། སློབ་དཔོན་ན་རེ། རྒྱལ་པོས་གྲུབ་པ་མཉེས་པས་རྟ་མགྲིན་གྱིས་རྟ་སྐད་ལན་གསུམ་སྟོན་པ་དེ་འཛམ་བུ་གླིང་སུམ་གཉིས་ཀྱི་ཐོས་ཏེ་རྒྱལ་པོའི་ཆབ་སྲིད་མངའ་རིས་ཀྱང་དེ་ཙམ་དུ་གསུང་། དེ་ནས་ཡོས་བུའི་ལོ་ལ་བཙན་པོ་ལོ་བཅུ་གསུམ་ལོན་པ་དང་། དབུ་རྩེའི་རྨངས་འདིང་བར་ཞུས་པས་ཨཱ་ཙརྱ་ན་རེ་དཔལ་བྲག་དམར་བསམ་ཡས་མི་འགྱུར་ལྷུན་གྱིས་གྲུབ།
འཛམ་བུའི་གླིང་ན་བྱིན་བརླབས་ཆེ་བ་གཅིག་བྱེད་པས། མདོ་སྡེ། འདུལ་བ། མངོན་པ་སྟེ། མཚན་ཉིད་ཀྱི་སྡེ་སྣོད་ཐམས་ཅད་དང་། གསང་སྔགས་རྒྱུད་སྡེ་ཐམས་ཅད་མཐུན་ཞིང་མི་འགལ་བ་འགྲན་གྱི་དོ་མེད་པ་གཅིག་བགྱི་མཚལ་གསུངས། ཨཱ་ཙརྱས་དེ་ལྟ་བུ་མཁྱེན་ཏམ་ཞུས་པས། ངས་ཤེས་ཏེ། དེ་ལྟ་བུ་གཅིག་ཨོ་ཏཎྜ་པུ་རི་ནའང་ཡོད་གསུངས། དེ་ཅི་འདྲ་ཞུས་པས།
དེ་ནི་མུ་སྟེགས་རིག་འཛིན་གྱི་སྒྲུབ་པ་པོས་རོ་སྒྲུབ་བྱེད་པ་ལ། དངོས་གྲུབ་ལེན་པའི་སྒྲུབ་གཡོག་མཚན་རྟགས་དང་ལྡན་པ་ཀུན་ཏུ་བཙལ་བས་མ་བརྙེད་པ་ལ། མ་ག་ཏའི་དགེ་སློང་སྒྲུབ་པ་པོ་ལ་ཉེ་གནས་གཅིག་ཡོད་པ་དེ་དེའི་མཚན་བརྟགས་དང་ལྡན་ནས། སྒྲུབ་པ་པོ་དགེ་སློང་ལ་མཎྜལ་གསེར་གྱི་ཉེའུ་བཀྲམ་པ་ཡང་དང་ཡང་དུ་ཕུལ་བས། ཁྱོད་ང་ལ་གདམས་ངག་འདོད་དམ། རིག་འཛིན་གྱིས་སྨྲས་པ། ང་ཁྱོད་ཀྱི་ཉེ་གནས་དཔའ་བའི་བརྟགས་ཅན་ཞུའོ།། དེས་དེ་ལ་ཕུལ་ལ། དེ་ནས་བསྒྲུབ་ཁང་དུ་ཕྱིན་པ་དང་། རོ་སོག་ཕོན་ཙམ་པ་གཅིག་དཀྱིལ་འཁོར་སྟེང་ན་འདུག་གོ།།
དེ་ལ་དགེ་ཚུལ་རོ་ལ་དཔའ་བའི་བརྟགས་ཡོད་པས་མ་འཇིགས་པར་དེའི་ལྕེ་ཆོད་གཅིག ལྕེ་དེ་གསེར་གྱི་རལ་གྲིར་སོང་བ་དང་ང་ལ་བྱིན་གཅིག དེ་གར་གཏད་པར་འགྲོ་བར་ནུས་པ་ཡིན་ཏེ། ང་འོག་མིན་དུ་རིག་འཛིན་སྒྲུབ་དུ་འགྲོ་བ་ཡིན། རོ་འདི་གསེར་དུ་འགྱུར་བས་དེ་ཁྱོད་ལ་རྔན་པ་སྦྱིན་ནོ་ཟེར། དེར་དེས་མཉམ་པར་བཞག་གོ།། དགེ་ཚུལ་རོ་ལ་ཞེན་ནས་གྲིས་ལྕེ་གཅོད་དུ་བཅུག་པ་དང་། རོ་འགུལ་ཞིང་མིག་ ༄༅།།སྦ་གསལ་སྣང་གི་བཞེད་པ་བཞུགས། 119འཁྲུལ།
ཁ་བཏབ་བཏབ་བྱེད་པ་དང་། ལྕེ་དར་ཤམ་ཙམ་གཅིག་ཉུག་བྱུང་བ་ལ་མ་ཟིན་ནོ།། ལན་གཉིས་སུ་མ་ཟིན་པ་དང་། ད་རེས་ལྕེ་མ་ཆོད་ན་དང་པོར་ངེད་རང་གཉིས་གསོད། དེ་ནས་སྟོང་གསུམ་སྲིད་པ་གསུམ་གྱི་སེམས་ཅན་གསོད་དུ་འོང་བས་བསྒྲིམས་ལ་ཆོད་ཅིག་ཟེར་རོ།། དེས་རོ་དང་ཁ་སྤྲད་དེ་བསྒྲིམས་པ་དང་། སོས་ལྕེ་ཟིན་ནས་བཅད་པས་རལ་གྲིར་གྱུར་ནས་ནམ་མཁའ་ལ་དབྱུགས་པས་ནམ་མཁའ་ལ་དགེ་ཚུལ་འཕུར་བ་ལ། རིག་འཛིན་ན་རེ། ཁྱེད་ནང་པ་སངས་རྒྱས་པ་ལ་ཕམ་པ་འོང་བ་ཡིན་པ་ལ། རལ་གྲི་ནི་ང་དབང་ན་མར་ལ་ཤོག་ཅིག་ཟེར་བ་ལ།
དེ་ལྟ་ཡིན་མོད། ངས་བལྟས་མོ་ལྟ་ཡིས་ཟེར་ནས་རི་རབ་ཀྱི་ཁར་སོང་ནས། གླིང་བཞི་རི་རབ་ཉི་ཟླ་གཟའ་སྐར་དང་བཅས་པ་དང་། ལྕོག་བཞི་སུམ་བཅུ་རྩ་སུམ་བཀོད་པ་དང་བཅས་པ་ལྟས་པས་ལེགས་པར་མཐོང་། དེ་ནས་མར་འཛམ་བུའི་གླིང་ངོགས་སུ་རལ་གྲི་དབྱུགས་པས་རིག་འཛིན་གྱི་དྲུང་དུ་བྱུང་ནས། རོ་ལས་གསེར་དུ་གྲུབ་པ་དགེ་ཚུལ་ཁྱོད་གྱིས་ཤིགའདིས་དགེ་སློང་ལྔ་བརྒྱའི་མཚོ(འཚོ) བ་ལྡང་སྟེ། རུས་པ་ལ་མ་བཅད་གཅིག་བཅད་ན་ལོག་འཚོར་འགྱུར་ཏེ་ཕྱིས་མི་སྐྱེའོ།། གཞན་དུ་ན་ནང་བཅད་ཀྱང་ནུབ་མོ་སྐྱེའོ།། དེ་སྐད་ཟེར་ཏེ་ཁོང་རང་རལ་གྲི་ནམ་མཁའ་ལ་དབྱུགས་ཏེ་འོག་མིན་དུ་སོང་ངོ་།། དགེ་ཚུལ་དེས་སློབ་དཔོན་དགེ་སློང་དེ་ལ་སྨྲས་པས།
ཞལ་ནས། འོ་ཅག་དགེ་སློང་ལྔ་བརྒྱའི་བཞུགས་ས་གཙུག་ལག་ཁང་གཅིག་བྱེད་དགོས་པས། མགོན་པོ་ལ་ས་གཞི་ཞུ་བའི་གཏོར་མ་བྱའོ་ཟེར་ནས། བྷ་བིམ་བྱས་པས་བྱ་རོག་གིས་ཁྱེར་ནས་མཚོ་གཅིག་གི་དཀྱིལ་ན་དེའུ་ཡོད་པའི་ཁར་བཞག་གོ།། དེའུ་དེའི་ཁར་གཙུག་ལག་ཁང་གཅིག་བརྩིགས་ཏེ་རི་རབ་གླིང་བཞི་གླིང་ཕྲན་དང་བཅས་པ་ཉི་མ་དང་ཟླ་བ་དང་བཅས་པ་ལ་དཔེ་བྱས་ནས་བཞེངས་པའི་གཙུག་ལག་ཁང་པས་ཨོ་ཏཎྜ་པུ་རི་བྱ་བ་ཡོད། རྒྱལ་པོ་ཆེན་པོའི་ཐུགས་དམ་གཙུག་ལག་ཁང་བཞེངས་པའི་དཔེ་ཡང་དེ་ལ་བྱས་ན་འགྲན་གྱི་དོ་མེད་པ་སྡེ་སྣོད་གསུམ་དང་སྔགས་རྒྱུད་སྡེ་ཐམས་ཅད་ང་མི་འགལ་ཞིང་ང་བྱིན་120 ༄༧།། 〈སྦ་བཞེད་〉ཕྱོགས་བསྒྲིགས། རླབས་ཡང་ཤིན་ཏུ་ཆེ་བ་གཅིག་ཡོད་ཡོང་མཆི་བས་དེ་ལ་དཔེ་བྱའོ་གསུང་། དེ་ནས་གདོད་བལ་ཡུལ་ནས་གཟུགས་མཁན་དང་ཕྱྭ་མཁན་བཀུག་སྟེ།
ས་བརྟག་པའི་ཆོ་ག་སྔར་བགྱིས་པ་ལས་ཡང་ལན་ཅིག་བྱས་པའི་ཚེ། གོང་གི་ཚོ་(མཚོ)ལ་ཤར་རི་ཧས་པོ་རི་ནས་ཕ་བོང་དྲངས་ཏེ། བཞིས་དབུ་རྩེའི་རྨང་བཏིང་། ས་ཡར་ཀླུང་དུ་གདངས་ཐོག་ནས་བླངས། ཤིང་ཤུག་པ་དང་། ཙནྟ་མ་བྱས་ཏེ་བརྩིགས་ནས། ཁང་པ་ནི་ཚར་ལགས། སྐུ་གཟུགས་ཇི་ལྟ་བུ་གཅིག་བགྱི་དགོངས་པ་ལས། བཙན་པོས་མནལ་བའི་རྨི་ལམ་དུ་མི་དཀར་པོ་ཞིག་ན་རེ། རྒྱལ་པོ་ཁྱོད་སངས་རྒྱས་ཀྱི་སྐུ་གཟུགས་ཅི་ལ་བྱ་བར་སེམས་ཟེར།
སློབ་དཔོན་ལ་དྲི་བྱས་པས། མི་དཀར་པོ་དེ་ན་རེ། ས་གཞི་འདི་ཇོ་མོ་སྒྲོལ་མས་བྱིན་གྱིས་བརླབས་པ་ཡིན། ཏཱ་རེ་དངོས་ཀྱིས་ཞབས་ཀྱིས་བཅགས་པ་ཡིན། ཧས་པོ་རིའི་རྩེ་མོ་ན་ཤཱཀྱ་ཐུབ་པ་གཙོ་འཁོར་བཅུ་གསུམ་སྔོན་བཅོམ་ལྡན་འདས་ཉིད་ཀྱིས་བྱིན་གྱིས་བརླབས་པ་ཡོད་ཀྱིས་དེ་སྤྱན་དྲོངས་ལ་གྱིས་ཟེར། དེ་གང་ན་ཡོད་སྟོན་དང་བྱས་པས། བ་དམར་འབུས་འདེབས་པའི་ས་ནང་ཡོད་ཟེར། འདོང་ཞེས་ཁྲིད་དེ་ཧས་པོ་རིར་ཕྱིན་པ་དང་། བྲག་ཀུན་ལ་བལྟར་བཅུག་ནས། འདི་ནི་སངས་རྒྱས་དང་བྱང་ཆུབ་སེམས་དཔའ་འདི་དང་འདི་ཞེས་ཀུན་གྱི་མཚན་ཡང་སྨོས་ནས་ལྷ་བཅུ་དགུ་འདུག
ཁྲོ་མོ་དང་ཀུན་བསྟན་ཏེ། རྒྱལ་པོ་དགྱེས་ཆེས་ནས་ལྡེ་ལྡེ་བྱས་པས། མནལ་སད་དེ་རྨི་ལམ་དུ་རེད་ནས། ནམ་ལངས་མ་ཐོག་དུ་བློན་པོ་གནོན་ཁམས་ས་ཁྲིད་དེ་རྨི་ལམ་དུ་བསྟན་པའི་ས་དེར་གཤེགས་ནས་གཟིགས་པ་དང་ཅི་ཡང་མེད། འདི་ན་འདུག་པ་ཡིན་པ་ལ་བྱས་ཏེ་བཙན་པོསཁྱེ་མ་ལ་ཞབས་སུག་སུག་བྱས་ཏེ། ལྡེ་གུ་བྱ་མཆུ་ཙམ་གཅིག་འདུག དེ་བསལ་བས་རྡོ་སྐུ་བྱུང་། ཐེའུའི་རྗེས་མེད་པ་གཙུག་ཏོར་ནག་པོ་ལྡེམ་མེ་བ། སྤྱན་ཁྲ་ཧྲིག་གེ་བའི་བྱང་ཆུབ་ཆེན་མོ་གཅིག་གདའ། རྨི་ལམ་དུ་བྱུང་བ་དང་མཐུན་པར་བྲག་ལ་འོལ་ཇི་ཙམ་གདའ་ནས།
དགྱེས་ཆེས་ནས་བལ་པོ་བཟོ་མཁན་འགུགས་སུ་བཏང་ནས། མཆིས་མ་ཐག་དུ་སྐུ་གཟུགས་ཀུན་དེ་ཉིད་དུ་ ༄༅།།སྦ་གསལ་སྣང་གི་བཞེད་པ་བཞུགས། 121བགྱིས་ནས་ཤིང་རྟ་ལ་བཞག་པའི་ཚེ་ས་ལན་གཅིག་གཡོས། ཤར་སྒོའི་ཐེམ་ཁར་ཕྱིན་པའི་ཚེ་ལན་གཅིག་གཡོས། དྲིའི་གཙང་ཁང་གི་ནང་དུ་ཕྱིན་པའི་ཚེ་ས་ལན་གཅིག་གཡོས། དེ་ནས་ཁྲི་ལ་བཞུགས་པ་དང་བཙན་པོ་དགྱེས་ཏེ། མདྷེ་དང་གསེར་ག་གསོལ། ན་བཟའ་གསོལ་ནས་བཙན་པོ་ཉིད་ཀྱི་གསེར་གྱི་སྐུ་རེགས་ཤཱཀྱ་ཐུབ་པའི་སྐུ་ལ་བཅིངས་སོ།། བཅིངས་པའི་སྟེངས་སུ་འཇིམས་པས་གཡོགས།
ཕྱྭ་མཁན་ན་རེ། བཙན་པོའི་ཁང་པ་དང་སྦྱར་ན་ལྷ་ཆུང་ཟེར་ནས་འཇག་མ་དཀྲིས། དེ་ལ་རས་གཡོགས་ནས་འདགས་པ་བྱུགས། དེ་ལ་གསེར་གྱིས་གྱིམ་འབག་ལན་བདུན་གསོལ་ནས་བཞག རྒྱུ་རྡོ་ལ་བྱས། བཟོ་ནི་བོད་ལུགས་སུ་བྱས། ལྷོ་ངོས་ཀྱི་གཡས་གྲལ་ན་བྱང་ཆུབ་སེམས་དཔའ་ནམ་མཁའི་སྙིང་པོ་དང་། བྱམས་པ་དང་། སྤྱན་རས་གཟིགས་དང་། སའི་སྙིང་པོ་དང་།
དགའ་བའི་དཔལ་དང་། ཁྲོ་མོ་ཁམས་གསུམ་རྣམ་པར་རྒྱལ་བ་དང་དྲུག་གོ།། བྱང་ངོས་གཡོན་གྲལ་ན་བྱང་ཆུབ་སེམས་དཔའ་ཀུན་ཏུ་བཟང་པོ་དང་། ཕྱག་ན་རྡོ་རྗེ་དང་། འཇམ་དཔལ་དང་། སྒྲིབ་པ་རྣམ་སེལ་དང་། དགེ་བསྙེན་ཆེན་པོ་དྲི་མ་མེད་པར་གྲགས་པ་དང་། ཁྲོ་མོ་མི་གཡོ་བ་དམར་པོ་དང་གཙོ་འཁོར་བཅུ་གསུམ། གསང་འདུས་ལ་འགྲེལ་པ་བརྒྱ་རྩ་བརྒྱད་ཡོད་པ་ལས། སློབ་དཔོན་སངས་རྒྱས་ཡེ་ཤེས་ཞབས་ཀྱི་ལྷ་བཅུ་དགུ་ལ་དྲུག་མ་ཤོང་ནས།
བྱང་ཆུབ་ཆེན་པོའི་རྒྱབ་དུ་གྱང་ལོགས་ལ་རི་མོར་བྲིས་ནས་ཡོད་དོ།། ལྟེ་བའི་རྒྱུད་རིས་ནི་སྐུ་གསུམ་འབྱུང་བའི་མདོ་བྲིས། ལྟེ་བའི་ཁ་ཕྱིར་ལྟས་ལ་མདོ་སྡེ་པདྨ་དཀར་པོའི་རྒྱུད་རིས་བྲིས། ཁ་ནང་ལྟའི་བསྐོར་ཁང་ལ་འདུས་པ་ཆེན་པོ་རིན་པོ་ཆེ་ཏོག་གི་གཟུངས་བྲིས། རྔ་ཁང་ལ་རྗེའི་ཐུགས་དམ་མདོ་སྡེ་དཀོན་མཆོག་སྤྲིན་གྱི་རྒྱུད་རིས་བྲིས། འོག་ཁང་གི་ཆོས་སྐྱོང་བསྲུངས་མ་མཁའ་འགྲོ་མ་སེང་གེ་ཁྲི་རལ་པ་ཅན་ལ་གཏད། དེ་ནས་བར་ཁང་གི་ཤིང་ཐམས་ཅད་གླ་བ་དང་ཡེང་ལྡེང་ལ་བྱས། སྡེར་བཟོ་ཚོའི་རྒྱུ་བ་མེན་གྱི་ཀོ་བ་ལ་བྱས། བཟོ་རྒྱ་ནག་པོའི་ལུགས་སུ་བྱས། གཙོ་བོ་དཔལ་རྣམ་པར་སྣང་མཛད།
གཡས་ན་འདས་པའི་122 ༄༧།། (སྦ་བཞེད་〉ཕྱོགས་བསྒྲིགས། སངས་རྒྱས་མར་མེ་མཛད། གཡོན་ན་མ་བྱོན་པའི་སངས་རྒྱས་བྱམས་པ་བཞེངས་ཁ་མ། མདུན་ན་སྟོང་གི་ལྷ་ཤཱཀྱ་ཐུབ་པ། ཚེས་བརྒྱད་ཀྱི་ལྷ་སྨན་གྱི་བླ་བེེརྒྱུ་ཉའི་ལྷ་སྣང་བ་མཐའ་ཡས། ཉི་ཤུ་གཉིས་ཀྱི་ལྷ་ཇོ་མོ་སྒྲོལ་མ་བྲིས། གཡས་གཡོན་གྱི་བྱང་ཆུབ་སེམས་དཔའ་འཁོར་ཉེ་བའི་སྲས་བརྒྱད། དགེ་བསྙེན་ཆེན་པོ་དྲི་མ་མེད་པར་གྲགས་པ།
བྱང་ཆུབ་སེམས་དཔའ་དགའ་བའི་དཔལ། ཁྲོ་བོ་གང་གིང་ཞེས་བྱ་སྟེ་རྒྱ་ནག་གི་སྐད་ཡིན། དོན་འོག་ཁང་དང་མཐུན། ཀྲི་ཡའི་ལྷ་ཚོགས་བཅོ་ལྔ་དང་བསྟུན། ནང་གི་རྒྱུད་རིས་ཡུམ་རྒྱས་པའི་གླེང་བཞིའི་ལེའུ་རྒྱུད་རིས་བྲིས། གདོང་ལ་རྒྱལ་པོ་ཆེན་པོ་བཞི། བསྐོར་ཁང་ཁ་ཕྱིར་བལྟ་ལ་མཆོད་རྟེན་བརྒྱད་པ། མདོ་མངོན་པར་འབྱུང་བའི་རྒྱུད་རིས་བྲིས། བསྐོར་ཁང་ཁ་ནང་ལྟ་ལ་མདོ་སྡེ་སྤྲིན་ཆེན་པོའི་རྒྱུད་རིས་སྔ་ཁང་ལ་ཕྱོགས་བཅུའི་སངས་རྒྱས་དང་། གཤིན་རྗེའི་གཤེད་ཀྱི་ལྷ་ཚོགས་དང་།
བསམ་ཡས་ན་གནས་པའི་ཆོས་སྐྱོང་རྣམས་ཀྱི་འབག བར་ཁང་གི་ཆོས་སྐྱོང་རྒྱལ་པོ་ཤིང་བྱ་ཅན་ལ་གཏད། དེ་ནས་སྟེང་ཁང་གི་ཤིང་ཆ་ཐམས་ཅད་ཐང་མ་དང་བསོམ་ལས་བྱས། ལྡེར་ཚོའི་རྒྱུ་རས་དང་འཇག་མ་ལ་བྱས། བཟོ་རྒྱ་དཀར་པོའི་ལུགས། གཙོ་བོ་སངས་རྒྱས་རྣམས་པར་སྣང་མཛད་ཀུན་ཏུ་རིག་པ་ཞལ་བཞི། ངོ་བོ་གཅིག་པའོ།། རེ་རེ་ལ་འཁོར་གཉིས་གཉིས། བྱང་ཆུབ་སེམས་དཔའ་ཉེ་བའི་སྲས་བརྒྱད། ནང་གི་ལྷ་ཚོགས་བྱང་ཆུབ་སེམས་དཔའ་རྡོ་རྗེ་རྒྱལ་པོ་ལ་སོགས་པ་ཕྱོགས་བཅུ་ནས་ལྷགས་པའི་བྱང་ཆུབ་སེམས་དཔའ།
ཁྲོ་བོ་མི་གཡོ་བ་ལ་སོགས་པ་བཞི། ཕྱག་ན་རྡོ་རྗེ་བཞི་སྟེ་བུདྷིའི་ལྷ་ཚོགས་བཞི་བཅུ་གཉིས་སུ་བྱས། རྒྱུད་རིས་མདོ་སྡེ་བ་བཅུ་པ། ཆོས་སྐྱོང་བའི་རྒྱལ་པོ་ཟངས་མའི་འབོར་ལོག་ཅན། ཐོག་རྒྱ་ཕེབས་ཅན་ཟ་འོག་རིས་ཅན་དུ་ཕེབ། ལྕོག་བཞིན་སྟེང་གི་ཞིང་ཁམས་མདངས་དགའ་བ་ཅན་གྱི་སངས་རྒྱས་དཔལ། འཁོར་བྱང་ཆུབ་སེམས་དཔའ་དགའ་བས་བྱིན་ལ་སོགས་པའི་རྒྱུད་རིས་བཞི། དེའི་ཆོས་སྐྱོང་གནོད་སྦྱིན་ལག་ན་རྡོ་རྗེའི་གོས་སྔོན་པོ་ཅན་བཞི་ལ་གཏད། སྙ་ལྗི་ར་གསེར་ལ་ ༄༧།།
སྦ་གསལ་སྣང་གི་བཞེད་པ་བཞུགས། 123ཤེལ་གྱི་ཏོག་ཅན་དུ་བཙུགས། དེ་ནས་འཁོར་ས་བར་མ་བརྩིགས་ཏེ། ལྷོ་ཕྱོགས་རོལ་མོ་མཆོད་རྫས་ཀྱིས་བང་མཛོད་གསུམ་ན་རོལ་ཆས་བཀང་པའོ།། གནོད་སྦྱིན་ལག་ན་དབྱུག་པ་ཐོགས་པ་མཆེད་གསུམ་ལ་གཏད། ནུབ་ངོས་མདོ་རྒྱུད་ཆོས་ཀྱི་བང་མཛོད་གསུམ་ན། རྒྱ་དཔེ། བོད་དཔེ། རྒྱ་ནག་གི་དཔེའི་གླེགས་བམ་རྣམས་ཀྱིས་བཀང་སྟེ། ཨ་ཙ་ར་ལག་ན་སྤུ་གྲི་ཐོགས་པ་མཆེད་གསུམ་ལ་གཏད།
བྱང་ངོས་རིན་ཆེན་གསེར་གྱི་བང་མཛོད་གསུམ་ན་གསེར་དངུལ་ཟངས་ལ་སོགས་པས་བཀང་སྟེ། གཤིན་རྗེ་ལག་ན་བེ་ཅོན་ཐོགས་པ་མཆེད་གསུམ་ལ་གཏད། རྒྱུད་རིས་མདོ་རྒྱ་ཆེར་རོལ་པ་བྲིས། བར་དོར་ས་ལ་བསྐལ་པ་བཟང་པོ་འདི་ལ་སངས་རྒྱས་སྟོང་འབྱུང་བ་དང་། དེའི་འོག་ཏུ་ངན་འགྲོའི་བསྐལ་པ་དྲུག་བཅུའི་རྗེས་ལ། བསྐལ་པ་གཉན་པ་ཆེན་པོ་ལ་སངས་རྒྱས་ཁྲི་འབྱུང་བ་བྲིས་ཏེ། མ་ཤོངས་པ་གྲུ་སྐས་ཀྱི་རྩིག་ལོགས་ལ་བཀོད་ནས་ཡོད། དེ་ནས་འཁོར་ས་ཆེན་མོ་བསྐོར་ཏེ་རྣམ་པར་སྣང་མཛད་ངན་སོང་སྦྱོང་བའི་དཀྱིལ་འཁོར་དུ་བཞེངས་སོ།། མདའ་ཡབ་ཀྱི་ངོས་གསུམ་ན་རྣམ་པར་སྣང་མཛད་ལ་སོགས་པ་རིགས་ལྔའི་ལྡེར་ཚོར་ཞལ་ཕྱིར་བལྟ་བ། ནང་དུ་མདོ་སྡོང་པོ་བརྒྱན་པའི་རྒྱུད་རིས་དང་།
ཚོང་དཔོན་གྱི་བུ་ནོར་བུ་བཟང་པོས་དགེ་བའི་བཤེས་གཉེན་རྒྱ་རྩ་གཉིས་བརྟེན་པ་བྲིས་སོ།། དེས་མ་ཁེངས་པ་འཕགས་པ་སྣང་བརྒྱད་ཀྱིས་བཀང་ནས་ཡོད། ཆོས་སྐྱོང་ཀླུའི་རྒྱལ་པོ་ཨ་ནནྟ་ཨུ་ལི་ལ་གཏོད། རྒྱབ་ཏུ་རྡོ་རིང་པདྨ་ཅན་ལ་བཀའ་ཚིགས་མདོར་བསྡུས་བཀོས། སྟོང་དུ་སེང་གེ་བཞག་ནས་ཆོས་སྐྱོང་སེང་གེ་ང་མུ་ཁ་ལ་གཏད། དབུ་རྩེའི་སྒོ་པྲཛྙ་པ་ར་མི་ཏ་རྣམ་པར་ཐར་པའི་སྒོ། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་སྒོ་གསུམ་དང་བསྟུན། རྩིག་པ་དང་ཤིང་བཟོ་བརྐོས་ཏེ།
རྨངས་བཙུགས། ཆུ་ཁུང་གཏོད། ནང་དུ་ཀ་བའི་རྨངས་བྱས། སྟེང་དུ་ཀ་བ། ཀ་བའི་སྟེང་དུ་ཀ་ལོ། དེའི་སྟེང་དུ་གདུང་། དེའི་སྟེང་དུ་ཅམ། དེའི་སྟེང་དུ་སྤང་ལེབ། དེའི་སྟེང་དུ་སོ་ཕག་བཀྲམ། ཁ་ལན་ཀུན་གྱིས་བསྐོར།
ལོགས་ལ་124 ༄༅།།(སྦ་བཞེད་〉ཕྱོགས་བསྒྲིགས། སུམ་བརྒྱའི་འོག་ཏུ་སྒོ་ཕྱི་རུབ་ལ་ནང་ཡངས་པ་རྒྱ་མཚོ་ལྟ་བུ་བྱས། བྱ་གག་མི་འཇུག་པའི་ཕྱིར་དྲ་མ། སྦྲང་བུ་མི་འཇུག་པའི་ཕྱིར་སྒོ་ལེགས། དེ་རླུང་གིས་མི་བསྐྱོད་པའི་ཕྱིར་འཁོར་གཏན་བྱས། དེ་འབྱེད་པ་དབྱུག་གུ་སྐམ་ཁ་བྱས། སྟེང་དུ་འཇོག་པའི་གྲུ་སྐས། དེའི་རྨང་རྡོ་ལ་བྱས། བར་སོ་ཕག
སྟེང་ཤིང་ལ་བྱས། ལག་འཇུ་པའི་སྡང་བུ་བྱས། དེ་མི་འགུལ་བའི་ལྕགས་གཟེར་བཏབ། བྱ་བ་འདུལ་བ་དང་བསྟུན། རྒྱུད་རིས་ཐམས་ཅད་མདོ་སྡེ་དང་བསྟུན། ལྡེར་ཚོ་ཐམས་ཅད་གསང་སྔགས་དང་བསྟུན། དེ་ལྟར་ན་ལྡེར་ཚོ་བདུན་བཅུ་དོན་བརྒྱད། མདོའི་རྒྱུད་རིས་བཅུ་བཞི། ཀ་བ་སྟོང་དང་རྩ་གཉིས། སྒོ་མོ་ཆེ་སུམ་བཅུ་སོ་དྲུག
སྒོ་ཆུ་(ཆེ)ཆུང་བཞི་བཅུ་ཞེ་གཉིས། གྲུ་སྐས་ཆེན་པོ་དྲུག ལྕོང་ཆེན་པོ་བརྒྱད། དང་དང་ཆེན་པོ་གསུམ་ལ་སོགས་པ་དང་། མངོན་པ་དང་བསྟུན་པའི་གླིང་ཕྲན་བཅུ་གཉིས། ཉི་ཟླ་དང་། ཕྱི་ལྕགས་རི་དང་བཅས་པར་བཞེངས། དེ་ཡང་ཤར་ལུས་འཕགས་པོའི་གླིང་གཡོག་དང་བཅས་པ་ལ་དཔེ་བྱས་ཏེ། དང་པོ་རྣམ་དག་ཁྲིམས་པའི་གླིང་ཟླ་གམ་དུ་བྱས་ཏེ། ལྡེར་ཚོ་བསྟན་པའི་བདག་པོ་ལ་སོགས་པ་གཙོ་འཁོར་ལྔ་བཞུགས།
ཟླ་འོད་གཞོན་ནུར་གྱུར་པའི་རྒྱུད་རིས། ཆོས་སྐྱོང་དཀར་པོ་དུང་གི་ཐོར་ཚུགས་ཅན་ནོ།། སྤྱིར་གླིང་ཕྲན་བཅུ་གཉིས་པོ་མོ་ལ་ལྟེ་བ་ལ་སྒོ་རེ། འཁོར་ས་ལ་སྒོ་གཉིས་གཉིས་ཡོད་དོ།། དེ་ནས་མཁྱེན་རབ་འཇམ་དཔལ་གླིང་ན། འཇམ་དཔལ་རྒྱུ་ཀོ་བ་ལ་བྱས་པ་གཙོ་འཁོར་བདུན། སྒོ་བསྲུངས་གཤིན་རྗེའི་གཤེད་གཉིས། ནང་གི་ལྟེ་བ་ལ་འཇམ་དཔལ་གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པ། འོག་ཁང་ན་ཕལ་པོ་ཆེའི་རྒྱུད་རིས་དང་། སྒོ་མོ་དྲུག
ཆོས་སྐྱོང་པ་གཤིན་རྗེ་མེའི་འཁོར་ལོ་ཅན་ལ་གཏད། བརྡའ་སྦྱོར་ཚང་(ཚངས་པའི) མང་གླིང་ན་ཤཱཀྱ་ཐུབ་པ་གཙོ་འཁོར་བདུན། ལྟེ་བ་རིན་པོ་ཆེ་སྣ་ཚོགས་ཀྱི་རྒྱུད་རིས། ཕྱི་བཙུན་པའི་གཡོས་ས། ཆོས་སྐྱོང་རྒྱལ་པོ་འབྲུག་གི་ཀློག་པ་ཅན། ལྷོའི་གླིང་སོགས་ཁ་གསུམ་ལ། བདུད་འདུལ་སྔགས་པ་གླིང་ན་ཤཱཀྱ་ཐུབ་པ་བདུད་འདུལ་ལུགས་མ། འཁོར་ ༄༅།།སྦ་གསལ་སྣང་གི་བཞེད་པ་བཞུགས། 125ལྡེར་ཚོ་བཞི།
ལྟེ་བ་ལ་མདོ་སྡེ་ས་བཅུ་པ། འཁོར་ས་ལ་གཙུག་ན་རིན་པོ་ཆེའི་མདོ། ཆོས་སྐྱོང་པ་དབང་ཕྱུག་མ་ཉི་ཤུ་རྩ་བརྒྱད། ཨརྱ་པ་ལོའི་གླིང་ན་ཁར་ས་པཱ་ཎི་གཙོ་འཁོར་ལྔ། སྟེང་ན་ཨཱ་མི་ཏ་བྷཱ་ཝ་གཙོ་འཁོར་ལྔ། གློ་འབུར་ན་སྐུ་གསུང་ཐུགས་ཀྱི་བརྟེན། སྐུའི་བརྟེན་ཙན་ལྡན་གྱི་རུས་པ་ལ། གུ་གུལ་གྱི་ཤ། དངུལ་གྱི་ལྤགས་པས་གཡོགས་པའི་རྒྱལ་པོ་ཉིད་ཀྱི་འབག་གཅིག བླ་འབུམ་ཡུམ་ཆེན་མོ་གཅིག
འཕྲ་མེན་གྱི་མཆོད་རྟེན་གཅིག རྒྱུད་རིས་མདོ་ཟ་མ་ཏོག་བཀོད་པ། བསེའི་ལྷ་མོ་སྟོང་ཙ་(རྩ)གཉིས། འཁོར་ས་ལ་ས་བཅུ་པའི་མདོ། ཆོསསྐྱོང་བ་དྲང་སྲོང་རྡ་མ་ར་འཁོར་ལོང་ས་(ལོངས་སྤྱོད)རྒྱ་འབྲེལ་དང་བཅས་པ་ལ་གཏད། རྒྱ་གར་གླིང་ན་ཇོ་མོ་ལུགས་མ་གཙོ་འཁོར་ལྔ། རྒྱུད་རིས་མགོན་པོ་ཆེ་དཔག་ཏུ་མེད་པ་དང་། འདུལ་བ་རྣམ་པར་དག་པ་། མདུན་ན་ལོ་པཎ་སྒྲ་བསྒྱུར་བའི་ཁང་པ་གཅིག་ལ་སྒོ་སོ་སོར་ལྟ་བ། ཆོས་སྐྱོང་པ་གནོད་སྦྱིན་ར་ཏོ་ལ་གཏད།
ནུབ་ཀྱི་གླིང་གསུམ་ཟླུམ་པོ་ལ། བེེརོ་ཙ་ནའི་གླིང་ན་རྣམ་པར་སྣང་མཛད་ཟངས་ལས་བྱ་པ། འཁོར་གསང་བའི་ཡུམ་བཞི། རྒྱུད་རིས་རྣམ་སྣང་མངོན་པར་བྱང་ཆུབ་པའི་རྒྱུད། ཆོས་སྐྱོང་གནོད་སྦྱིན་གླང་གི་མགོ་བོ་ཅན། བྱམས་པ་གླིང་ན་འཕགས་པ་གཙོ་འཁོར་བདུན། སྒོ་བསྲུངས་གཤིན་རྗེ་གཤེད་གཉིས། རྒྱུད་རིས་མི་དགེ་བ་སྤྱད་པས་ཤཱཀྱའི་བསྟན་པ་མར་ལ་འགྲིབ་པ་དང་། ཚེ་ལོ་བཅུ་པ་ནས་བྱམས་པས་དགེ་བ་བྱེད་དུ་བཅུག་པས་བསྟན་པ་ཡར་འཕེལ་བ་དང་། སྒྲོལ་མའི་ཕྱག་འཚལ་ཉི་ཤུ་རྩ་གཅིག་དང་།
བསམ་ཡས་ཀྱི་དཔེ་བྲིས། སྣ་ནམ་རྒྱལ་ཚ་ལྷ་སྣང་གིས་ལག་དཔོན་བྱས་པའི་བྱས་ཐབས་དང་། བྱང་ཆུབ་ལྟུང་བཤགས་ཀྱི་ལྷ་ཚོགས་བཀོད། ཆོས་སྐྱོང་མཁའ་འགྲོ་མ་གུ་ལིང་གི་གོས་ཅན་ལ་གཏད། བསམ་གཏན་གླིང་ན་རྣམ་པར་(19 1)སྣང་མཛད་ཡབ་རྒྱལ་པོའི་ཐུགས་དམ་གཉན་པོ་བྱིན་རླབས་ཅན་རིགས་ལྔ། འཁོར་ཉན་ཐོས་ཆེན་པོ་བཅུ་དྲུག་དང་བཅས་པ། རྒྱུད་རིས་གསེར་འོད་དམ་པ་ངེས་དོན་གྱི་ལུགས། ཆོས་སྐྱོང་བ་རྒྱལ་པོ་དངུལ་གྱི་མགོ་ཅན་བྱང་གི་གླིང་གྲུ་བཞི་གསུམ་ལ། རིན་126 ༄༅།།〈སྦ་བཞེད་〉ཕྱོགས་བསྒྲིགས།
ཆེན་སྣ་ཚོགས་གླིང་ན། ཤཱཀྱ་མུ་ནེེ་གཙོ་འཁོར་ལྔ། རྒྱུད་རིས་དགའ་ལྡན་དུ་ཡུམ་ལ་ཆོས་བཤད་པ་དྲིན་ལན་བསབ་པའི་མདོ། ཆོས་སྐྱོང་བ་རྒྱལ་པོ་གཡེའི་སྦར་བ་ཅན། སེམས་བསྐྱེད་བྱང་ཆུབ་གླིང་ན། ཕྱག་ན་རྡོ་རྗེའི་ཕོ་བྲང་རི་བོ་མཆོག་རབ་ན་ཕྱག་ན་རྡོ་རྗེ། རྡོ་རྗེ་ཕུར་པ། བདུད་རྩི་འཁྱིལ་པ་གསུམ་བར་ཆད་བསྲུང་བའི་གཙོ་བོ། སངས་རྒྱས་མ་ཆགས་པདྨའི་སྤྱན་ནམ་མཁའ་ལ་བྱོན་པ་ལ། བྱང་ཆུབ་སེམས་དཔའ་སྒྲིབ་པ་རྣམ་སེལ་གྱི་ཞུས་སྣ་བ་བྱས།
ས་བཅུའི་བྱང་ཆུབ་སེམས་དཔའ་རྡོ་རྗེ་སྙིང་པོ་ལ་སོགས་པ་བུདྡྷའི་ལྷ་བའི་བཅུ་ཞེ་གཉིས་སེམས་བསྐྱེད་ཞུས་པ། དེའི་བར་བར་ན་ཕྱོགས་བཅུའི་སངས་རྒྱས་ཀྱི་དེ་དག་ལ་བྱིན་གྱིས་བརླབས་པ་བྲིས། རྒྱུད་རིས་མདོ་སྡེ་དཀོན་མཆོག་སྤྲིན། འཁོར་ས་ལ་འཕགས་པ་རྟག་ཏུ་ངུས་པྲཛྷ་པ་ར་མི་ཏ་འཚོལ་བ། ཆོས་སྐྱོང་བ་རྒྱལ་པོ་བསེ་ཁྱབ་ཅན་དང་། མཁའ་འགྲོ་མ་སེང་གེའི་འགྲོས་ཅན། སྐོར་མཛོད་དཔེ་དཀར་གླིང་ན་ཤཱཀྱ་ཐུབ་པ་གཙོ་འཁོར་དགུ། ཡབ་དང་སྲས་མཇལ་བའི་མདོའི་རྒྱུད་རིས་བྲིས། གློ་འབུར་རྣམ་པ་ན་བསམ་ཡས་འབྱོངས་པའི་སྐོར་ལྷག་མ་འདི་ནི་འདི་ཡོད་ཀྱི་རྩིས་ཡིག་བྱང་ཤིང་ཁྲམ་ཁ་གང་། དེའི་བསྲུངས་མ་ཁྱམ་གང་གི་རྒྱལ་པོ་སྤྱིའི་ཆོས་སྐྱོང་དཔེ་དཀར་ལ་གཏད།
གཡག་ཤ་གོང་མ་གང་པ་བཟང་པོའི་ཁང་པ་ན་ཤཱཀྱ་ཐུབ་པ་གཙོ་འཁོར་རྒྱུད་རིས་སྐལ་པ་བཟང་པོའི་མདོ་སངས་རྒྱས་སྟོང་རྩ་གཉིས། ཆོས་སྐྱོང་ཐང་ལྷ་གང་པ་བཟང་པོ། གཡག་ཤ་འོག་མ་གནོད་སྦྱིན་ནོར་བུ་བཟང་པོའི་ཁང་པ་ན། ལྡེར་ཚོ་རྒྱུད་རིས་གོང་དང་མཐུན། ཆོསསྐྱོང་པ་གནོད་སྦྱིན་ནོར་བུ་བཟང་པོ་ལ་གཏད། དེ་གཉིས་ཉི་མ་དང་ཟླ་བའི་དོད་ཡིན། ཤར་ཕྱོགས་ཀྱི་ལོགས་གླིང་དང་བཅས་པ་ཁ་དོག་དཀར་པོ་ཤེལ། ལྷོ་ངོས་མཐིང་བེེ་ཌཱུརྱ། ནུབ་ངོས་དམར་པོ་པདྨ་རཱ་ག བྱང་ངོས་གསེར་པོ་གསེར་གྱི་རང་བཞིན།
ཡང་ན་ལྗང་གུ་ཨིནྟྲ་ནི་ལ། ལོགས་ཀྱི་ཞལ་བ་ལ་ཆུ་གཉེར་འདྲ་བ། ཐང་ལ་དཀར་ཞལ་ཕྱིའི་རྒྱ་མཚོ་ལ་དཔེ་བྱས་པ་ཡང་བྱས་སོ།། དེ་ནས་ཚང་མ་མང་ཀེ་རུ་གླིང་ན་སྟེང་ཁང་ན་སློབ་དཔོན་བོ་བྷི་སཏྭའི་ ༄ཟ།། སྦ་གསལ་སྣང་གི་བཞེད་པ་བཞུགས། 127གཟིམས་མལ་དང་། བ་སོ་ལྷ་ཁང་དང་། འོག་ཁར་དཀར་ཐབ། ཆོས་སྐྱོང་གནོད་སྦྱིན་ལག་ན་མྱུ་གུ་ཐོགས།
དག་བྱེད་ཁྲུས་ཀྱི་ཁང་པ་ན་ཁྲོན་པ་ཙན་དན་གྱིས་བཀང་པ་དང་། འོག་སོ་ཕག ལོགས་ལ་རབ་ཏུ་བྱུང་བ་སྐྱོ་བ་བྱེད་པར་བྱ་བའི་ཀེང་རུས་ཀྱི་རྣམ་པ་འདུལ་བ་ནས་བཤད་པ་བཞིན་བྲིས། ཆོས་སྐྱོང་ལག་ན་དབྱུག་པ་ཐོག་པ། མཐུ་རྩལ་གླིང་ན་སེ་བ་ཕུང་པོ་གཅིག་ལ་སྦྱིན་བསྲེགས་བྱས་པའི་ཡལ་ག་བརྒྱད་ལ་ཀླུ་ཆེན་མོ་བརྒྱད་ལ་ཀླུ་བརྒྱད་བྱས། དེའི་དབུས་ན་ཕྱག་ན་རྡོ་རྗེ་ཞི་བ་དཀར་པོ་འདུལ་བྱེད་དུ་བཞེངས། རྒྱུད་རིས་ཉ་དང་སྦལ་བ་དང་། ཆུ་སྲིན་ལ་སོགས་པ་བྲིས། ཆོས་སྐྱོང་པ་བདག་རྒྱུ་འདལ་གཉན་དགུ་དང་བཅས་པ་རང་བཅས་སུ་ཡོད། ནང་ཆུ་ཤེལ་གྱིས་ཁྱབ་པ་སུས་ཀྱང་ལྟ་བར་རྔོ་མི་ཐོགས་པ་གཅིག་མཆིས།
དེ་ནས་མཆོད་རྟེན་དཀར་པོ་བྱང་ཆུབ་ཆེན་པོའི་མཆོད་རྟེན་ཉན་ཐོས་ཀྱི་ལུགས་སུ་བཞེངས། ཤུད་བུ་ང་མི་རྒྱལ་གཏོར་རེས་ལས་དཔོན་བྱས་སེང་གིས་བརྒྱན་པའོ།། ཆོས་སྐྱོང་གནོད་སྦྱིན་སྐར་མདའ་གདོང་ལ་གཏད། མཆོད་རྟེན་དམར་པོ་ཆོས་ཀྱི་འཁོར་ལོ། བྱང་ཆུབ་སེམས་དཔའི་ལུགས་པདྨས་བརྒྱན་པའོ།། སྣ་རྣམ་རྒྱལ་ཚ་ལྷ་སྣང་གིས་བཞེངས། ཆོས་སྐྱོང་པ་གཟའ་མིག་དམར་ལ་གཏད། མཆོད་རྟེན་ནག་པོ་དེ་བཞིན་གཤེགས་པའི་སྐུ་གདུང་གིས་བརྒྱན་པ་སངས་རྒྱས་ཀྱི་ལུགས། ངན་ལམ་སྟག་ར་ཀླུ་གོང་གིས་བཞེངས། ཆོས་སྐྱོང་གནོད་སྦྱིན་ལྕགས་ཀྱི་མཆུ་ཅན་ལ་གཏད།
མཆོད་རྟེན་སྔོན་པོ་དཔལ་ལྷ་ལས་བབས་པ་དེ་བཞིན་གཤེགས་པའི་ལུགས། ལྷ་ཁང་གི་སྒོ་མོ་བཅུ་དྲུག་གིས་བརྒྱན། ཆིམས་རྡོ་རྗེ་སྤྲེ་ཆུང་གིས་བཞེངས། ཆོས་སྐྱོང་བ་གནོད་སྦྱིན་ཉི་མའི་གདོང་ཅན་ལ་གཏད། དེའི་ཚེ་འདྲེ་མོ་འོད་ཅན་མས་སློབ་དཔོན་རྣམས་ཉལ་བའི་མགོ་འཇུག་ལྡོག་པ་ལ་སོགས་པའི་ཚེ་བ་མང་དུ་བྱས་པས། དེས་སློབ་དཔོན་ལ་ཞུས་པས། བྱམས་པའི་གླིང་དུ་མཆོད་རྟེན་འོད་འབར་བ་བརྩིགས་ཏེ་མནན། མཆོད་རྟེན་ཆེན་པོ་བཞི། མཆོད་རྟེན་འོད་འབར་བ་དང་ལྔ་བཞིངས། མཆོད་རྟེན་དཀར་པོ་གཉན་དྲགས་པས་ལས་དཔོན་ཤི་ནས་ཡང་128
༄༧།། 〈སྦ་བཞེད་〉ཕྱོགས་བསྒྲིགས། ཤུ་བུ་ཁྲི་འབྲིང་ཁོང་བཙན་གྱིས་བྱས། དེ་ལ་ཐམས་ཅད་ཀྱིས་ནང་རྫོངས་མ་མཆིས་པས་རྗེས་བསམས་པ། སློབ་དཔོན་ལ་ཞུ་དགོས་དགོངས་ནས་ཞུས་པས། སློབ་དཔོན་གྱི་ཞལ་ནས། མ་ག་ཏ་རྒྱལ་པོའི་ཁབ་ཀྱི་སྒོ་མདུན་ན་རྡ་རུ་རྩེ་དོ་བྱ་བའི་མཆོད་རྟེན་གཅིག་གི་ནང་ན་རྒྱལ་པོ་མ་སྐྱེས་དགྲའི་བསྐལ་བ། དེ་བཞིན་གཤེགས་པའི་གདུང་དང་རིང་བསྲེལ་མ་ག་ཏའི་བྲེའི་ཁབ་གཅིག་བཞུགས་པར་གྲགས་སོ་གསུང་ནས། རྒྱལ་པོས་དེ་སྤྱན་དྲངས་པའི་ཕྱིར་བོད་ཀྱི་རྟ་རྔོག་ཆགས་ལྒ་(སྒ)མནན་མ་ཐག་གཅིག་ཡན་ཆད་མ་ལུས་པར་འཆད་པ་ལ་བརྔོས་ཏེ། འགོས་ཀྱིས་ཕག་རིར་འདུས།
སློབ་དཔོན་གྱིས་ལམ་རྒྱུས་མཛད་ནས་མཐའ་ཁོབ་བོད་ཀྱི་རྟ་པའི་དམག་ཕྱིན་པས། དཔལ་མོ་དཔལ་ཐང་ལ་གྲངས་ལ་བཏབ་པས། རྟ་པ་བྱེ་བ་ཕྲག་བཅུ་བཞི་བྱུང་རྒྱ་གར་ཐ་འཁོབ་དུ་སླེབ་སྟེ་རྟོལ་བ་དང་། ཡུལ་དེའི་རྒྱལ་པོ་བྲེད་ནས་མཐའ་འཁོབ་ཀྱི་རྒྱལ་པོ་དེའི་རྟ་པ་དེའི་རྟ་པ་འདི་འདྲ་ན།

རྐང་བུ་ཆུང་གི་ཚོགས། གླང་པོ་ཆེའི་ཚེག་(ཚོགས)ཅི་འདྲ་བར་འགྱུར་ཟེར་ནས། ཕོ་བྲང་གི་ཡ་ལན་ལ་བོད་ཀྱི་བཙན་པོའི་ལྷམ་བཏགས་ནས། དེའི་འོག་ན་ཕར་འཁོར་དང་བཅས་པ་འཛུལ་ནས། ངའི་རྒྱལ་ཁམས་ནི་བཙན་པོ་ཁྱོད་ཀྱི་ཞབས་འོག་ཏུ་འཛུལ་ཞིང་བཅའ་དང་སྐྱེས་ལོ་ཐང་དུ་འབུལ་ཟེར་ཏེ། དེ་ལྟར་ཁས་བླངས་ནས་མངར་འདུས་ལགས། དེ་ནས་ཆུ་བོ་གང་ག་བརྒལ་ནས་མ་ག་ཏར་དམག་དྲངས་པ་ན། མ་ག་ཏ་པ་ཐམས་ཅད་ནོར་ཐམས་ཅད་ཨོ་ཏན་ལུརིར་བསྐྱས་ནས་མི་ཐམས་ཅད་རྒྱ་གར་ཤར་ཕྱོགས་སུ་བྲོས་ཏེ་གཡུལ་སྤྲད་མ་དགོས་པར་རྡོ་རྗེ་གདན་དུ་བྱང་ཆུབ་ཀྱི་ཤིང་ལ་མཆོད་པ་བྱས་ནས་མཆོད་གནས་སྤྱན་དྲངས་དེ་ནས་མཆོད་རྟེན་ཁ་ཕྱེ་བའི་ནང་ནས་མཚོན་ཆའི་འཁོར་ལོ་འཁོར་བའི་དཀྱིལ་ན་རིན་པོ་ཆེའི་བུམ་པ་འདུག་པ་དེ་སུས་ཀྱང་བླང་བར་རྡོ་(རྔོ)མ་ཐོགས། རྒྱ་གར་གྱི་རྒྱལ་པོ་གཅིག་འདུག་པ་ན་རེ། ང་ལ་སྔོན་གྱི་མི་གླེང་པའི་ལོ་རྒྱུས་ཡོད། མཆོད་རྟེན་འདིའི་བྱང་ངོས་ན་རྡོ་ལེབ་ཆེན་པོའི་དཀྱིལ་གྱི་བུག་པ་ན་མར་རྔ་མང་གི་ཐག་པ་ལ་བུམ་པ་བཏགས་ཏེ་བཏང་པས།
བུམ་པ་དེ་ཆུ་བོ་ ༄༅།།སྦ་གསལ་སྣང་གི་བཞེད་པ་བཞུགས། 129གང་གར་འབྱུང་། དེ་ནས་ཡར་ལ་གཞལ་བས་མཆོད་རྟེན་དང་སྐྱེད་ཐག་མཉམ་པ་ན། རྫིང་བུའི་གསེང་ཁུང་གི་བར་དུ་ཆུ་འགྲོ་བ་ནི་རྩྭ་དང་ཤིང་དང་བྱེད་(བྱེ)མས་བཀབ་སྟེ་ཆུ་བསྒགས་ན་ཆུ་ཆད་ནས་མཚོན་ཆའི་འཁོར་ལོ་བསྡིགས་པ་ཟིན་ཟེར་ཏེ་འཁོར་འཕྲོ་འཆད་པ་ཡིན་ཟེར་ནས། དེ་ཇི་སྐད་ཟེར་བ་དེ་ལྟར་བྱས་པས་བདེན་པར་དབྱུང་ནས། རིན་པོ་ཆེའི་བུམ་པ་ནས་དེ་བཞིན་གཤེགས་པ་ཤཱཀྱ་ཐུབ་པའི་རིང་བསྲེལ་བྲེ་དྲུག་སྤྱན་དྲངས་ནས། ཡང་རྩྭ་ཤིང་གསལ་ནས་ཆུ་བཏང་པས་མཚོན་ཆའི་འཁོར་ལོ་སྔ་མ་ལྟར་འཁོར་རོ།། དེ་ནས་ཚུར་བྱོན་ནས་ཆུ་བོ་གང་གའི་འགྲམ་དུ་བོད་ཀྱི་མི་བཞི་བསྐོས་ནས། འདི་ཚུན་ཆད་བོད་ཀྱི་ས་བཅད་ཡིན་པས་འདིར་རྡོ་རིངས་ཀྱིས་གཅིག་ཅེས་བཀའ་བསྩལ།
མི་བཞི་པོས་བྱི་ཁུང་དུ་ལྕགས་ཀྱི་ཀ་བ་བཙུགས་ཏེ། ཕྱིས་བྲུ་ཤའི་དམག་གིས་དེ་བཤིག་པས་མ་ཤིགས་ནས་མེས་བཞུ་བའི་འཕྲོ་ཡོད་དོ།། དེའི་ལུ་འབུགས་ན་འཛུགས་མི་བཞི་པོ་ཆགས་པའི་བི་ཏྲོ་ཐ་གུ་རའི་རིགས་བྱ་བའི་གྲོང་ཁྱེར་ཆེན་པོ་ཅིག་ཀྱང་ཡོད། རྟ་དམག་རྣམས་བོད་དུ་ལོག་པ་ཤིན་ཏུ་ཉུང་བས། རྒྱལ་པོ་ལ་ཞུས་པས། རྒྱ་དཀར་པོ་ཡུལ་བཟང་བས་བསྡད་པ། མེན་ནམ་ཕར་ཐོང་གསུང་སྟེ། སློབ་དཔོན་ལ་དྲིས་པས། རྒྱ་གར་ཆམས་ལ་འབེབས་པའི་ཆེད་དུ་བཙན་པོས་སྤྲུལ་པ་མཛད་པ་ཡིན། དམག་དང་པོ་ནས་འདི་ལས་མེད་གསུངས།
བསྔོ་བགྲང་བྱས་པས་མི་གཅིག་ཀྱང་མ་ལུས་རྟ་གཅིག་ཀྱང་མ་ཆད་པར་ཚང་བ། བཙན་པོ་ཁྲི་སྲོང་ལྡེ་བཙན་གྱི་སྤྲུལ་པར་གྲགས་སོ།། དེ་ནས་ཆོས་འཁོར་དུ་བྱོན་ནས་རིང་བསྲེལ་གྱི་སྣོད། རིན་པོ་ཆེའི་ཟ་མ་ཏོག་བཞི་སྤྲུགས་པའི་བར་དུ་རིང་བསྲེལ་འཕེལ། སྙིམ་པ་གང་མ་ཤོང་བ་དེ་མཆོད་རྟེན་གྱི་ཏོག་ལ་བཞུགས། མེས་ལྷ་མཐོ་མཐོའི་གཉན་པོ་གསང་བ་དང་། མེས་བསྲོང་བཙན་གྱི་ཐུགས་དམ་ལྔ་དང་། ཡབ་ཀྱི་ཐུགས་དམ་གཉིས་དེར་བཞུགས་པས་ལྷག་པར་བྱིན་རླབས་ཆེའོ།། དེ་ལྟར་མཆོད་རྟེན་བཞི་ཡང་བརྩིགས་ལགས་ན་ལྷོ་ཕྱོགས་ཀྱི་མཆོད་རྟེན་འཐོན་ཁ་དཀར་པོའི་འཁོར་ལོ་བལ་པོའི་ཤིང་མཁན་དང་། རྡོ་བཟོ་མཁན་དང་།
130 ༄༧།། (སྦ་བཞེད་〉ཕྱོགས་བསྒྲིགས། མགར་བས་བགྱིས་ཏེ། ཧས་པོ་རིའི་རྒྱབ་ན་བལ་པོ་བཟོ་བྱེད་པའི་དྲུང་ན་བཞག་ནས། སང་དྲངས་ཏེ་འཛུགས་པར་ཆད་པ་ལ། བློན་པོ་རྣམས་ཀྱིས་འབྲེང་ཞགས་དང་། ཤིང་རྟ་གྲབ་བྱས་ཏེ། བལ་པོའི་བཟོ་བོས་དགུང་སངས་མ་ཐག་ཏུ་བཟོ་འཕྲོ་ལ་ཕྱིན་པས་སྲོག་ཤིང་ནུབ་མོ་ཤུལ་ཧ་རེ་སྟོར། ཤིང་མཁན་དང་མགར་བ་བཀུག་ཏེ་སྙན་དུ་གསོལ་བའི་ཚེ།
རྗེས་ཕོ་ཉ་བཏང་ཏེ་བལྟས་པས་སྲོག་ཤིང་མཆོད་རྟེན་ལ་བཙུགས་པ་མཐོང་། ཕོ་ཉ་དེ་ན་རེ། མཆོད་རྟེན་ཉིད་ལ་འཁོར་ལོ་གཙུགས་ལགས་ཞེས་གསོལ། ཤིང་མཁན་དང་མགར་བ་ཀུན་བལྟར་འདོང་ཞེས་ཕྱིན་པས། བལྟས་ན་བཙུགས་ལགས་པ་མཐོང་ཏེ་སྙམ་དུ་གསོལ་པ་དང་རྗེས་ཀུན་བསོགས་ཏེ། ངའི་འབངས་ལས་སྟོབས་ཆེ་བ་ནི་སུ་ཡིན། བྱ་དགའ་ཆེར་གནང་ངོ་གསུངས་པས། ཁས་ལེན་པ་སུ་ཡང་མ་མཆིས སྒྱུ་མཁན་བལ་པོ་ན་རེ། མདང་བའི་རྨི་ལམ་ན། མི་བཞིས་འཁོར་ལོ་ཁྱེར་འོངས་ནས་བཙུགས།
ཁྱོད་ཀྱིས་མཆོད་རྟེན་བདུན་བརྩིགས་ན་ལེགས་རབ། མཆོད་རྟེན་འདི་ཡང་ལེགས་རབ། མཆོད་རྟེན་འདི་འཛམ་བུ་གླིང་ན་བྱིན་ཆེ་སྟེ། འདི་ལ་སུ་ཕྱག་དང་བསྐོར་བྱེད་པ་དེ་བསམ་པ་ཡིད་བཞིན་འགྲུབ་པས། བྱ་དགའ་གསེར་གྱི་ཡ་ལད་ཅིག་བྱིན་ཏེ་འདི་ཁྱེར་གཅིག་ཅེས་ཟེར། གཉིད་སད་ཙ་ན་མི་བཞི་པོ་ནི་མི་གདའ། ཡ་ལད་ནི་འདི་ཡིན་ཞེས་ཟེར་ནས་གསེར་ཁྲབ་གཅིག་གདའ། དེ་བཞིན་དུ་བཙན་པོའི་བསྙན་དུ་གསོལ་པས། ཕྱྭ་མཁན་འཁོར་དང་བཅས་པ་ལ་རྒྱལ་པོས་བྱ་དགའ་ཆེ་ཐང་དུ་གནང་། སློབ་དཔོན་གྱིས་ཞལ་ནས།
དེ་སྐད་དུ་སྟོན་པ་རྒྱལ་པོ་ཆེན་ངོ་་བཞི་ཡིན་པས་རྒྱལ་པོ་ཆེན་པོ་བཞིའི་གཟུགས་ཀྱང་བྱ་གསུང་ནས་བུམ་པའི་སྟེང་དུ་འབག་གཞི་བྱས་ནས་བཞག་གོ།། དེ་ནས་མགོན་ཁང་བཞིའི་ནང་དུ་ཕུགས་ན་ཤཱཀྱ་མུ་ནེེ་གཙོ་འཁོར་གསུམ། མདོ་ན་མགོན་པོ་ལྕམ་དྲལ་གཉིས། དེའི་སྒོ་དྲ་བ་བྱས། སྒོའི་ཕྱི་ན་རྟ་བབས་དང་། སྟེང་ན་ཆོས་ཀྱི་འཁོར་ལོ་གསེར་ལས་བྱས་པ། ཤ་ར་ཎ་དང་། གདུགས་བརྒྱན་དང་བཅས་པ་བགྱིས་ཏེ། ཆོས་སྐྱོང་རྒྱལ་པོ་བཞི་ལ་གཏད། ༄༅།།སྦ་གསལ་སྣང་གི་བཞེད་པ་བཞུགས།
131ལྕགས་རིས་ཟུར་མངས་རྡོ་རྗེ་འགྲོས་ལ་མཆོད་རྟེན་བརྒྱ་རྩ་བརྒྱད་ཀྱི་ཚུལ་དུ་བསྐོར་ནས། རེ་རེ་ལ་སངས་རྒྱས་ཀྱི་རིང་བསྲེལ་རེ་བཞུགས་པ་ཆོས་སྐྱོང་རྒྱལ་པོ་སྡེ་བཅོ་བརྒྱད་ལ་གཏད། བསམ་ཡས་ཕྱིའི་ཆོས་སྐྱོང་དཔལ་མགོན་པོ་ལ་གཏད་དོ།། དེ་ལྟར་ན་དཔལ་བྲག་དམར་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དེ་ནི། གཞི་ཆེ་ལ་འཕངས་མཐོ་བ། རྒྱུ་བཟང་ལ་བཀོད་པ་ལེགས་པ། དུང་ཕོར་གཟིས་བཀང་པ་འདྲ་བ། རྗེའི་ཐུགས་དམ། འབངས་ཀྱི་མཆོད་གནས། སངས་རྒྱས་དང་ཆོས་དཀོན་མཆོག་གི་ཞིང་ཁམས།
དགེ་འདུན་གྱི་བཞུགས་གནས། མདོར་ན་དཀོན་མཆོག་གསུམ་གྱི་ཕོ་བྲང་དེ་ཡོས་བུའི་ལོ་ལ་རྨང་བྲེས་དེ་ཡོས་བུའི་ལོ་ལ་འབྱོངས་པ་ལགས་སོ།། ཇོ་མོ་ལྔ་ཁབ་དུ་བཞེས་པ་ལ། ཆིམས་གཟའ་ལྷ་མོ་བཙན་དང་། མཁར་ཆེན་གཟའ་མཚོ་རྒྱལ་གཉིས་བསྒྲུབ་པ་མཛད་པ་ཕྱག་རིས་མེད་དོ།། འབྲོ་གཟའ་ཁྲི་རྒྱལ་མོ་བཙུན་སྲས་མེད་པས་རབ་ཏུ་བྱུང་པའི་མཚན་བྱང་ཆུབ་རྗེར་གསོལ་བའི་ཕྱག་རིས་དགེ་རྒྱས་ཀྱི་གཙུག་ལག་ཁང་ལགས་ཏེ། སྣང་བ་མཐའ་ཡས་གཙོ་འཁོར་དགུར་མཛད་པ་གཞུང་གི་ལུགས། སྟོད་དུ་ལུགས་བཏབ་ནས་གཙང་པོ་ལ་སྤྱན་དྲངས་པས་འཁོར་བྲ་ཆབ་ལ་ཤོར། འཁོར་དྲུག་པོ་ལ་གཡས་ན་རིགས་གསུམ་མགོན་པོ། གཡོན་ན་སངས་རྒྱས་སྨན་གྱི་བླ།
སངས་རྒྱས་ཀུན་ཏུ་བཟང་པོ། མི་གཡོ་མགོན་པོ་གསུམ་བཞུགས་སུ་གསོལ། སྲས་མི་མངའ་བ་དང་། ཡབ་མིང་འབྲོ་ཡུལ་ཐང་རིང་བས་ཕྱིས་གསོ་མི་མི་འོང་ཞེས་མཆི་ནས་ལུགས་མ་བྱས། རྩེག་པ་སོ་ཕག་ཁོ་ཉེའི་ཆུས་སྦྱར། ཟངས་ཀྱི་ཐོག་སྐལ། རོལ་མོར་འགྲམ་བཟང་བཤིག་པའི་ལྕོང་ཆིམས་ཕུའི་རྫ་ལ་སྦས་པ་དེ་ཡིན་གསུངས། ལྕོང་བཏགས་སྣང་པར་རིན་པོ་ཆེ་མར་གད་ཨཱ་མི་ཏ་བྷཱ་ཝའི་དཔྲལ་བར་འཕྲ་བཏབ་བོ།། ཇོ་མོ་ཚེ་སྤོང་ན་ལན་ལོན་པར་གསུངས་པས་ཁབ་ཏུ་བཞེས་ཏེ། ལྷ་ལྕམ་ལས་སྲས་མི་མངའ་བས་ལྷ་ཁང་ཉིས་ཐོག་དུ་སྒང་པས།
དབུ་ཚལ་གསེར་ཁང་རྡོ་རྗེ་དབྱིངས་ཀྱི་དཀྱིལ་འཁོར་དུ་བཞེངས་སུ་གསོལ་ལོ། ལྷ་བཟོ་བ་ལ་ཟས་སྣ་132 ༄༧།། (སྦ་བཞེད་〉ཕྱོགས་བསྒྲིགས། བཅུ་གསུམ་དྲངས་པས་བཟོ་སྣ་བཅུ་གསུམ་བྱས་ཏེ། སྟེང་ཁང་ལོགས་ལ་རྩིག་པ་མེད་པ། ནང་ཀ་བ་མེད་པ། གླང་གོར་གྱི་སྒོ་སྐྱབས་དད་འཕག་ཐུབ་པ། ས་གཞི་རིན་པོ་ཆེར་གན་ལས་བྱས་པ། གཡུའི་གདུང་མ་ལ་གསེར་གྱི་རྟ་རྒྱུག་པའི་འབུར་གཏོད་པ།
མཐིང་གི་རྒྱ་ཕེབས་ཁ་ཕྱི་ལྟ་ནང་བལྟ་གཉིས་ཡོད་པ། ཆུ་་ཐམས་ཅད་འདྲིལ་ནས་སེངྒེའི་ཁ་ནས་འབབ་པ་དེ་རུས་སྦལ་གྱི་རྒྱབ་ཏུ་འོང་བ། སྒོ་འབྱེད་གཅོད་ལས་གསེར་གྱི་བྱི་ཆུང་སྐད་འདོན་པ། ནང་གི་ཡོ་གའི་ལྷ་ཚོགས་ལ་སྤྱི་གདུགས་རེ་རེ་ཕེབ་པ། འཁྱམས་ན་མཛད་པ་བཅུ་གཉིས་འབུར་དུ་གཏོད་པ། རྒྱུ་སྐར་ཉི་ཤུ་རྩ་བརྒྱད་ཀྱི་རྒྱ་ཕེབས་འདེགས་པ། ཕེབས་ཀྱི་ནང་ཟུར་བཞི་ན་གསེར་གྱི་སེངྒེ་ལུག་ཙམ་པ་བརྒྱད་ཡོད་པས། རྒྱ་གདུགས་ཀྱི་ཤམ་བུ་ལ་མཆོད་པའི་ལྷ་མོ་ཉི་ཤུ་རྩ་བརྒྱད་འབུར་དུ་གཏོད་པ། ལྷའི་བུས་ཁྱུང་གི་སྒོ་ང་ལས་བདུད་རྩིའི་ཆུས་སྐུ་འཁྲུས་གསོལ་བ་ངོ་མཚར་བ་ཅིག་བཞེངས་སུ་གསོལ་ལོ། དེ་ལྟར་ལོ་བཅུ་གཉིས་ན་ལྷ་ཁང་བཟོ་ཚར་བ་ལས།
དེ་ནས་སློབ་དཔོན་ལ་མངའ་གསོལ་གྱི་ཞུ་བརྟེན་གསེར་ཕྱེ་བྲེ་དྲུག་ཕུལ་ནས་ཞུས་པས། བོད་འབངས་མངའ་རིས་ཐམས་ཅད་ལ་བཅོ་དང་ཁྲལ་བསྡུས་ལ་ཡོ་བྱད་སྟ་གོན་གྱིས་གཅིགཅེས་ལུང་གནང་། སློབ་དཔོན་ཀེ་རུ་གླིང་ན་མཚམས་བཅད་ནས་བསྒྲུབ་པ་ལ་བཞུགས་པ་ལས། ཁྱད་པར་དུ་རབ་གནས་མངའ་གསོལ་གྱི་ཐུགས་དམ་མཛད། བཙན་པོས་མངའ་འབངས་ཀུན་བསྡུས་དེ་ཡོ་བྱད་ཚོགས་ནས་མངའ་གསོལ་དུས་བཟང་པོ་ལ་བབ་པའི་ཚེ། བྲག་དམར་སྐྱེ་བོའི་ཚོགས་ཀྱིས་ཁེངས། སློབ་དཔོན་གྱིས་ཀེ་རུ་གླིང་ནས་མཁར་བཞོང་མེ་ཏོག་གིས་བཀང་ནས་བྱོན་ཏེ་མཆོད་རྟེན་དཀར་པོའི་གོང་དུ་བྱོན་པ་དང་། རྒྱལ་པོས་འཇམ་པའི་རྡོ་རྗེ་ཞལ་གསུམ་ཕྱག་དྲུག་པ་ཕྱག་ན་རིན་པོ་ཆེའི་མེ་ཏོག་ཐོགས་པ་གཅིག་ཏུ་གཟིགས། སློབ་དཔོན་གྱིས་ཏིང་ངེ་འཛིན་གྱིས་དབུ་རྩེའི་འོག་ཁང་གི་ལྷ་ཕྱིར་སྤྱན་དྲངས་ནས་མཆོདརྟེན་དཀར་པོ་ལ་བསྐོར་བ་བྱས་ཏེ། ཞལ་ཤར་ཕྱོགས་སུ་གཟིགས་ནས་འཁོར་སའི་ལོགས་ལ་ཕྲོག་ཞུ་ཟིང་ངེ་འདུག་པ་ལ་མེ་ཏོག་གཏོར་རོ།།
ལྷ་རྣམས་ ༄༅།།སྦ་གསལ་སྣང་གི་བཞེད་པ་བཞུགས། 133དུས་གཅིག་ཏུ་གཤེགས་ཏེ་སྔར་གྱི་གྲལ་བཞིན་དུ་འཁོད་པས། ཁྲོ་བོ་གཅིག་གི་རྒྱབ་ནས་ཡེ་ཤེས་ཀྱི་མེ་འབར་བས་ས་གཞི་ཚིགས་པ་ལ། སློབ་དཔོན་གྱིས་དྲི་ཆབ་ཀྱི་བསང་གཏོང་མཛད་པས་མེ་ཤི་བའི་ཤུལ་སོར་ཆུད། བཙན་པོས་མེ་ཏོག་ཏུ་གསེར་ཕྱེ་གཞོངས་པ་གང་ཕུལ་ལོ། ཞལ་སྲོ་ཆེན་པོའི་དུས་སུ་ཕྱི་ལྕགས་རིས་ཀྱི་སྟེང་། མཆོད་རྟེན་གྱི་བར་ཐམས་ཅད་བཞེས་པ་དང་ཐུང་སྐྱལ་གྱིས་བཀང་། དེ་ལྟར་མོ་བ་རྣམས་ལ་འཚལ་བས་སྐལ་བ་གཉིས་གཉིས་གསུམ་གསུམ་ཐོབ། སྐལ་བ་ཆད་པ་ནི་ཡེ་མ་མཆིས།
དེའི་རྗེས་ཀུན་ལྟད་མོ་ཆེ་ཐང་རེ་བྱེད། སྨན་རི་ལ་ལན་ག་བྲག་ཆུང་ཉི་མ་འདེ་བའི་དྲུང་དུ་ཤ་བ་བྱུང་བ་ལ་ཞགས་པས་བཟུང་ནས་ཁྲོམ་བསྐོར། ལྟད་མོ་དང་པོའི་བྱས་ལུགས་འཁོར་སའི་སྒོ་རྒྱབ་ན་བྲིས་ནས་ཡོད་དོ།། ཡང་ནང་པར་ཡང་སློབ་དཔོན་ཀེ་རུ་གླིང་ནས་མཁར་བཞོང་མེ་ཏོག་གིས་བཀང་ནས་བྱོན་པས། བཙན་པོས་དགེ་སློང་རིགས་ལྔའི་དབུ་བརྒྱན་ཅན་གཅིག་ཏུ་གཟིགས། སློབ་དཔོན་གྱིས་ཏིང་འཛིན་གྱིས་དབུ་རྩེ་བར་ཁང་གི་ལྷ་ཕྱིར་སྤྱན་དྲངས་ཏེ། འཁོར་སའི་ལོགས་ལ་ཁུལ་ཤལ་དུ་གཟིགས་པ་ལ་མེ་ཏོག་ཏོར། ལྷ་རྣམས་དུས་གཅིག་ལ་ནང་དུ་གཤེགས་ཏེ་སྔར་གྱི་གྲལ་བཞིན་དུ་འཁོད་དོ།། རྒྱལ་པོས་གསེར་ཕྱེ་གཞོང་པ་གང་ཡོན་དུ་ཕུལ་ཞལ་བསྲོ་བར་སའི་དུས་སུ་ལྟད་མོ་བ་ལ་འཚལ་བ་སྔར་བཞིན་འཚལ། རྗེས་ལ་ལྟད་མོ་ཆེ་ཐང་རེ་བྱེད།
སྔོག་ཕ་ལ་བྱ་བས་རྔ་མོ་བདུན་ལ་ཞོན་རེས་བྱེད་ཅིང་བྱུང་། ལ་ལ་གུ་རུ་རྟ་རྒྱུག་པའི་སྟེང་ན་ཕར་ལ་རལ་གྲིའི་སྒོ་འཕེན། ལ་ལ་མི་གཉིས་བརྩེགས་གིས་འཕན་འཕྱར་བ་ལ་སོགས་པའི་ལྟད་མོ་བར་སའི་བྱས་ལུགས་ཀྱང་འཁོར་སའི་སྒོ་རྒྱབ་ན་བྲིས་ནས་ཡོད་དོ།། ཡང་སློབ་དཔོན་གྱིས་ཀེ་རུ་གླིང་ནས་མཁར་བཞོང་མེ་ཏོག་གིས་བཀང་ནས་བྱོན་པ་དེ། བཙན་པོས་དགེ་སློང་འཇམ་པའི་རྡོ་རྗེ་དབུ་བརྒྱན་ཅན་གཅིག་ཏུ་གཟིགས་ནས། སློབ་དཔོན་གྱིས་དབུ་རྩེའི་སྟེང་ཁང་གི་ལྷ་རྣམས་ཏིང་ངེ་འཛིན་གྱིས་སྤྱན་དྲངས་ནས། དབུ་རྩེ་ཐང་ནས་མེ་ཏོག་ཏོར། ལྷ་རྣམས་དུས་གཅིག་ནང་དུ་གཤེགས་ཏེ་སྔར་གྱི་གྲལ་བཞིན་དུ་འཁོད། བཙན་134 ༄༅།།〈སྦ་བཞེད་〉ཕྱོགས་བསྒྲིགས།
པོས་གསེར་ཕྱེ་གཞོང་པ་གང་ཡོན་དུ་ཕུལ་ཞལ་བསྲོ་ཕྱི་མའི་དུས་སུ་ལྟད་མོ་བ་ལ་འཚལ་པ་སྔ་མ་བཞིན་དུ་འཚལ། རྗེས་ལ་ལྟད་མོ་ཆེ་ཐང་རེ་བྱེད། ལྗང་དགའ་བོབྱ་བས་སེང་ལྡེང་གི་གདུང་ཐོད་ལ་བཙུགས་ནས་དབུ་རྩེའི་ཐང་ལ་བརྒྱུགས་ནས་དབུ་རྩེའི་ལྷོ་སྒོའི་ཐེམ་ཁར་བོབ། དེ་རེ་རེ་ཡང་མི་རེ་རེས་མི་ཁྱག་སྤོ་ཤིང་བཏགས་པ་མང་པོ་ཤིང་ཁ་ན་ཕར་རྒྱུག་པ་དང་། ཤིང་རྩེ་ལ་རྒྱུ་(སྒྱུ)མ་མཁན་ལུས་ལ་མེ་ཆེན་འབར། ཐང་ཤིང་ལ་བྱིས་ཆུང་སྤྱང་མོ་ཉུག་པ་བྱུང་བ་ལྟད་མོ་ཐང་མའི་བྱས་ལུགས་ཀྱང་ངོ་མཚར་བས་འཁོར་སའི་སྒོ་རྒྱབ་ན་བྲིས་ནས་ཡོད་དོ།། སྤྱིར་སློབ་དཔོན་བོ་བྷི་སཏྭས་བསམ་ཡས་ཀྱི་ཆོས་འཁོར་མ་བུ་ལ་མངའ་གསོལ་རབ་གནས་ལན་བརྒྱ་བྱས་སོ།། ལན་བདུན་བྱས་པའི་རྟེན་དང་། ལྷ་སྐུ་ནི་སྤྲུལ་པའི་སྐུ་དངོས་དང་བྱིན་བརླབས་འདྲ་བ་ལགས་སོ།། དེའི་རྗེས་ལ་བཙན་པོས་བསིལ་སྒང་གི་མཚོ་ནང་དུ་པདྨའི་སྡོང་པོ་སྐྱེས་པའི་ཁར་བཞུགས་ནས་ཐུགས་དམ་གྱི་ལྷ་ཁང་འབྱོངས་པ་ལ་གཟིགས་ནས་ཤིན་ཏུ་དགྱེས་ནས།
བའི་དབུ་རྩེ་རིགས་གསུམ་འདི། བརྩིགས་པ་མི་འདྲ་སྐྱེས་པ་འདྲ་སྟེ་ང་རེ་དགའ། བྱ་བ་ལ་སོགས་པའི་དགའ་གླུ་བཅུ་གསུམ་འགུར་དུ་བཞེངས་སོ།། བློན་པོ་རྣམས་ཀྱང་སོ་སོའི་ང་རྒྱལ་རེའི་གླུ་བླངས་ཏེ། ཆིམས་ཀྱིས་ང་ཆེ་རྒྱང་གྲགས་ལ་སོགས་པའོ།། དེ་ལྟར་ལོ་བཅུ་གཉིས་ཀྱི་བར་དུ་སྐྱིད་ཀྱི་བྲོ་མོ་ཆེ་བརྡུངས། མི་རེས་གླུ་རེ་བླངས། རྟ་རེས་བང་རེ་རྒྱུགས། བྱ་རེས་སྐད་རེ་སྟོན། དུས་དེ་ཙ་ན་བོད་བདེ་སྐྱིད་ཀྱི་མངའ་དར་བ་ལགས་སོ།།
དེ་ཡང་དབུ་རྩེའི་སྒོ་རྒྱབ་བྱང་ངོས་ན་བྲིས་ནས་ཡོད་དོ།། དུས་དེར་རྗེ་བློན་རྣམས་རྩེད་བྲོ་དང་ལོངས་སྤྱོད་ལ་ཡེངས་པ་དང་། དེ་ཡན་ཆད་བོད་ལ་དགེ་སློང་གི་མིང་ཡང་མེད་པ་ལས། བསམ་ཡས་ཀྱི་རྩིག་རྨངས་ཐམས་ཅད་བྱི་ཁུང་བྱས་ཏེ་ལྷ་ཁང་དང་། རྟེན་རྣམས་ལ་མཆོད་པ་དང་ཞབས་ཏོག་བྱེད་པ་མེད་པས། བཙན་པོ་ཐུགས་མ་བདེ་ནས་འབངས་རྣམས་ལ་ཆོས་བྱ་བར་རིགས་སོ་གསུངས་ནས། དེ་ནས་ཡོས་ཀྱི་ལོའི་དཔྱིད་ཟླ་ར་བའི་ངོ་ལ། སློབ་དཔོན་ ༄༅།།སྦ་གསལ་སྣང་གི་བཞེད་པ་བཞུགས། 135ཐམས་ཅད་ཡོད་པར་སྨྲ་བའི་སྡེ།
དབུས་པ་བྱེ་བྲག་དུ་སྨྲ་བ་བྱ་བའི་དགེ་སློང་བཅུ་གཉིས་སྤྱན་དྲངས་ནས། ཞན་བློན་བུ་ཚ་ཆིམས་ལེགས་ལ་སོགས་པ་ལ་སློབ་དཔོན་གྱིས་རྒྱ་གར་སྐད་བསླབ་པ་ལས། ཆིམས་ཨ་ནུའི་བུ་ཤཱཀྱ་དང་། པ་གོར་ན་(ཧེ་འདོད་ཀྱང་ཟེར་)འདོད་ཀྱི་བུ་པ་གོར་བེེ་རོ་ཙ་ན་དང་། སྦ་(ཁྲི་བཞེད་ཟེར་)རྨ་གཟིགས་ཀྱི་བུ་རཏྣར། སྦ་ཁྲི་བཞེར་གྱི་བུ་སང་ཤིང་ཏ་ཡང་ཟེར་དེ་དང་། ཞང་ཉ་བཟང་ཀྱི་བུ་ལྷ་བུ་དང་། ལྷ་བསེ་བཙན་དང་། ཤུད་པུ་ཁོང་བསླེབ་ཀྱིས་སྐད་ལོབས། ཆིམས་ལེགས་བཟང་ལ་སོགས་པ་ཞང་བློན་གྱི་བུ་ཚ་གཞན་མང་ཞིག་ནི་སྐད་མ་ཤེས་སོ།།
བློན་པོ་འགོས་རྒན་ན་རེ། ངེད་བློན་པོ་རྒན་པོ་རྣམས་ལ་ལོང་མ་མཆིས་པས་ཨ་ཙ་རའི་སྐད་ལོབ་མི་ཁོམ་པས་རྒན་པོའི་ཆོས་ཞུ་ཟེར་བས། སློབ་དཔོན་གྱིས་ཨ་ཕ་དང་། ཨ་མའི་སྐད་དོན་ཐོག་དུ་ཕེབས་ཏེ། དོན་ལ་རྒྱ་སྐད་འཐུན་པར་བོད་སྐད་མཁྱེན་ཞིང་བྱང་བ་དང་། བོད་སྐད་དུ་ཆོས་བཤད་པས་སང་སྐྱི་ཏའི་སྐད་མ་དགོས་པས། སློབ་དཔོན་གྱི་འལ་ནས། བོད་བྱང་ཆུབ་སེམས་དཔའི་སྤྲུལ་པའི་སྐད་ཡིན་པས་ཆོས་བྱར་བཏུབ་སམ་གསུང་བས། བཙན་པོའི་ཞལ་ནས། སློབ་དཔོན་ངའི་བོད་ལ་དགེ་སློང་མེད་པས་ངའི་ཞང་བློན་དག་ལ་དགེ་སློང་བཏུབ་བམ་ཅེས་ཞུས་པའི་ལན་དུ།
བཏུབ་བམ་སད་པར་བྱ་གསུང་ནས་སྐད་ལོབས་པ་ཚོ་ལས་ཐོག་མར་བོད་ལ་དད་པ་ཆེ་བའི་སྦ། (སང་ཤི་ཏ་ཡང་ཟེར། ) ཁྲི་གཟིགས་དགེ་སློང་བྱས་མ་ཐག་ཏུ་མཚན་སྦ་དཔལ་དབྱངས་སུ་བཏགས། ལྔ་མངོན་པར་ཤེས་པ་དང་ལྡན་པས། བཙན་པོ་དགྱེས་ཏེ་དེའི་ཞབས་སྤྱི་བོར་བླངས་ཏེ་ཁྱོད་བོད་ཀྱི་རིན་པོ་ཆེ་ཡིན་ནོ་ཞེས་བཀའ་བསྩལ་ནས་མཚན་ཀྱང་སྦ་རཏྣ་ཞེས་བཏགས་ཏེ། བོད་ཀྱི་རབ་ཏུ་བྱུང་བ་ལ་སྔ་བ་དེ་ཡིན་ནོ།། བཙན་པོ་ན་རེ། སློབ་དཔོན་གྱིས་བའི་ཞང་བློན་དད་པ་ཅན་ད་རུང་རབ་ཏུ་བྱུང་ཅིག་ཅེས་ཞུས་པས། སད་ཅིག་གསུང་ནས་སྦ་གསལ་སྣང་དང་། སྦ་ཁྲི་བཞེར་དང་།
(སྦ་དཔལ་དབྱངས་ལ་རྒྱ་ནག་སྐད་སང་ཤི་ཏ་ཟེར། ལ་ལ་ཁྲི་བཞེར་གྱི་བུ་སང་ཤི་ཏ་ཟེར། སྦ་གསལ་སྣང་སྐྱ་བོའི་དུས་136 ༄༅།།〈སྦ་བཞེད་〉ཕྱོགས་བསྒྲིགས། མིང་། དེ་ནས་སེམས་བསྐྱེད་ཞུས་ནས་དང་རབ་ཏུ་བྱུང་ནས་མིང་ཡེ་ཤེས་དབང་པོར་སློབ་དཔོན་བོ་ལྷ་སཏྭས་བཏགས། བཞེད་འབྲིང་པོ་ལས་གཙུག་ལག་ཁང་ཚར། ཞལ་མ་བསྲོས་བར་དུ་གསལ་སྣང་རབ་ཏུ་བྱུང་། རྒྱ་སྐད་བསླབས་པ་རྣམས་ཀྱང་དེ་དུས་ལོབས། རབ་ཏུ་བྱུང་བ་ཡང་དེ་དུས་སུ་བྱུང་བར་བཤད།
) པ་གོར་ནས་(ཧེ་འདོད་ཀྱང་ཟེར། ) འདོད་ཀྱི་བུ་བེེ་རོ་ཙ་ན་དང་། ང་ལམ་རྒྱལ་བ་མཆོད་དབྱངས་དང་རྨ་ཨ་ཙ་ར་རིན་ཆེན་མཆོག་དང་། ལ་གསུམ་རྒྱལ་བའི་བྱང་ཆུབ་དང་དྲུག་དགེ་སློང་བྱས་ཏེ། མིང་ཡང་ཡེ་ཤེས་དབང་པོ་དང་། དེ་ལ་སོགས་པར་བཏགས་ནས་སད་མི་མི་དྲུག་རབ་ཏུ་བྱུང་ངོ་།། དེར་བཙན་པོའི་ཞལ་ནས། ཤཱཀྱ་ཐུབ་པའི་བསྟན་པ་སྒྲུབ་པར་བྱེད་ན་རབ་ཏུ་འབྱུང་དགོས་པ་ཡིན་པས། ཞང་བློན་གྱི་བུ་ཚ་དད་པ་ཅན་ཐམས་ཅད་རབ་ཏུ་འབྱུང་ཅིག་ཅེས་གསུངས་པས། བློན་པོ་རྣམས་ན་རེ།
རབ་ཏུ་བྱུང་ན་ང་ལ་ཚོ་བ་མེད་དོ་ཞེས་མཆི་བས། བཙན་པོའི་ཞལ་ནས། ངས་མཚོ་བ་བླ་ནས་སྦྱར་གཅིག་གསུང་། བློན་པོ་རྣམས་ན་རེ། དམག་དང་ཁྲལ་མ་བྱས་ན་ཆད་པ་འོང་ཟེར། བཙན་པོའི་ཞལ་ནས། དེ་ལ་ངས་ཆགས་འོག་ནས་བདེ་བ་བྱིན་ལ་དབུའི་མཆོད་གནས་བྱའོ་གསུང་། སྡེ་སྣོད་གསུམ་བསླབ་མི་ནུས་ཟེར་བས། དེ་ལ་དགེ་བ་ཉམས་དང་དཔགས་ལ་སྤྱོད་གཅིག་ཅེས་བཀའ་གནང་ངོ་།། ཁ་ཅིག་ན་རེ།
དེ་ནས་ལུག་གི་ལོའི་རྒུན་ཟླ་འབྲིང་པོའི་ངོ་ལ་བསམ་ཡས་བཞེངས་སུ་གསོལ་ཟིན་པའི་ཞལ་བསྲོས་པྲ་ཏི་ན་རའི་དུས་ཀྱི་མཆོད་པ་ཆེན་པོ་མཛད་པའི་ཚེ། ཇོ་མོ་བཙན་ཁྲི་རྒྱལ་མོ་བཙུན་དང་། བསྲུ་བཙན་མོ་རྒྱལ་ལ་སོགས་པ་རྒྱ་རབ་ཏུ་བྱུང་བའི་མཁན་པོ་རཏྣས་བགྱིས། སྤྱིར་དེ་དུས་སུ་མི་བརྒྱ་རབ་ཏུ་བྱུང་ནསདབུ་རྩེའི་བྱ་འདབ་དང་མཆོད་རྟེན་ཆེན་པོ་བཞིའི་རྩེ་མོ་ལྕགས་ཐག་གིས་སྦྲེལ། དེ་ལ་འཕན་མགོ་བཏགས་ཏེ། ནམ་མཁར་དར་ལ་བགྱི། ས་གཞི་གྱི་ལིངརི་རྟ་ལས་བྱས། གསེར་ཕོར་དངུལ་ཕོར་ཐམས་ཅད་ཆབ་ཚང་དང་། འབྲས་ཆང་དང་། ནས་ཆང་གིས་བཀངས།
དུས་འདི་ཕན་ཆད་བཀའ་ཤོ་ཆེན་པོ་ ༄༅།།སྦ་གསལ་སྣང་གི་བཞེད་པ་བཞུགས། 137བཏང་ཏེ། ཆོས་ཁྲིམས་བཅས། སླན་ཆད་འོག་གི་འབངས་ལས་ཕོ་མིག་མི་དབྱུང་། མོ་སྣ་མི་བཅད། འཚང་ཅན་མི་དགུམ་པར་སྣང་། སྐྱེ་བོ་ཐམས་ཅད་ཀྱིས་རྗེའི་བཀའ་ཉན་ཅིང་། རྗེ་འབངས་ཐམས་ཅད་ཀྱིས་རབ་ཏུ་བྱུང་པ་ལ་དབུའི་མཆོད་གནས་སུ་ཕྱུང་ལ། ཕྱག་དང་མཆོད་པ་བྱ་བ་དང་།
བཀུར་བ་ལ་སོགས་འབངས་ཕྱོགས་སུ་ཆོས་ཀྱི་བཀའ་དྲིན་ཆེན་པོ་བསྩལ་བ་ལ་སོགས་པའི་བཀས་བཏགས། དེ་ལྟར་བྱ་བའི་ཆེད་དུ་བཙན་པོ་ཡབ་སྲས་དང་སྣ་ཆེན་པོ་ལ་གཏོགས་པ་བློན་ཆེན་མན་ཆད་ནས་སྣ་ལ་གཏོགས་པ་རིམ་གྱིས་བྲོ་བོར་ཏེ་མནའ་བསྐྱལ་བའོ།། ཆོས་རྩིགས་མཛད། བཀའ་བརྩིགས་ཀྱི་རྡོ་རིངས་བཙུགས། རབ་ཏུ་བྱུང་པས་ཆོས་གྲྭའི་སློབ་དཔོན་དང་། ཉ་མའི་སློབ་དཔོན་བཀོས། དེ་ཕན་ཆད་དཀོན་མཆོག་གསུམ་དང་། དགེ་འདུན་གྱི་བཤོས་ནི་ཁབ་སོ་ཆེན་མོ་ལས་སྦྱར་པ་ལ་སོགས་འོག་ཏུ་འཆད། སྔར་ཡེ་ཤེས་དབང་པོ་དང་། སློབ་དཔོན་བོ་ལྷ་སཏྭས་གསོལ་བ་བཞིན་མཐར་གྱིས་ཆོས་ལ་འཇུག་པར་མཛད་པར་ཆད་པས་སྒྲ་བསྒྱུར་བཙུགས་ཏེ།
ལོཙྪ་ཆེན་པོས་ནི་རྒྱ་གར་གྱི་ལོཙྪ་བྱས། རྒྱ་ནག་པོའི་ལོཙྪ་ནི་བྲན་ཀ་ལེགས་ཀོང་དང་། ལྷ་ལུང་ཀླུ་གོང་དང་། འགོ་གོང་དབུལ་གོང་གསུམ། དེའི་མཁན་བུ་ཁྱུང་པོ་རྩེ་མངས་ལ་སོགས་པས་བྱས། རྒྱའི་ཧྭ་ཤང་མ་ཞང་མ་ཀོ་ལོ་སྤྱན་དྲངས་ནས་ཆོས་རྣམས་བསྒྱུར་བ་ལས། མཁན་པོ་སྦ་རཎྜས་ཤེས་རབ་འབུམ་ཐོག་མར་བསྒྱུར་བའི་ཚེ། བོད་ཁམས་སུ་འབུམ་སྡེ་རྒྱས་པར་བསྒྱུར་ཏེ། དེའི་བསོད་ནམས་དང་བྱིན་རླབས་ཀྱི་འཇིག་རྟེན་གྱི་ཁམས་སུ་ཐེག་པ་ཆེན་པོ་སྤྱོད་པ་ཤ་སྟག་གཞི་དག་པར་སྐྱེ་བོ་ཞེས་རྨི་ལམ་དུ་ལུང་བསྟན། དབའ་བྲན་མཁན་པོ་མཛིས་ཤེས་རབ་འབུམ་ལྷ་སྲས་ཁྲི་སྲོང་ལྡེ་བཙན་རྗེ་འབངས་ལ་བཤད་པའི་ཚེ།
ལྷ་སྲས་མཉེས་ནས་མགོ་ལ་བྱུགས་ནས་བྱ་དགའ་ཆེ་ཐང་དུ་གསལ། རྒྱུད་ཀུན་ལས་བཏུས་པ་ཡང་མཛིས་བསྒྱུར་རོ།། ལུགས་གཅིག་(བཞེད་རྒྱས་ཤོས)ལ་རྒྱ་ནག་པོའི་ཆོས་རྣམས་ཐོག་མར་བསྒྱུར་རོ་ཟེར། རྒྱ་དཀར་པོའི་ཆོས་ལ་ནང་རྒྱུད་སྡེ་གསུམ་ཤ་ཆང་ལ་ཡངས་ཏེ་བོད་ལ་མི་138 ༄༅།།〈སྦ་བཞེད་〉ཕྱོགས་བསྒྲིགས། འཚམས་པས་མ་བསྒྱུར། ཐམས་ཅད་ཡོད་པར་སྨྲ་བའི་སྡེ་པ་དབུས་པ་བྱེ་བྲག་དུ་སྨྲ་བ་རྒྱུ་འབྲས། (ཞབས་འབྲིང་དགེ་སློང་དང་སྐྱེ་བོ་ཀུན་ན་རེ། ཆོས་མཁས་རབ་རེ་གསོལ་་ཞེས་གྲགས། ཇོ་མོ་ལྷ་རྒྱལ་གྱི་ཞལ་ནས་ཀྱང་དེ་ལྟར་ཆོས་མཁས་པ་ཟས་སུ་ཅི་གསོལ་གསུངས།
) སྟོན་པས་དེ་བོར་ལ་འཚམ་པར་མཁྱེན་ནས། དང་པོ་ཡེ་ཤེས་དབང་པོ་ལ་གསོལ་ཏེ་བསྒྱུར། དེ་ལ་ལུང་དང་པོ་ལུང་སྡེ་བཞི་ལས་ལུང་རིང་པོ་དང་། གང་པོའི་རྟོགས་པ་བརྗོད་པ་ཉུང་ངུ་ཞིག་བསྒྱུར། མངོན་པའི་མདོ་ཉན་ཐོས་ཀྱི་བཀའ་བོ་བསྒྱུར། ཁ་ཅིག་ན་རེ། འདུལ་བ་ལ་དགེ་འདུན་ཕལ་ཆེན་སྡེ་ནི་ཁྲིམས་ཡངས་ཆེས་པ་དང་། གནས་བརྟན་སྡེ་དང་གསུམནི་མ་བསྒྱུར། ཉན་ཐོས་ཀྱི་འདུལ་བ་དང་། མདོ་སྡེ་ལུང་རིང་པོ་དང་ཟེར།
མདོ་སྡེ་དང་ཐེག་པ་ཆེན་པོའི་ཆོས་མངོན་པའི་ལྟོས་རིམ་བསྒྱུར། ཏནྟྲ་ལས། མ་ཧཱ་ཡོ་ག་མུ་སྟེགས་དགེ་བ་ལ་གཟུད་པའི་སླད་དུ་གཙང་རྨེ་མེད་པར་བསྟན་པ་ཆོས་ཀྱི་དབྱིངས་ཇི་ལྟ་བུ་ནི་མ་རྟོགས་པར་ལོག་པར་འཛིན་ཅིང་འཇུག་པར་འགྱུར་བས་མ་བསྒྱུར། སྔགས་ཡོ་ག་ནུས་པ་ཆེ་ཡང་བོད་ལ་ནུས་པ་མི་འབྱུང་བས་དུས་དེར་མ་བསྒྱུར། བྲམ་ཟེ་རྣམས་དགེ་བ་ལ་གཟུད་པའི་སླད་དུ་ཀྲི་ཡ་གསུང་པ་དང་། ཡང་བོད་གཙང་སྦྲ་ཆུང་བས་མ་བསྒྱུར། ཨ་ནུ་ཡོ་ག་རྨེ་བག་ཅན་ལ་བསྟན་པས་བོད་རྣམ་རྟོག་ཆེ་བས་མ་བསྒྱུར། ཨུ་པ་ཡ་བོད་ལ་རན་པར་རྩིས་ནས་ཡེ་ཤེས་དབང་པོས་གསོལ་ཏེ་བསྒྱུར། མདོ་སྡེ་དང་གཟུངས་རྒྱ་གར་ཡུལ་དུ་མ་ལུས་པ་ཙམ་དུ་བསྒྱུར། རྒྱལ་པོའི་ཐུགས་ལ་མ་བཅགས་པ་ཙམ་གཅིག་བསྒྱུར།
དེ་ནས་བཙན་པོའི་ཞལ་ནས། ཡེ་ཤེས་དབང་པོ་ན་རེ། རྒྱ་གར་དང་། རྒྱ་ནག་གི་ཆོས་ཐེག་པ་ཆེན་པོའི་ཆོས་དཔེ་ཕལ་ཆེར་བསྒྱུར་བ་ལས། ཆོས་དཔེ་ཐམས་ཅད་དཔལ་ཤྲི་ན་ལེནྡྲ་ན་ཡོད་པ་མེས་ཚིག། དེར་མ་ཚང་བར་ཡོད་པ་ཤས་གཅིག་མ་བསྒྱུར་བར་ཡོད་པ་ངའི་ཡིད་ལ་བཅགས་སོ་གསུངས། དེ་ཚེ་ནུས་པ་ཡོད་པ་ཀུན་གྱིས་བཀའི་རྒྱ་དཔེ་རྙེད་ཚད་བསྒྱུར། འཚོ་བ་ཐམས་ཅད་བླ་ཆེན་པོ་ནས་སྦྱར་ཏེ། ཚང་མང་ཀེ་རུ་གླིང་ནས་གཡོས་པ་བྱས་ཏེ་རབ་ཏུ་ ༄༅།།སྦ་གསལ་སྣང་གི་བཞེད་པ་བཞུགས།
139བྱུང་པ་སུམ་བརྒྱ་ལ་ཟས་སྣ་བཅུ་གསུམ་འདྲེན་པའི་ལག་དཔོན་ཇོ་མོ་བྱང་ཆུབ་རྗེས་མཛད། གདན་ནོན་པ་དང་། རྒྱས་པའི་བམ་པོ་རེ་ལ་ཤོག་དྲིལ་རེ་བྱས་ནས་འདོན་ཏེ། ནང་མ་རེ་ལ་འབུམ་ཆོ་རེ་བཀའ་བསྒྲགས་སོ།། དུས་དེར་བློན་པོ་མགོས་ཀྱི་མཆིད་ནས་ཆོས་ནི་རྒྱས་པར་མཛད་ལགས་ཏེ། ད་སྐྱེ་བོ་མི་ཆོས་ལོ་རྒྱུས་ཀྱང་བྱ་བར་ཅི་གནང་། ཞེས་ཞུས་པས། རྗེའི་གདུང་རབས་དང་། འབངས་ཀྱི་ས་བཅད། དཀོན་མཆོག་ལ་ཕྱག་བླ་དང་།
ཡ་རབས་ལ་ཞེས་ས། གཏམ་དང་ལོ་རྒྱུས། བཟང་པོའི་ལས་ཐབས་དང་། ལག་རྗེས་དང་། ཕ་མེས་ཀྱི་དགེ་དང་ཡིག་ཚང་གི་ལུགས་རྒྱས་པར་བྱ་བར་མཛད་གནང་ངོ་།། དེ་དུས་རིང་ཞིག་ན་མཁན་པོ་བོ་དྷི་སཏྭ་ཕོ་བྲང་རིམ་དགུའི་འོག་ཁང་དུ་རྟས་ཕྲ་བརྒྱབ་སྟེ་ཞལ་ཆེམས་ཡེ་ཤེས་དབང་པོ་ལ་བཞག་སྟེ་སྐུ་གཤེགས་དེའི་སྤུར་ཁང་ཧས་པོ་རིའི་རྒྱབ་ཏུ་བཞུགས་ནས་མཆོད་རྟེན་གཅིག་ཀྱང་བཞེངས། དེར་བཙན་པོས་ཡེ་ཤེས་དབང་པོ་རིང་ལུགས་སུ་བཀོས་སོ།། སླད་ཀྱི་ཡེ་ཤེས་དབང་པོ་མངོན་པར་ཤེས་པ་དང་ཡང་ལྡན། ངེད་རྗེ་འབངས་ཀྱི་དགེ་བའི་བཤེས་བསྙེན་ལགས་པས། སངས་རྒྱས་ཀྱི་ཞལ་དང་འདྲ་བས་མདུན་ས་ཡང་བཅོམ་ལྡན་འདས་ཀྱིས་རིང་ལུགས་སུ་བཀོས་ཏེ་བླ་མའི་གོང་དུ་བཏོན་ཆོས་ཀྱི་བཀའ་ལ་བཏགས།
ཐབས་ཡིག་ཚངས་གསེར་གྱི་ཡི་གེ་ཆུང་ངུ་བྱིན་ནས་གྲལ་ཡང་ཞང་བློན་ཆེན་པོའི་གོང་དུ་འདུག་གཅིག ལྷ་ཆོས་ཀྱི་མདུན་ས་ཡང་མདུན་ས་ཆུང་ངུའི་གོང་དུ་ཕུལ་ལ། སྤྲིངས་པ་ཡང་བཅོམ་ལྡན་འདས་ཀྱི་རིང་ལུགས་ཀྱིས། ཞང་བློན་ཆེན་པོའི་མདུན་ས་ཆུང་ངུ་བཞིན་གསོལ་བ་གྱིས་ཤིག་ཅེས་རྗེ་བློན་འཚོགས་པའི་ཚེ། བཀའ་ཞལ་གྱིས་ཞལ་བསྩལ་ཏེ། བཅོམ་ལྡན་འདས་ཀྱི་རིང་ལུགས་སུ་བཀའ་ཞལ་གྱིས་བཀོས། དཀོན་མཆོག་གསུམ་གྱི་རྟེན་བསྟན་པ་དང་། ནམ་དུ་ཡང་མི་བཞིན་པའི་སླད་དུ་དཀོན་མཆོག་གསུམ་དང་། དགེ་འདུན་གྱི་བཤོས་ཆ་ལས་རྗེ་འབངས་རྣམས་ཀྱིས་མི་གསོལ་བར་རྐྱེན་རིས་གཅིག་བསྐུལ་ཁྲིམས་བཅས་ན། སླད་རྗེས་སུ་ལེགས་ཞེས་ཡེ་ཤེས་དབང་པོས་སྙན་དུ་གསོལ་ཏེ།
140 ༄༅།།〈སྦ་བཞེད་〉ཕྱོགས་བསྒྲིགས། རྐྱེན་རིས་བཅད། བཙན་པོས་ནི་བནྡེ་གཅིག་ལ་འབངས་ཁྱིམ་བདུན། ཞང་བློན་གྱི་འབངས་ཁྱིམ་ལྔ། རིང་ལུགས་ལ་རྨས་མི་ཚན་འགའ་བརླག་པ་དང་། ལུང་ཕུ་རལ་འགའ་ཕུང་བ་དང་། གནང་ཆེན་ཁ་ཅིག་སྣེའུ་འཕྲང་གིས་བཏུགས་ཏེ་སྩལ་པ་དང་། མི་གཅིག་གི་སྒོར་བྲན་ཁྱིམ་དགུ་བརྒྱ་བསྩལ་བ་དང་སྦྱར་ན། སངས་རྒྱས་ཀྱི་ཆོས་བཟང་པོ་འདི་སྐུ་དང་ཆབ་སྲིད་ལ་སྨན་པར་འཚལ་ཏེ།
མཐའ་ཡུན་དུ་རྗེ་འབངས་ཀྱི་ཤུལ་བཟང་པོ་ནི་ཕྱེ། ངན་སོང་གསུམ་གྱི་སྒོ་ནི་བཀག་པ་ལ་སོགས་པ་ཡོན་ཏན་སྨོས་ཀྱིས་མི་ལང་པ་གཅིག་འབྱུང་བར་མཛད་པའི་རྐྱེན་བསྐུལ་པ་བཞིན་མཛད་ན་ཡང་མེ་མངས་ན། སླད་རྗེས་སུ་ཐུགས་ནོངས་ཆེན་པོ་བཏུད་མར་བྱུང་ངམ། མི་ཕྱུགས་ལ་བྲོ་ནད་ཆེན་པོ་བྱུང་ངམ། ཉི་འོག་གི་དགྲ་ཞིག་དབུས་སུ་བྱུང་ངམ། མུ་གེ་ཆེན་པོ་གཅིག་བཏུད་མར་བྱུང་ན། དགོངས་པ་མཐར་མི་ཕྱིན་པ་དང་། དཀོན་མཆོག་གསུམ་གྱི་བརྟེན་མི་གནས་པ་དང་། དབོན་སྲས་རྗེ་འབངས་ལ་དངོས་སྡིག་ཆེན་པོར་འགྱུར་བ་ལ་སོགས་པ་ལོག་པ་སོང་ཅིག་མཆི་བ། དཀོན་མཆོག་གསུམ་ལ་འབངས་ཁྱིམ་ཉིས་བརྒྱ།
གང་ཟག་བནྡེ་གཅིག་ལ་འབངས་ཁྱིམ་གསུམ་གྱི་ཐང་དུ་བཅད། དབང་དགེ་འདུན་ལ་བསྐུར་ནས། ལྷ་རིས་ཀྱི་འབངས་མི་བཞི་ལ་བླ་ནས་དབང་མི་མཛད་པར་བགྱིས་ན། ནམ་དུ་ཡང་བརྟན་ཞིང་ལེགས། ཞེས་གསོལ་པ་དང་། ཡེ་ཤེས་དབང་པོས་གསོལ་བ་བཞིན་འཚལ་བས། བནྡེ་ཉང་ཏིང་ངེ་འཛིན་ལ་སོགས་པ་ཡེ་ཤེས་དབང་པོ་ལ་གཡར་མི་ཉན་པས་ཀུན་མི་མཆི་དགུ་མཆི་སྟེ། མི་ཟེར་དགུ་ཟེར་སྐད། རྐྱེན་རིས་ཀྱི་འབངས་ནི་རྒོད། རང་རྗེ་དང་།
ཁབ་སོའི་ནང་ཡིག་ཅན་དང་། ཐུགས་གཉེན་དང་། བཞི་བཟང་ངོ་འཚལ་ལས་སུ་ས་བཟུང་། རྗེའི་ཞིང་ནི་གང་བཟང་ངོ་འཚལ་ལས་གནང་ཆེན། འབྲོང་ཁྱི་འཇམ་གུང་སྟོན་གྱིས་དབུས་བཟུང་བ་བཞིན་དུ་བཅད། དེ་ནས་ཉང་ལ་སོགས་པས་་སྡིག་པ་བསགས་པ་དེས་ཡེ་ཤེས་དབང་པོ་སྒོམ་པར་གསོལ་ཏེ་ཁྲོས་ནས་དབེན་པ་ལྷོ་བྲག་མཁར་ཆུ་གྱི་བྲག་ཕུག་ཏུ་མཆིས་པའི་སླད་ན། ཤུལ་དུ་སྦ་དཔལ་ ༄༅།།སྦ་གསལ་སྣང་གི་བཞེད་པ་བཞུགས། 141དབྱངས་རིང་ལུགས་སུ་བཀོས། ཡེ་ཤེས་དབང་པོ་ལྷོ་བྲག་དུ་བསྒོམ་པ་ལས།
སྟག་ལ་ག་ཤ་བཀལ་བའི་འོག་ཏུ་སྦ་ཟམ་བཙུགས་ཏེ་བཙན་གྱི་བྲག་ཕུག་ཏུ་མཆིས་ན། རི་བྱ་སྣ་ཚོགས་ཀྱང་རྡོ་ཤིང་ལ་བབས་པ་བཞིན་ཡེ་ཤེས་དབང་པོའི་ལུས་ལ་གནས། ཁྲིམས་ཟླ་དག་ལ་ཉེར་ཡང་མི་བཏུབ། དེའི་ཚེ་རྒྱ་ནག་གི་ཧྭ་ཤང་མ་ཧཱ་ཡ་ན་བྱ་བ་གཅིག་བྲག་དམར་དུ་མཆིས་པ་ལ། དེས་ལུས་ངག་གི་ཆོས་བྱ་མི་དགོས། ལུས་ངག་གི་དགེ་བས་སངས་མི་རྒྱ། དྲན་པ་མེད་ཅིང་ཡིད་ལ་བྱར་མེད་པ་བསྒོམ་པས་སངས་རྒྱ་ཟེར་ནས་བསྒོམ་བསླབས་པས། བོད་ཀྱི་བནྡེ་རིལ་པོ་ཕལ་གྱིས་ཁོའི་ཆོས་ལ་བསླབས་ཏེ། བསམ་ཡས་ལ་མཆེད་པ་འཕྲོ་བཅད། སློབ་གཉེར་དང་ལུས་ངག་གི་དགེ་སྦྱོར་འཕྲོ་བཅད།
སྦ་རཏྣ་(ཡེ་ཤེས་དབང་པོ)དང་། བེེ་རོ་ན་ཙ་ན་དང་། དཔལ་དབྱངས་ལ་སོགས་ཉུང་ཤས་གཅིག་བོ་དྷི་སཏྭའི་ཆོས་སློབ། དེར་ལྟ་བ་མ་མཐུན་ནས་རྩོད་དེ་འཁྲུགས་པས། བཙན་པོས་རྒྱའི་སྟོན་པའི་ཆོས་འདི་བག་ཙམ་མནལ་བ་མིན་ནམ་བྱས་པས་སྟོན་མིན་པ་བྱ་བར་གྲགས། ཅིག་ཤོས་ན་རེ། དྲང་སྲོང་བཟོད་པར་སྨྲ་བས་ལུས་ལ་མེ་བཏང་ནས་ཀྱང་མཆོད་པ་ཕུལ་བས་སེམས་ཅན་ལ་བརྩེ་བའི་བསམ་པས་ཚོགས་བསགས་པ་གལ་ཆེ་ཟེར་བས། རྒྱལ་པོ་ན་རེ་ལུས་ལ་མེ་གཏོང་པའི་བརྩེ་བ་དེ་ཡང་ཆོས་མིན་ནམ་བྱས་པས་རྩེ་མིན་པ་བྱ་བར་གྲགས། སྤྱིར་ལྟ་བ་དང་སྤྱོད་པ་འཛོམ་པའི་ཆོས་གཅིག་ཡིན་པར་རྩེ་མིན་པའི་ལྟར་ཡིན་ནམ་གསུང་པས། སྟོན་མིན་པ་ཡི་ཆད་པ་ལྟར་བྱས་ནས།
མ་ཧཱ་ཡ་ནའི་སློབ་མ་ལས། མྱང་ཤ་མིས་རང་གི་ཤ་བཏུབས། སྙ་བྱེ་མ་ལ་དང་། རྔོགས་རིན་པོ་ཆེས་རང་གི་ཕོ་མཚན་བརྡུངས། རྒྱའི་སྟོན་པས་རང་གི་མགོ་ལ་མེ་བཏང་ཏེ། གཞན་མ་རྣམས་ཀྱང་ཆུ་གྲི་རེ་རེ་སྲེལ་ཞིང་རྩེ་མིན་པ་རིལ་ཏེ་བསད་ལ། ངེད་ཀྱང་རིལ་ཕྲུ་མའི་ངོས་ཏེ་འཁྲུལ་པའི་ངོས་ལ་མཆིའོ།། ཟེར་བ་དེ་བཙན་པོའི་སྙན་དུ་བརྡས་པས་གསན་ཏེ། རྒྱལ་པོས་བནྡེ་སྟོན་རྩེན་གཉིས་དེའི་བར་དུ་གཉའ་གཡས་གཡོན་བསྐོར་ནས་འདིར་བནྡེ་ཀུན་ལྟ་བ་མ་མཐུན་ནས་འཁྲུགས་པ་ལ་ཇི་ལྟར་མཛད་ཀྱང་མ་142 ༄༧།།
〈སྦ་བཞེད་〉ཕྱོགས་བསྒྲིགས། མཁྱེན་པ་དང་། ཇི་ལྟར་བྱ་ཞེས་ནི་བཀའ་སྤྲིན་སྤྲིངས་པར་ཡེ་ཤེས་དབང་པོ་ཕོ་བྲང་དུ་ཤོག་ཤིག ཅེས་ཕོ་ཉ་དུ་མ་གཅིག་བརྫངས་པ་ལས་མ་ཁུགས་ནས། ནང་བློན་ཁམ་པ་བཏང་ཏེ་ཁྱོད་ཀྱིས་ཡེ་ཤེས་དབང་པོ་ཁུག་ན་ཁྱེད་ལ་ཟངས་ཆེན་པོ་བྱ་དགར་སྦྱིན། མ་ཁུགས་ན་ཁྱོད་གསོད་དེ་ཞེས་བཀའ་བསྩལ་ཏེ། སྒྲོམ་བུ་བསྐུར་ནས་བཏང་ངོ་།། ཁམ་པས་མཁར་ཆུར་ཕྱིན། བཀའི་སྒྲོ མ་བུ་བྲག་ཕུག་ཏུ་བསྐུར་ཏེ་བཏང་ནས་ཞལ་མཇལ་བར་ཅི་གནང་ཞེས་ཞུས་པས། ཞལ་མཇལ་ནས་བདག་དོང་རྐང་གཙུགས་ཏེ་འོངས་ནས།
བྱོན་ན་ཤིན་ཏུ་ཐུགས་ལ་བཏགས་ཏེ་བདག་ལ་བྱ་དགའ་ཡང་གནང་པར་བདོག་གོ།། མ་བྱོན་ན་བདག་གསོད་པར་ཡོད་པས་བྲག་གཡང་འདི་ལ་འཆོང་ཏེ་འགུམ་མོ་ཞེས་ཞུས་པས། བཀའ་ཞལ་གྱིས་བསྩལ་བ་བཞིན་ཡེ་ཤེས་དབང་པོའི་ཞལ་ནས། འདིར་ངའི་དགེ་སྦྱོར་ལ་བར་ཆད་བྱེད་པའི་བདུད་ཆེན་པོ་ཞིག་འོངས་ན་འོན་ཀྱང་ཁྱོད་ཀྱི་སྲོག་དབྱུང་གི། ང་འོང་བས་རྟ་ཁྲིད་དེ་ཤོག་གཅིག་ཅེས་གསུངས་ནས། དེར་དགའ་ཆེས་ཏེ་ཕོ་བྲང་དུ་སླར་འོངས་པས། འཕྲལ་དུ་ཟངས་ཆེན་པོ་དང་བྱ་དགའ་ཆེ་ཐང་དུ་བསྩལ། ཆིབས་གུ་རུ་བཅུ་དྲུག་གཏད་དེ་བཏང་པ་ལ། ཡེ་ཤེས་དབང་པོ་སྤྱན་དྲངས་ཏེ་ཕོ་བྲང་ནང་དུ་འོངས་ནས་སྤྱན་སྔར་མཆིས་ཏེ། ཞལ་སྔར་ཕྱག་བསྩལ་བ་དང་།
བཙན་པོའི་ཞལ་ནས། བནྡེ་དག་འདི་ལྟར་འཁྲུགས་ན། ཞེས་ལོ་རྒྱུས་ཞིབ་ཏུ་གསུངས་ནས་དེ་ཇི་ལྟར་བྱ་གསུང་། ཡེ་ཤེས་དབང་པོས་གསོལ་པ། དེ་ལ་བདག་འདིར་དགུག་མི་འཚལ། བདག་འདིར་མ་མཆིས་ཏེ་སྒོམ་པའི་བར་ཆད་མ་བྱུང་ན། ལྷ་སྲས་ཀྱི་སྐུ་ཚེ་དང་། བདག་གི་ཚེ་ཡང་ཡུན་རིང་དུ་གནས། ལྷ་ཆོས་ཀྱང་བྱམས་པ་གཤེགས་ཀྱི་བར་དུ་གནས་པར་འགྱུར་བ་ཞིག་ན། བོད་ལ་སྐལ་བ་མ་མཆིས་པས་ལན།
མཁན་པོ་འདའ་ཁར་འདི་སྐད་གསུངས་ཏེ། ཡོང་ནི་སངས་རྒྱས་ཀྱི་བསྟན་པ་གར་བྱུང་པར་མུ་སྟེགས་ཀྱི་རྒོལ་བའི་དགྲ་རེ་འགྲན་དུ་འོང་བ་ཡང་འབྱུང་རྒྱུ་ཡིན་ན། བོད་ཡུལ་དུ་བསྟན་པ་ལྔ་བརྒྱའི་ཐ་མ་ལ་འབྱུང་པས། མུ་སྟེགས་ཀྱི་རྒོལ་བ་ནི་མི་འབྱུང་། ༄༧།། སྦ་གསལ་སྣང་གི་བཞེད་པ་བཞུགས། 143སངས་རྒྱས་པ་ཉིད་ལྟ་བ་མི་མཐུན་ཏེ་རྩོད་པར་འགྱུར་གྱིས། དེ་ལྟ་བུ་བྱུང་ན། ངའི་སློབ་མ་ཀཱ་མ་ལ་ཤི་ལ་བྱ་བ་ཅིག་བལ་ཡུལ་ན་འདུག་པ་སྤྱན་དྲོངས་ལ། དེ་དང་ཤགས་འགྱེད་དུ་ཆུག་ལ།
རྒྱལ་པོས་བརྐུམས་གྱིས་ཤིག རྩོད་པ་ཆོས་ཕྱོགས་སུ་ཟླུམ་པར་འགྱུར་རོ།། ཞེས་མཁན་པོ་འདའ་ཁར་གསུངས། ད་ཡང་དེ་ལྟར་མཛད་དུ་བབ། ཞེས་གསོལ་ནས། བཙན་པོས་ཀཱ་མ་ལ་ཤི་ལ་འགུས་སུ་བལ་ཡུལ་དུ་ཕོ་ཉ་བཏང་པ་དང་། སྟོན་མིན་པ་དཔོན་གཡོག་(25 ༤)སུམ་བརྒྱས་ཤེས་རབ་འབུམ་བླངས་ཏེ་བསམ་གཏན་གླིང་སྒོ་བཅོད་ཟླ་བ་བཞིའི་བར་དུ་བཤགས་བསླབས། དགོངས་པ་ངེས་པར་འགྲེལ་བ་ནི་རྟོག་པས་དྲིལ་ཏེ་ཆོས་མིན་ཟེར་ནས་བོར། དེའི་ཚེ་ཀཱ་མ་ལ་ཤཱི་ལ་མ་བྱོན་གྱི་བར་དུ་ཡེ་ཤེས་དབང་པོས་ཧྭ་ཤང་གི་ལྟ་བ་དང་། བོ་ལྷ་སཏྭའི་ལྟ་བ་དང་།
རྩེ་མིན་གྱི་ལྟ་བ་ཇི་ལྟར་ལགས་པ་རིལ་སྙན་དུ་གསོལ་པ་ལས། ལྷ་སྲས་ཀྱི་དགོངས་པ་ཡང་ཁྲོལ་ཏེ་དགྱེས་ཆེས་ནས། དབུ་བཏུད་དེ་ཡེ་ཤེས་དབང་པོ་ནི་ངའི་ཨཱ་ཙརྱའ་ཞེས་ཡང་ཡང་གསུངས་ཏེ། ཡེ་ཤེས་དབང་པོའི་ཞབས་ལ་ཕྱག་བཙལ་ནས་བཀའ་བསྩལ་བའི་རྗེས་ལ། དུས་ཕྱིས་ཀཱ་མ་ལ་ཤཱི་ལ་རླུང་ཚུགས་ལ་ཐོན་ཞེས་ཕོ་ཉ་བལྟར་བཏང་། རྗེ་བློན་ཡོས་ཆབ་ཁར་བསུ་བ་ལ་བྱོན་པས། ཧྭ་ཤང་འཁོར་དང་བཅས་པ་ཡང་ཆབ་ཁར་བྱོན། ཀཱ་མ་ལས་ཆབ་ཕར་ཁ་ནས་རྒྱའི་པཎྜི་ཏ་ལ་གཟུང་འཛིན་གཉིས་ཀྱི་ལན་བྱ་བར་སྒྲ་ཚད་གསུངས་ནས། ཆགས་ཤིང་དབུ་ལ་ལན་གསུམ་བསྐོར་བས་ཁམས་གསུམ་དུ་རྩིས་འཁོར་བྱ་བའི་བརྡ། ཧྭ་ཤང་ཆབ་ཚུར་ཁ་ན་བེར་གྱི་ཐུ་བ་ནས་བཟུང་ནས་སྤྲུགས།
གཉིས་གས་གོ་ཏེ་ལན་བཏབ། ཧྭ་ཤང་ན་རེ། འཇིག་པོ་ཅིག་འདུག་ཟེར། དེ་ནས་ཀཱ་མ་ལ་ཤཱི་ལ་བྱོན་པ་དང་། བྱང་ཆུབ་གླིང་དུ་སལྷའི་ཁྲི་བཅས་ཏེ། བཙན་པོ་གུང་ལ་བཞུགས་ཏེ་སྟོན་བརྩེན་རྩོད་པ་འགྲན་པར་བྱས་ནས། ཧྭ་ཤང་གཡས་སུ་སེང་གེའི་ཁྲི་ལ་བཞག བཞུག་ལ་སྟོན་མིན་གྱི་སློབ་མ་རྣམས་མང་སྟེ། ཇོ་མོ་བྱང་ཆུབ་དང་། བསྲུ་ཡང་དག་དང་།
བནྡེ་ལངྐ་ལ་སོགས་པ་མང་སྟེ་གྲལ་རིང་པོར་བྱུང་། ཀཱ་མ་ལ་ཤཱི་ལ་གཡོན་དུ་སེང་གེའི་144 ༄༅།།(སྦ་བཞེད་〉ཕྱོགས་བསྒྲིགས། ཁྲི་ལ་བཞག རྗེས་ལ་བརྩེན་མིན་གྱི་སློབ་མ་རྣམས་ལ་སྦ་དཔལ་དབྱངས་དང་། བེེ་རོ་ཙ་ན་དང་། སྦ་རཎྜ་ལ་སོགས་པ་དགེ་སློང་མི་མང་བ་ཞིག་སྟེ་ཉུང་ཤས་གཅིག་ལས་མ་བྱུང་། བཙན་པོ་མཁན་པོ་གཉིས་དང་། སྟོན་བརྩེན་གྱི་བནྡེ་ཀུན་ལ་མེ་ཏོག་དཀར་པོའི་ཕྲེང་བ་རེ་རེ་ལག་ཏུ་ཕུལ་ནས། བཙན་པོ་ལྷ་སྲས་ཀྱི་བཀའ་བསྩལ་པ།
ངའི་མངའ་རིས་ཀྱི་འབངས་བོད་ནག་པོ་ལ་ཞེན་པ་རྣམས་ཀྱི་དོན་དུ། རྒྱ་གར་ཡུལ་ནས་ཟ་ཧོར་གྱི་རྒྱལ་པོའི་བུ་བོ་ལྷ་སཏྭ་སྤྱན་དྲངས་ཏེ། བོད་མི་ཉུང་ཤས་ཅིག་ཆོས་ལ་བཀོད། དད་པ་ཅན་ཤས་གཅིག་རབ་ཏུ་བྱུང་། ལྷ་ཁང་འགའ་ཟུང་བཞེངས་ཏེ་དཀོན་མཆོག་གསུམ་གྱིས་རྟེན་བཙུགས་ནས་འབངས་ཀུན་ལ་ལྷ་ཆོས་སློབ་དུ་བཅུག་པ་ལས་དད་པ་ཅན་ཉུང་ཤས་གཅིག་རབ་ཏུ་བྱུང་བའི་འོག་ཏུ་ཧཱ་ཤང་མ་ཧཱ་ཡ་ན་འདིར་ཕྱིན་པ་ལས་བོད་ཀྱི་བནྡེ་ཕལ་ཆེ་བ་གཅིག་ཧཱ་ཤང་ལ་བསླབས། ཁ་ཅིག་ནི་བོ་རྙི་སཏྭའི་སློབ་མ་ཡིན་པས་ཧཱ་ཤང་གི་ལྟར་སློབ་ཏུ་མ་བཏུབ་སྟེ། སྟོན་བརྩེན་གཉིས་སུ་ཆེད། དེ་གཉིས་མ་མཐུན་ནས་འཁྲུགས་པ་ལ། ངའི་ཞལ་ཆེས་ཧཱ་ཤང་གི་སློབ་མ་རྣམས་མ་རེངས་སྟེ། ཉང་ཤ་མིས་རང་གི་ཤ་བཏུབས་ནས་ཤི།
རྒྱའི་ཧཱ་ཤང་མེ་མགོ་ནི་རང་གི་མགོ་ལ་མེ་བཏང་ནས་ཤི། རྡོགས་(རྔགས། རྔོགས)རིན་པོ་ཆེ་དང་། སྙ་བྱེ་མ་ལས་ནི་རང་གི་ཕོ་མཚན་བརྡུངས་ནས་ཤི། གཞན་རྣམས་ཀྱང་ཆུ་གྲི་རེ་རེ་བསྲེལ་ཞིང་བརྩེ་མིན་པ་རིལ་བསད་ལ་བདག་ཀྱང་ཕྲུ་མའི་ངོས་ལ་མཆི་ཟེར་ནས་ངས་དེ་ལྟར་བྱེད་དུ་མ་གནང་བར་གཉའ་གཡོན་བསྐོར་བ་ཡིན། བརྩེ་མིན་པའི་མཁན་པོ་བོ་རྙི་སཏྭ་ཡིན། བོ་རྙི་སཏྭ་སློབ་མ་ཀཱ་མ་ལ་ཤཱི་ལ་ཡིན་པས། ཁྱེད་འདིར་འོངས་པ་དང་། ཧཱ་ཤང་དང་ཁྱེད་གཉིས་ཤེས་པ་བསྡུར་ལ་གཏན་ཚིགས་གང་ཟབ་ལ་སུ་གཏན་ཚིགས་ངན་པ་དེས་ང་རྒྱལ་མ་བྱེད་པར་ཆོས་ལུགས་བཞིན་དུ་མེ་ཏོག་གི་ཕྲེང་བ་ཕུལ་གཅིག་ཅེས་བཀའ་བསྩལ་པའི་ཚེ། དེ་ལ་ཧཱ་ཤང་ན་རེ།
ང་གཞི་ལ་སྔ་བས་ངས་འདྲིའམ་ལན་གདབ་གསུང་། ཀཱ་མ་ལའི་ཞལ་ནས། ཁྱེད་ཀྱི་དགོངས་པ་ལྟར་དམ་བཅའ་བཞོག་གཅིག་ཅེས་པའམ། བཤགས་ཐོག་ ༄༅།།སྦ་གསལ་སྣང་གི་བཞེད་པ་བཞུགས། 145ཅིག་གསུང་བ་དང་། ཧཱ་ཤང་ན་རེ། ཐམས་ཅད་སེམས་ཀྱི་རྣམ་པར་རྟོག་པས་བསྐྱེད་པས། མི་དགེ་བའི་དབང་གི་ལས་དགེ་མི་དགེ་མཐོ་རིས་དང་ངན་སོང་གི་འབྲས་བུ་མྱོང་ཞིང་འཁོར་བ་ན་འཁོར་རོ།། གང་ཞིག་ཅི་ལ་ཡང་མི་སེམས་ཞིང་།
ཅི་ཡང་ཡིད་ལ་མི་བྱེད་པ་དེ་འཁོར་བ་ལས་ཡོངས་སུ་ཐར་བར་འགྱུར་རོ།། དེ་ལྟ་བས་ན་ཅི་ལ་ཡང་མི་བསམ་མོ།། སྦྱིན་པ་ལ་སོགས་པའི་ཆོས་སྤྱོད་རྣམ་བཅུ་སྤྱོད་པ་ནི་སྐྱེ་བོ་དགེ་བའི་འཕྲོ་མེད་པ། བློ་ཞན་པ། དབང་པོ་བཏུལ་པོ་རྣམས་ལ་བསྟན་པ་ཡིན། སྔོན་བློ་སྦྱངས་པ་དབང་པོ་ནོན་པོ་དག་ལ་སྤྲིན་དཀར་ནག་གཉིས་གང་གིས་ཀྱང་ཉི་མ་སྒྲིབ་པ་ལྟར། དགེ་སྡིག་གཉིས་གས་ཀྱང་སྒྲིབ་པས་དེ་བས་ན་ཅི་ལ་4། ང་མི་སེམས། ཅི་ལ་ཡང་མི་རྟོག་ཅི་ཡང་མི་སྤྱོད་པ་ནི་མི་དམིགས་པ་ཅིག་ཆར་འཇུག་པས་བཅུ་པ་དང་འདྲའོ།། ཅེས་གསུངས་པ་དང་།
ཨཱ་ཙརྱ་ཀཱ་མ་ལས་སྨྲས་པ། དེ་ལྟར་ཅི་ཡང་མི་བསམ་ཟེར་བ་ནི་སོ་སོར་རྟོག་པའི་ཤེས་རབ་སྤངས་པ་ཡིན་ནོ།། ཆོས་ཐམས་ཅད་ཀྱི་རང་བཞིན་ཆོས་དབྱིངས་རྣམ་པར་མི་རྟོག་པ་དེ་ནི་སོ་སོར་རྟོག་པའི་ཤེས་རབ་ཀྱིས་རྟོགས་དགོས་པ་ཡིན། ཡང་དག་པའི་ཡེ་ཤེས་ཀྱི་རྩ་བ་ནི་སོ་སོར་རྟོག་པའི་ཤེས་རབ་ཡིན་ན་དེ་སྤངས་པས་འཇིག་རྟེན་ལས་འདས་པའི་ཡེ་ཤེས་སམ་ཤེས་རབ་ཀྱང་སྤངས་པར་འགྱུར་ན། སོ་སོར་རྟོག་པའི་ཤེས་རབ་མེད་པར་རྣལ་འབྱོར་པ་ཐབས་གང་གིས་རྣམ་པར་མི་རྟོག་པ་ལ་གནས་པར་འགྱུར། གལ་ཏེ་ཆོས་ཐམས་ཅད་དྲན་པ་མེད་ཅིང་ཡིད་ལ་བྱར་མེད་པ་ཡིན་ན། ཉམས་སུ་མྱོང་བ་ཐམས་ཅད་མི་དྲན་ཅིང་ཡིད་ལ་བྱ་བར་མི་ནུས་སོ།། གལ་ཏེ་བདག་གིས་ཆོས་གང་ཡང་དྲན་པར་མི་བྱ། ཡིད་ལ་མི་བྱའོ་སྙམ་ན་ནི། དེ་ཉིད་དྲན་པ་ཤིན་ཏུ་ཡིད་ལ་བྱས་པར་འགྱུར་རོ།།
དྲན་པ་དང་ཡིད་ལ་བྱ་བ་མེད་པ་ཙམ་པོ་ལ་བྱ་སྐད་ན། དེ་གཉིས་དཔྱད་དགོས་ཏེ། མེད་པ་ནི་རྒྱུར་མི་རུང་སྟེ། དྲན་པ་མེད་པ་ཙམ་གྱིས་རྣམ་པར་རྟོག་པར་མི་འགྱུར། བརྒྱལ་བ་དང་། ར་རོ་བ་དང་། བོག་པའི་དུས་སུ་ཡང་དྲན་པ་མེད་པས་རྣམ་པར་གྲོལ་བར་འགྱུར་རོ།། དེ་ལྟ་བས་ན་ཡང་དག་པའི་སོ་སོར་རྟོགས་146 ༄༅།།〈སྦ་བཞེད་〉ཕྱོགས་བསྒྲིགས། པ་མེད་པར་རྣམ་པར་མི་རྟོག་པར་འཇུག་པའི་ཐབས་མེད་དོ།།
དྲན་པ་ཙམ་པོ་བཀག་ཀྱང་ཡང་དག་པའི་སོ་སོར་རྟོག་པ་མེད་ན་ཆོས་ཐམས་ཅད་ངོ་བོ་ཉིད་མེད་པ་ལ་ཇི་ལྟར་འཇུག་ནུས། ངོ་བོ་ཉིད་མེད་པ་སྟོང་ཉིད་མ་རྟོགས་ན་སྒྲིབ་པ་སྤོང་བར་མི་འགྱུར་བ་ཁོ་ནའོ།། སྟོང་པ་ཉིད་མ་རྟོགས་ཀྱང་དྲན་པ་མེད་པ་ཙམ་གྱིས་ཐར་པ་དང་གྲོལ་བར་འགྱུར་ན་ཁམས་གོང་མའི་ལྷ་ཐམས་ཅད་ཐར་པར་འགྱུར་བའོ།། དྲན་པ་ཅི་ཡང་མེད་པའི་རྨོངས་པའི་སེམས་ཀྱིས་ཡང་དག་པའི་ལམ་རྣལ་འབྱོར་དུ་ཇི་ལྟར་འགྱུར། དེ་ནི་གཉིད་འཐུག་པོའོ།། གླེན་པའི་སེམས་དང་འདྲའོ།། དྲན་བཞིན་དུ་ཡང་མི་དྲན་བྱར་མི་རུང་ངོ། དྲན་མེད་ཡིད་ལ་བྱར་མེད་པས་སྔོན་གྱིས་གནས་རྗེས་སུ་དྲན་པ་དང་ཐམས་ཅད་མཁྱེན་པ་ཇི་ལྟར་འགྱུར། ཉོན་མོངས་པ་ཡང་ཇི་ལྟར་སྤོང་། དེ་བས་ན་ཡང་དག་པའི་སོ་སོར་རྟོག་པའི་ཤེས་རབ་ཀྱིས་ཕྱིན་ཅི་ལོག་གི་སྣང་བ་བརྒྱངས་བསྲིངས་པ་ཡིན་ནོ།།
དེ་བརྒྱངས་བསྲིངས་ཤིང་སྤངས་པས་ཡང་དག་པ་ཕྱིན་ཅི་མ་ལོག་པའི་སྣང་བ་རྣལ་མའི་དོན་ཇེ་གསལ་ཇེ་གསལ་རྟོགས་པར་འགྱུར། དེ་ལྟ་བུའི་དོན་ངེས་པར་རྟོགས་པའི་རྣལ་འབྱོར་པས་དུས་གསུམ་ཕྱི་ནང་ཐམས་ཅད་སྟོང་པར་རྟོགས་ཏེ། རྟོགས་པ་ཐམས་ཅད་ཉེ་བར་ཞི་བར་འགྱུར། ལྟ་བ་ངན་པ་སྤངས་པར་འགྱུར། དེ་ལྟ་བུ་དེ་བརྟན་ཙ་ན་ཐབས་དང་ཤེས་རབ་གཉིས་ལ་མཁས་པས་སྒྲིབས་ཐམས་ཅད་དེ་གཉིས་ཀྱི་བསལ་ནས། སྤངས་པ་དང་ཡེ་ཤེས་ཕུན་སུམ་ཚོགས་པ་སངས་རྒྱས་ཀྱི་ཆོས་ཐམས་ཅད་ཐོབ་བར་འགྱུར་རོ་ཞེས་གསུ་ངས་སོ།། བཙན་པོའི་ཞལ་ནས་སྟོན་བརྩེན་བཤགས་གང་བརྒྱལ་པའི་འཁོར་ཀུན་ —ཀྱང་མཆིད་བཤགས་ཐོབ་ཅིག་ཅེས་བཀའ་སྩལ་པས། དཔལ་དབྱངས་ན་རེ། རྒྱའི་བཞེད་པ་ལྟར་ན། ཅིག་ཆར་འཇུག་ཅིང་རིམ་གྱིས་སྦྱོང་མཆི་ན།
པ་ར་མི་ཏ་ཡ་འཛིན་པ་མ་མཆིས་པའི་སླད་དུ། སྦྱིན་པའི་མིང་རྟགས་བསམ་བཏང་ནས་ཡོངས་སུ་འཛིན་པ་མེད་ན་སྦྱིན་པ་བཏང་པ་ཡིན། སྒོ་གསུམ་ཆགས་སྡང་བཀག་པས་ཚུལ་ཁྲིམས་ཡིན། ཁྲོ་བ་མེད་ན་བཟོད་པའི་མཆོག་ལགས། ལེ་ལོ་འདོར་ ༄༅།།སྦ་གསལ་སྣང་གི་བཞེད་པ་བཞུགས། 147བ་ལས་བརྩོན་འགྲུས་སུ་མིང་བརྟགས། སེམས་པ་གཡེང་བ་མ་མཆིས་ན་བསམ་གཏན། ཆོས་རང་དང་སྤྱིའི་མཚན་ཉིད་ཤེས་ན་ཤེས་རབ་ཡིན། སྟོན་པ་འདས་ནས་རིང་ཞིག་ཏུ་བལྟ་བ་མི་མཐུན་པ་མ་མཆིས།
སླད་ནས་དབུ་མ་རྣམ་གསུམ་མ་མཐུན་ཏེ་རྩོད་པར་འགྱུར། ད་ལྟ་སྟོན་རྩེ་གཉིས་ལྟ་བ་མ་མཐུན་ཏེ། སྟོན་མིན་པ་ཅིག་ཆར་འཇུག་ཅེས་ཟེར་ཏེ། ཡང་དག་པ་མ་རྟོགས་མ་འཇལ་བས་དེ་ལྟར་གྱུར། འཇུག་སྒོ་ཐ་དད་ཀྱང་སངས་རྒྱས་ཐོབ་པར་འདོད་པ་གཅིག ཅེས་འབྲས་བུ་འདོད་པ་ལ་སྤྱི་མཐུན་པ་སྐད་དུ་སྨྲས། ཡེ་ཤེས་དབང་པོས་སྨྲས་པ། ཅིག་ཆར་འཇུག་བྱ་བ་དང་རིམ་གྱིས་འཇུག་ཅེས་བྱ་བ་འདི་གཉིས་དཔྱད་དགོས་ཏེ། རིམ་གྱིས་འཇུག་ན་རྩོད་རྒྱུ་མ་མཆིས་ཏེ་དེ་དང་འདྲའོ།། ཅིག་ཆར་འཇུག་ན་ཁྱེད་ད་རུང་ཅི་བྱེད།
དང་པོ་ནས་སངས་རྒྱས་ན་ཅི་ཉེས། དེ་བས་ན་རི་ལ་འཛེག་པ་ལ་ཡང་གོམ་པའི་རེ་རེ་ནས་འཛེགས་དགོས་ཏེ། གོམ་པ་གཅིག་གིས་བསྒྲོད་མི་ནུས་པ་ལྟར་ས་དང་པོ་ཐོབ་པ་ཡང་རབ་ཏུ་དཀའ་ན་ཐམས་ཅད་མཁྱེན་པ་ཐོབ་པ་ལྟ་ཅི་སྨོས། ཅི་ཡང་མ་བྱས་པར་སངས་རྒྱལ་བ་ནི་ཁྱེད་ལ་བསྟན་པའི་ཁུངས་དགོས། སྟོན་བརྩེ་མི་འདྲ་སྟེ། ངེད་བརྩེ་མིན་ལ་གསུངས་རབ་ཀུན་བསླབས། ཐོས་བསམ་སྒོམ་གསུམ་གྱི་ཤེས་རབ་རྣམ་གསུམ་ལ་བརྟེན་ནས་དོན་མ་ནོར་བར་ཤེས་ཏེ་ཆོས་སྤྱོད་རྣམ་བཅུ་ལ་བསླབས་ཏེ་བསྒོམས་པས། ས་དང་པོ་ལ་བཟོད་པ་ཡང་ཐོབ། ཡང་དག་པའི་སྐྱོན་མེད་པར་ཡང་འཇུགདེ་ནས་ས་དགུ་ཡང་དག་པའི་ཤེས་རབ་ཀྱིས་རིམ་པར་སྦྱངས། ཕ་རོལ་དུ་ཕྱིན་པ་བཅུ་ལ་བསླབས།
རྒྱུད་སྦྱངས། ཚོགས་གཉིས་རྫོགས་ནས་སངས་རྒྱས་མཉེས་པ་ལགས་ན། ཁྱེད་ལྟར་ཚོགས་གཉིས་མ་བསགས། སློབ་མ་སྦྱངས་པར་འཇིག་རྟེན་གྱི་བྱ་བ་ཡང་མི་ཤེས་ན་ཐམས་ཅད་མཁྱེན་པ་ཐོབ་པ་དང་། རིག་པ་དང་ཤེས་བྱ་ཐམས་ཅད་ལ་འཇུག་པ་ཇི་ལྟར་འགྱུར། སངས་རྒྱས་རང་གཞན་གྱི་དོན་ཕུན་སུམ་ཚོགས་པ་དེའི་རྒྱུ་ཅི་ལས་གྲུབ་ན་ཚོགས་གཉིས་ལས་གྲུབ་པ་ཡིན། སྟོང་པ་གཅིག་པུས་རང་ལ་ཡང་མ་ཕན་ན་གཞན་གྱི་དོན་ལྟ་ག་ལ་གྲུབ། ཐ་ན་148 ༄༧།། 〈སྦ་བཞེད་〉ཕྱོགས་བསྒྲིགས།
ལུས་སྲོག་མཚོ་(འཚོ)བ་ལའང་ཟས་དང་སྐོམ་དང་གོས་ལ་སོགས་པ་རྩོལ་གྲུབ་བྱས་པ་ལ་བརྟེན་ཏེ་འཚོ་དགོས་ན། དེ་དག་ལ་མ་བརྟེན་ན་འགུམ་སྟེ། ཟས་མ་མྱོང་ན་ཞག་བདུན་ལྟོགས་ཏེ་འཆི་ན། ཐར་པ་བསྒྲུབ་པ་ལ་ཆོས་སྤྱོད་རྣམ་བཅུ་བྱ་དགོས་པ་ལྟ་ཅི་སྨོས། དེ་ལྟར་ཁུངས་མེད་ཅིང་ཐབས་ཤེས་རབ་ཡ་བྲལ་བའི་ཆོས་ཀྱིས་སངས་རྒྱས་ལ་བཀུར་ཏེ་བསླུས་པ་ཡིན། བྱང་ཆུབ་སེམས་དཔའ་ནི་སེམས་ཅན་གྱི་དོན་དུ་སེམས་བསྐྱེད་ནས། གཞན་དོན་ལྷུར་བྱས་ནས་བསོད་ནམས་ཀྱི་ཚོགས་བསགས་ཏེ་ཤེས་བྱ་ཐམས་ཅད་ལ་མཁས་པར་བསླབས། ཤེས་རབགསུམ་ལ་བློ་སྦྱངས་ཏེ་ཡེ་ཤེས་ཀྱི་ཚོགས་བསགས། སྒྲིབ་པ་གཉིས་སྦྱངས། བློའི་དྲི་མ་ཐམས་ཅད་སངས་རྒྱས་་ཀྱི་ས་ལ་འགོད་པར་མཛད་པའི་འཕྲིན་ལས་འཁོར་བ་མ་སྟོངས་ཀྱི་བར་དུ་འབྱུང་བ་ལྷུན་གྱིས་གྲུབ་པ་ཡིན་པར་ལུང་དུ་མ་ནས་གསུངས་སོ།།
ཅི་ཡང་མི་སེམས་པ་ནི་སྒོ་ང་དང་འདྲའོ།། མི་བརྟགས་པར་གོམ་པ་འདོར་ཀྱང་བརྡེགས་འཆོས་ཏེ་འགྲོ་ན་ཆོས་ག་ལ་རྟོགས་དེ་བས་ན་མདོ་སྡེ་ཆུབ་པར་ཀླགས། ཞི་གནས་དང་མཐོང་དབེན་པར་ཡིན་ལ་བྱས། རྟོགས་པ་ཡིད་ལ་མྱོང་བ་ཤར། དེ་ལྟར་མ་རྟོགས་པའི་དོན་དུ་ཚོགས་བསགས་ཏེ་སེམས་ཇི་ལྟ་བུ་ཞེ་ན། ཀུན་རྫོབ་སྒྱུ་མ་ལྟ་བུ་ལ་དོན་དམ་པར་དེ་མ་སྐྱེས་པར་རྟོགས་ཏེ། ཆོས་ཐམས་ཅད་ཆུ་ཤིང་གི་སྙིང་པོ་ལྟ་བུར་མ་བཅོས་པར་རྟོགས་ན་དུས་གསུམ་མི་དམིགས་པར་འགྱུར་ཏེ། ཆོས་དང་གང་ཟག་ལ་བདག་མ་མཆིས་པར་རིག་པས་བྱིང་རྒོད་མ་མཆིས་པར་ཟུང་འབྲེལ་དུ་ངང་གིས་འཇུག་པ་ལགས་ཏེ། སྒོམ་པ་ཡང་དེ་ལྟར་ལགས་ཅེས་མཆི་བ་དང་། སྟོན་མིན་པས་བཤགས་ལན་སྨྲ་བ་མ་སྤོབས་ཏེ་མེ་ཏོག་དོར་ནས་ཕམ་བླངས་སོ།།
ཡང་ལུགས་གཅིག་ལ། རྒྱ་ནག་གི་དགེ་སློང་བྱུང་ནས། ཁོ་ན་རེ་ཚིག་ལ་སྙིང་པོ་མེད། ཐ་སྙད་ཀྱི་ཆོས་ཀྱིས་སངས་མི་རྒྱ། སེམས་རྟོགས་ན་དཀར་པོ་ཆིག་ཐུབ་ཡིན་པས་དེས་ཆོག་ཟེར་ནས། དེའི་ཆོས་ལུགས་ཀྱི་བསྡོས་བསམ་གཏན་ཉལ་བའི་འཁོར་ལོ། བསམ་གཏན་གྱི་ལོན། ཡང་ལོན། ལྟ་བའི་རྒྱབ་ ༄༅།།སྦ་གསལ་སྣང་གི་བཞེད་པ་བཞུགས།
149ཤ། མདོ་སྡེ་བརྒྱ་བཅུ་ཁུངས་ཞེས་བྱ་བའི་བསྡོས་ལྔ་བརྩམས་ནས། རྒྱ་ནག་གི་ཆོས་ལུགས་དཀར་པོ་ཆིག་ཐུབ་འདི་བོད་ཁམས་ཐམས་ཅད་དུ་འཕེལ་ལོ། དེར་རྒྱ་ནག་གི་ཆོས་ལུགས་དང་རྒྱ་གར་གྱི་ཆོས་ལུགས་མ་མཐུན་ནས། སྦ་ཡེ་ཤེས་དབང་པོ་བསྲུང་བ་ལྷོ་བྲག་ནས་རྒྱལ་པོས་སྤྱན་དྲངས་ཏེ། རྒྱ་གར་དང་རྒྱ་ནག་གི་ཆོས་ལུགས་གང་བདེན་དྲིས་པས། ཡེ་ཤེས་དབང་པོའི་ཞལ་ནས། འོ་ཀོ་ལ་སློབ་དཔོན་ཞི་བ་མཚོས་ཞལ་ཆེམས་འདི་བཞག་སྟེ། བོད་ཁམས་འདི་སློབ་དཔོན་པདྨ་འབྱུང་གན༤ཀྱིས་བསྟན་མ་བཅུ་གཉིས་ལ་གཏད་པས་མུ་སྟེགས་ནི་མི་འབྱུང་པ། འོན་ཀྱང་ཉིན་མཚན་དང་གཡས་གཡོན།
ཡར་ངོ་མར་ངོ་དང་། ཆོས་དག་མ་དག་གཉིས་འབྱུང་བ་རྟེན་འབྲེལ་གྱི་ཆེ་བ་ཡིན་པས། ང་འདས་པའི་འོག་ཏུ་རྒྱ་ནག་གི་མཁན་པོ་ཞིག་འབྱུང་སྟེ། དེས་ཐབས་དང་ཤེས་རབ་ལ་བཀུར་པ་འདེབས་པ་དཀར་པོ་ཚིག་ཐུབ་ཞེས་བྱ་བ་སེམས་རྟོགས་པ་འབའ་ཞིག་གིས་སངས་རྒྱའོ་ཞེས་ཟེར་བ་འབྱུང་བར་གྱུར་ཏེ། དེ་བཅོམ་ལྡན་འདས་ཀྱི་མདོ་ལས། སྙིགས་མ་ལྔའི་ནང་ནས་ལྟ་བའི་སྙིགས་མ་ཞེས་བྱ་བ་སྟོང་པ་ཉིད་ལ་དགའ་བ་ཡིན་པར་གསུངས་པས། བོད་ཁོ་ནར་མ་ཟད། སྙིགས་མ་ལྔ་བདོ་་བའི་གང་ཟག་ཐམས་ཅད་དེ་ལ་དགའ་བ་ཆོས་ཉིད་ཡིན། དེའི་ཆོས་ལུགས་དེ་འཕེལ་ན་སངས་རྒྱས་ཀྱི་བསྟན་པ་སྤྱི་ལ་གནོད་པས། དེའི་ཚེ་ངའི་སློབ་མ་ཀཱ་མ་ལ་ཤཱི་ལ་ཞེས་བྱ་བའི་མཁས་པ་ཆེན་པོ་དེ་རྒྱ་གར་ནས་སྤྱན་དྲོངས་ལ།
རྒྱ་ནག་མཁན་པོ་དང་། རྩོད་དུ་ཆུག་ལ་གང་རྒྱལ་བ་དེའི་ལུགས་ཀྱིས་ཤིག་ཅེས་ལུངས་བསྟན་པས། དེ་ལྟར་མཛད་འཚལ་ཞེས་ཞུས་ནས་དེ་ནས་རྒྱ་གར་ནས་སློབ་དཔོན་ཀཱ་མ་ལ་ཤཱི་ལ་སྤྱན་དྲངས། བསམ་ཡས་སུ་ཁྲི་བཤམ་ཏེ་དབུས་སུ་རྒྱལ་པོ། གཡས་གཡོན་གཉིས་སུ་རྒྱ་ནག་མཁན་པོ་དང་ཀཱ་མ་ལ་ཤཱི་ལ་བཞག མཐའ་འཁོར་རྣམས་ཀྱིས་བསྐོར་བའི་ཚེ། ཐམས་ཅད་ཀྱི་མཚོན་ཆ་བསྡུས་ལག་ཏུ་མེ་ཏོག་ཕྲེང་བ་གཏད་ནས། གང་རྒྱལ་བ་ལ་བཏུད་དེ། ཕམ་པའི་ཆོས་ལུགས་བོར་ནས། རྒྱལ་བའི་ཆོས་ལུགས་ལ་འཇུག་པར་རྒྱལ་པོས་ཁྲིམས་བཅས དེ་150
༄༧།། 〈སྦ་བཞེད་〉ཕྱོགས་བསྒྲིགས། ལྟར་མི་བྱེད་པ་ལ་ཆད་པ་བཅད་པར་དམ་བཅས་པའི་ཚེ། ཀཱ་མ་ལ་ཤཱི་ལའི་གྲལ་དུ་རྒྱ་གར་གྱི་ཆོས་ལུགས་འཛིན་པ་འགའ་དང་བློན་པོ་འགོས་ལ་སོགས་པ་ཉུང་ཟད་ཅིག་ལས་མ་བྱུང་། རྒྱ་ནག་མཁན་པོའི་གྲལ་དུ་རྒྱལ་པོའི་བཙུན་མོ་འབྲོ་གཟའ་བྱང་ཆུབ་དང་། གཟིམས་མལ་བ་ཅོ་རྨ་རྨ། ངན་ལམ་སྟག་ར་ཀླུ་གོང་ལ་སོགས་པ་ཚོགས་ཤིན་ཏུ་ཆེ་བར་འདུས་སོ།། དེར་སློབ་དཔོན་ཀཱ་མ་ལ་ཤཱི་ལས་རྒྱ་ནག་གི་ཆོས་ལུགས་ཇི་ལྟར་ཡིན་ཞེས་ཕྱོགས་སྔ་དྲིས་པ་ན། རྒྱ་ནག་ན་རེ། ཁྱེད་ཀྱི་ཆོས་ལུགས་སྐྱབས་འགྲོ་སེམས་བསྐྱེད་ནས་བཟུངས་ནས་སྤྲེའུ་ཤིང་ལ་འཛེག་པ་ལྟར་མས་འཇོག་ཡིན།
ངེད་ཀྱི་ཆོས་ལུགས་འདི་བྱ་བྱེད་ཀྱི་ཆོས་ཀྱིས་འཚང་མི་རྒྱ་བས་རྣམ་པར་མི་རྟོག་པ་བསྒོམ་ནས་སེམས་རྟོགས་པ་ཉིད་ཀྱི་སངས་རྒྱས་ཏེ་ཁྱུང་ནམ་མཁའ་ལས་ཤིང་རྩེར་འབབ་པ་ལྟར་ཡས་འབབས་ཀྱི་ཆོས་ཡིན་པས་དཀར་པོ་ཆིག་ཐུབ་ཡིན་ནོ།། ཞེས་ཟེར་རོ།། དེ་ལ་སློབ་དཔོན་གྱིས། ཁྱེད་ཀྱི་དཔེ་དོན་གཉིས་ཀ་མི་འཐད་པ་ལས། ཁྱུང་ནམ་མཁའ་ལས་བློ་བུར་དུ་འདབ་བཤོག་རྫོགས་པར་སྐྱེས་ནས་ཤིང་རྩེར་འབབས་སམ། འོན་ཏེ་བྲག་ལ་སོགས་པར་སྐྱེས་ནས་རིམ་གྱིས་འདབ་གཤོག་རྫོགས་པར་བྱས་ཏེ་འབབ། དང་པོ་ནི་མི་སྲིད་ཀཱ། གཉིས་པ་ནི་རིམ་གྱིས་སའི་དཔེར་རུང་གིས་ཅིག་ཆར་བའི་དཔེར་མི་རུང་ ་དེ།།་ ནས་རྒྱ་ནག་མཁན་པོས་དཔེ་ལ་ལན་མ་ཐེབས་པ་དང་། དེར་སློབ་དཔོན་གྱིས་ཁྱེད་ཀྱི་དཔེ་ནོར་བར་མ་ཟད་དོན་ཡང་འཁྲུལ་ཏེ།
རྣམ་པར་མི་རྟོག་པའི་བསྒོམ་དེ་ཅི་རྣམ་པར་རྟོག་པ་ཕྱོགས་གཅིག་བཀག་པ་ཙམ་ཡིན་ནམ། རྣམ་པར་རྟོག་པ་མཐའ་དག་བཀག་དགོས། དང་པོ་ལྟར་ཕྱོགས་གཅིག་བཀག་པ་ཡིན་ནོ་ཞེ་ན། དེ་ལྟར་ན་གཉིད་དང་རྒྱལ་བ་ལ་སོགས་པ་ཡང་རྣམ་པར་མི་རྟོག་པར་ཐལ། རྟོག་པ་ཕྱོགས་གཅིག་བཀག་པ་ཡོད་པའི་ཕྱིར་རོ།། རྟོག་པ་མཐའ་དག་བཀག་པ་ཡིན་ནོ་ཞེས་ན། དེ་ལྟར་ན་ཁྱེད་མི་རྟོག་པ་སྒོམ་པའི་ཚེ། མི་རྟོག་པ་སྒོམ་སྙམ་པ་སྔོན་དུ་བཏང་དགོས་སམ་མི་དགོས། མི་དགོས་ན་ ༄༧།།
སྦ་གསལ་སྣང་གི་བཞེད་པ་བཞུགས། 151ཁམས་གསུམ་གྱི་སེམས་ཅན་ཐམས་ཅད་ལ་ཡང་བསྒོམ་སྐྱེ་བར་ཐལ། སྒོམ་སྙམ་པའི་རྟོག་པ་སྔོན་དུ་མ་བཏང་ཡང་སྒོམ་སྐྱེ་བའི་ཕྱིར་རོ།། མི་རྟོག་པ་བསྒོམ་སྙམ་པའི་རྟོག་པ་སྔོན་དུ་བཏང་དགོས་ན། དེ་ཉིད་རྟོག་པ་ཡིན་པས་མི་རྟོག་བསྒོམས་པའི་དམ་བཅའ་ཉམས་ཏེ། དཔེར་ན་ང་སྨྲ་བཅད་བྱས་པ་ཡིན་ཞེས་བརྗོད་ན་སྨྲ་བཅད་ཤོར་བའམ། ཅ་ཅོ་མ་བྱེད་ཅ་ཅོར་འགྲོ་བ་བཞིན་ནོ།། ཞེས་བྱ་བ་ལ་སོགས་པ་ལུང་དང་རིག་པས་སུན་བྱུང་བ་ན་རྒྱ་ནག་མཁན་པོ་སྤོབས་པ་མེད་པར་གྱུར་རོ།། དེར་རྒྱལ་པོས་བཀའ་སྩལ་པ། ལན་ཡོད་ན་གསུངས་ཤིགམཁན་པོས་སྨྲས་པ།
མགོར་ཐོག་བརྒྱབ་པ་དང་མཚུངས་པར་ལན་མི་ཤེས་སོ།། རྒྱལ་པོས་བཀའ་བསྩལ་པ། དེ་ལྟར་ན་སློབ་དཔོན་ལ་མེ་ཏོག་གི་ཕྲེང་བ་ཕུལ་ལ་བཟོད་པར་གསོལ་ཏེ། དཀར་པོ་ཆིག་ཐུབ་ཀྱི་ཆོས་ལུགས་བོར་ལ་ལུང་རིགས་དང་མི་འགའ་བ་རྒྱ་གར་གྱི་ཆོས་ལུགས་བཞིན་དུ་གྱིས་ཤིག སླད་ཆད་རྒྱ་ནག་གི་ཆོས་ལུགས་དཀར་པོ་ཆིག་ཐུབ་འདི་བྱེད་པ་བྱུང་ན་ཆད་པ་བཅད་ཅེས་བོད་ཁམས་ཀུན་ཏུ་ཁྲིམས་བཅས་ཏེ་རྒྱ་ནག་གི་དཔེ་རྣམས་བསྡུས་ནས་བསམ་ཡས་སུ་གཏེར་དུ་སྦས་སོ།། དེར་རྒྱ་ནག་མཁན་པོ་ཡི་མུག་ཏེ་རང་གི་གནས་སུ་སོང་ངོ་།། ཆོས་གྲྭ་དེར་ལྷམ་ལུས་པས་ལྷས་དེ་ལས་སྤགས་ན་སངས་རྒྱས་ཀྱི་བསྟན་པ་འཇིགས་ཁར་ངའི་བསྟན་པ་ཡང་ལྷམ་ཙམ་གཅིག་ལས་པར་འགྱུར་རོ།། ཞེས་འཁོར་རྣམས་ལ་ལུང་བསྟན་ཏོ་ཞེས་གྲག་གོ།། ཕྱིས་དགེ་བའི་བཤེས་བསྙེན་མཁས་པ་རྣམས་ན་རེ། རྒྱ་ནག་མཁན་པོས་ཆོས་མི་ཤེས་ཀྱང་བལྟས་ཅུང་ཟད་ཤེས་པ་ཞིག་སྟེ།
དེང་སང་ཆོས་ཁུངས་མ་རྣམས་བོར་ནས་སེམས་ངོ་འཕྲོད་པ་སངས་རྒྱས་བར་འདོད་པ་དཀར་པོ་ཆིག་ཐུབ་དུ་འགྲོ་བའི་རྒྱུ་མཚན་དེ་ཡིན་གསུངས། དེར་རྒྱ་ནག་མཁན་པོ་མགོ་ལ་མེ་སྤར་ཏེ་ནུབ་ཕྱོགས་བདེ་བ་ཅན་དུ་ཁ་བསྟན་ཏེ་གདའ། གཟིམས་མལ་བ་ཅོ་རྨ་རྨ་རང་གི་དབང་པོ་བརྡུངས་ནས་ལྕེབས་ལ་སོགས་སྔར་བཤད་པ་དང་མཐུན་ནོ།། དེ་ནས་བཙན་པོ་ལྷ་སྲས་ཀྱི་ཞལ་ནས། ཧྭ་ཤང་གི་ཆོས་སྟོན་མིན་པ་ཅིག་ཆར་འཇུག་ཅེས་ཟེར་བ་ནི་ཆོས་152 ༄ཟ།། (སྦ་བཞེད་〉ཕྱོགས་བསྒྲིགས། རྣམ་བཅུ་ལ་སྐྱོན་བཀལ་ཏེ་མི་བགྱིད། སེམས་ནི་བྱིང་། བདག་དང་གཞན་གྱི་སློབ་སྦྱོང་གི་སྒོ་བཀག་སྟེ་འཕྲོ་བཅད་ན།
སེམས་བྱིང་ཞིང་ཆོས་ནུབ་པར་འགྱུར་བས་འཕྲོ་ཆོད་ལ་དེ་ལྟ་བུ་དེ་ཁྱེད་རང་རྣམས་མ་བསྒོམས་ཤིག ད་སླན་ཆད་འོ་སྐོལ་བོད་རྗེ་བློན་འབངས་གང་གིས་ཀྱང་ཆོས་བྱ་བ་རྣམས་ཀྱིས་འདི་ལྟར་བྱ་སྟེ། སྤྱིར་བོད་མཐའ་འཁོབ་དུ་གྱུར་པ་དང་། རིགས་བླུན་ཞིང་རང་དགའ་བ་མང་པས། ཆོས་ནི་རྟོགས་པ་དཀའ་ཞིང་ཟབ་པར་གྱུར་པས། རྒྱ་གར་གྱི་མཁས་པ་རབ་ཏུ་བྱུང་བར་གྲགས་པ་རྒྱལ་པོས་སྤྱན་དྲངས་ཏེ་ཡོན་བདག་བྱས། ལོ་ཙྪ་བ་མཁས་པས་གཏན་ལ་ཕབ་པའི་ཆོས་དེ་ལ་འཇུག་པར་བྱའོ།། རྒྱལ་པོས་ཡོན་བདག་མ་བྱས། ལོ་ཙྪ་བ་མཁས་པས་གཏན་ལ་མ་ཕབ་པའི་ཆོས་དེ་ལ་འཇུག་པར་མི་བྱའོ།། ཞེས་བཀའ་ནན་དྲག་ཏུ་བསྩལ་ནས།
བཀའ་རྩིགས་ཀྱི་ཡི་གེ་ཞིབ་མོ་ནི་གསུམ་དུ་མཆིས་ཏེ། བསེའི་སྒོམ་བུར་བཅུག་ཁ་ལ་སྒོ་ལྕགས་བསྩལ་ཏེ་རྗེའི་ཕྱག་དབལ་ན་མཆིས་ཏེ། གནོད་སྦྱིན་དམ་རྒྱ་ནག་པོ་ལ་གཏད། ཆེ་ལོངགཅིག་ནི་ཞང་བློན་རྣམས་ལ་དར་བར་བྱས། དེ་ནས་ཧྭ་ཤང་མཧཱ་ཡ་ན་གཙུག་ལག་ཁང་གཅིག་བཞེངས་ནས་སླར་རྒྱ་ནག་དུ་གཤེགས། སྔོན་རྒྱལ་པོ་གདུང་རབས་ལྔར་ཆོས་མ་ཚུགས་པར་ལྷ་སྲས་ཁྲི་སྲོང་ལྡེ་བཙན་དང་། ཟ་ཧོར་རྒྱལ་པོའི་བུ་བོ་རྡི་སཏྭ་དང་། སྦ་(སྐྱ་མིང་སྦ་གསལ་སྣང་ཟེར། )ཡེ་ཤེས་དབང་པོ་དང་། སྦ་(ཆོས་མིང་སྦ་དཔལ་དབྱངས་ཟེར།
) སང་ཤི་དང་བཞིས་དཀོན་མཆོག་གསུམ་གྱི་བརྟེན་མཆོད་གནས་བཙུགས། དམ་པའི་ཆོས་བོད་ཁམས་སུ་རྒྱ་ཆེར་བསྒྲགས་སོ།། དེར་རྗེ་བཙན་པོ་ལྷ་སྲས་ཀྱི་ཐུགས་དགོངས་གྲུབ་ནས། འབངས་ཐམས་ཅད་ཆོས་ལ་བཟུད་ཅིང་། ལྷ་ཆོས་མི་བགྱིར་མི་སྣང་བའི་ཕྱིར་དབུས་མཐའ་ཐམས་ཅད་དུ་སློབ་དཔོན་བཀོས། ཞང་བློན་གྱི་བུ་ཚ་དང་བཙུན་མོ་ཐམས་ཅད་ཀཱ་ལི་རེ་རེ་ཐོགས་ནས་ཆོས་སློབ་དུ་བཅུག་གོ།། དེ་ནས་སློབ་དཔོན་ཀཱ་མ་ལ་ཤཱི་ལ་ལ་བཙན་པོས་ཆོས་ཐམས་ཅད་ཐོས་བསམ་གྱིས་བདག་མེད་པར་གཏན་ལ་ཕབ་པའི་ཆོས་དེ་ཇི་ལྟར་ལགས་ཞེས་ཡི་གོར་དགོད་པར་ཞུས་པས། ༄༅།།སྦ་གསལ་སྣང་གི་བཞེད་པ་བཞུགས། 153སྒོམ་རིམ་དང་པོ་བཙན་པོ་ལ་གནང་། རྗེ་ལྷ་སྲས་ཀྱིས་གཟིགས་པས་དོན་དགོངས་ཏེ།
ད་དེའི་དོན་བསྟན་ཅིག་གི་ཐོག་ཏུ་བསྒོམ་ན་ཇི་ལྟར་བསྒོམ་ཞུས་པས། སྒོམ་རིམ་བར་པ་བརྩམས་ནས་གནང་། དེ་ལྟར་བསྒོམས་པས་དེ་ལ་འབྲས་བུ་ཇི་ལྟར་མཆི་ཞུས་པས། སྒོམ་རིམ་ཐ་མ་འབྲས་བུ་བསྟན་པ་བརྩམས་ནས་གནང་། དེ་མ་ཤིན་ཏུ་དགྱེས་པས་དེའི་དོན་འགྲེལ་ངང་བོ་རྙི་སཏྭའི་དགོངས་པ་ལ་རྒོལ་བ་བྱུང་གིས་དོགས་པའི་དོན་དུ་ལུང་རིགས་འབྲེལ་བར་དབུ་མ་སྣང་བ་བརྩམས་ནས་གནང་། དེ་ནས་ཆོས་འཁོར་གྱི་རྐྱེན་ཉིས་བརྒྱ་ལྔ་བཅུ་བླ་ནས་གནང་སྟེ། བཅོམ་ལྡན་འདས་ཀྱི་རིང་ལུགས་ལ། ལོ་རེ་རེའམ་ཟླ་བ་གཅིག་ལ་ཟེར། དེ་ལ་ནས་ཁལ་བདུན་བཅུ་རྩ་ལྔ། ན་བཟའ་ནི་མང་ལ་འཕན་གྱི་བླངས་ལས་སྦྱོར་ཡང་ཟེར།
ན་བཟའ་ཕྲུག་དགུ་རེ་རེ། སྤོས་མར་སྲང་སྟོང་གཅིག་བརྒྱ། ཆིབས་འོག་ཐེག་པ་རེ་རེ། ཤོག་བུ་དེས་(ལྡེབ་)བཞི། གནག་ཚ་ཡུག་གསུམ། ལན་ཚྭ་ཟད་ལེན། ཆིམས་བུའི་སྒོམ་ཆེན་ཉི་ཤུ་རྩ་ལྔ་ལ། ནས་ཁལ་ལྔ་བཅུ་རྩ་ལྔ་ལྔ། སྤོས་མར་སྲང་བརྒྱད་བརྒྱ་བརྒྱད་བརྒྱ། ཆིབས་པ་རེ་རེ།
ན་བཟའ་དྲུག་ཕྲུག་རེ། ཆོས་གྲྭའི་སློབ་དཔོན་དུ་བཀོད་བ་བཅུ་གསུམ་ལ་ནས་ཁལ་ལྔ་བཅུ་རྩ་ལྔ་ལྔ། ན་བཟའ་ཕྲུག་རེ། ཆབ་མར་སུང་བརྒྱད་བརྒྱ་བརྒྱད་བརྒྱ། ཆིམས་ཀྱི་བནྡེ་རང་ག་རྣམས་ལ་གང་ཟག་རེ་རེ་ལ་ནས་ཁལ་བརྒྱད་བརྒྱ། ཤོག་བུ་དེབ་གཉིས་གཉིས། གནག་ཚ་སུག་རེ། སློབ་གཉེར་བ་ཉི་ཤུ་ལྔ་ལ། རེ་རེ་ལ་ནས་ཁལ་ཉི་ཤུ་རྩ་ལྔ་ལྔ། གོས་སུམ་ཕྲུག་རེ་རྒྱུན་དུ་གནང་ནས།
དཀོན་མཆོག་གསུམ་གྱི་རྟེན་ཡུན་རིང་དུ་གནས་པའི་ཆེད་དུ་རིན་པོ་ཆེའི་རྟེན་ལ་འབངས་མི་ཁྱིམ་བརྒྱ་བནྡེ་ལ་འབངས་མི་ཁྱིམ་གསུམ་གསུམ་བཅད། འབངས་ལྷ་རིས་ལ་བླ་ནས་དབང་མི་བྱ་བར་ཆད་ནས་དབང་དགེ་འདུན་ལ་བསྐུར་ནས། ལྷ་ཆོས་དར་བར་མཛད་པ་རྗེ་བཀའ་དྲིན་ཆེ་བ་ལགས། སླད་ཀྱི་བཙན་པོ་སློབ་དཔོན་པདྨ་སམྦྷ་ཝའི་ཆོས་ཀྱང་འཕྲོ་ལུས་པ་ལ་ཐུགས་མ་ཚིམ་ནས་བེེ་རོ་ཙ་ན་དང་། གཙང་བཙུན་ལེགས་གྲུབ་འཚོལ་དུ་བཏང་། སླར་ལོག་པ་ལ་པརྙི་ཏ་མ་154 ༄༅།།〈སྦ་བཞེད་〉ཕྱོགས་བསྒྲིགས། བྱོན་པས་གོ་བ་མ་ཆེས་ཏེ། རྒྱ་གར་གྱི་བསྙན་ཕྲའི་དབང་དུ་ཐལ་ནས་བེེ་རོ་ཙ་ན་ཚ་བ་རོང་དུ་བསྐྲད། ཀཱ་མ་ལ་ཤཱི་ལ་མུ་སྟེགས་ཀྱི་གཤེད་མ་བཏང་ནས་ནུབ་མོ་སྒྲ་བསྒྱུར་གྱི་གཟིམས་མལ་དུ་འཁུལ་མ་མཉེས་ནས་བཀྲོངས།
ཕྱིས་སྦ་(དཔལ་དབྱངས་) སང་ཤི་འདའ་ཁར་ཇོ་བོ་ཡིད་བཞིན་འཁོར་ལོ་བསྒྱུར་བའི་སྐུ་གཟུགས་ཀྱི་ལྷའི་སྤྱན་ཆབ་བྱུང་། ཡེ་ཤེས་(སྦ་གསལ་སྣང་) དབང་པོ་འདའ་ཁར་མི་མ་ཡིན་པ་དག་གིས་བསུ་བའི་སྒྲ་བྱུང་། ནམ་མཁའ་ལས་མཆོད་པ་དག་ཀྱང་བྱུང་། འཕགས་པ་ལ་ཡེ་ཤེས་དབང་པོ་ཐེ་ཚོམ་ཞུ་ཞིང་མཆིས་པའི་དྲུང་དུ་བཙན་པོ་གཤེགས་ནས། ནས་འབྲས་ཐུག་དྲངས་ཏེ་གསོལ་ནས་ཡེ་ཤེས་དབང་པོའི་ཞལ་ནས་རྗེ་ལྷ་གཅིག་གི་ཕམ་ཕབས་འདི་འཚལ་ནས་དེང་སླན་ཆད་ཁམས་ཀྱི་ཟས་སྤངས་སོ།། ཏིང་ངེ་འཛིན་དང་ཟས་སུ་བརྗེའོ།། ཕུང་པོ་ཟས་སུ་བརྗེའོ།། ཞེས་མཆི་ནས་སྐུ་གཤེགས་སོ།། གྲོངས་པའི་དུས་ནམ་མཁའ་ལས་སྒྲ་བྱུང་། བྱ་ཐམས་ཅད་གདུང་པའི་སྐད་འདོན།
བཙན་པོའི་ཞལ་ནས། ཨཱ་ཙརྱ་ཆེན་པོ་ཚེ་འདའ་བ་དང་སྦྱར་ནས་ཁོ་བོའི་ཚེ་ཀྱང་རིང་པོར་མི་ཐུབ་པོ་ཞེས་གསུངས། ཡང་བཙན་པོའི་ཞལ་ནས། བར་དུ་སྟོན་མིན་གྱི་ཚིག་ཉན་ཏེ། ཆོས་སློབ་ཅིང་རྙརྨཱའི་དཔེ་ལེན་དུ་ཡང་མི་ཀུན་མ་བཏུབ། རྒྱ་གར་གྱི་དྷརྨཱའི་དཔེ་ཐོག་ཡིད་ལ་མ་བཅགས་པ་ཙམ་བླངས་ཏེ་བསྒྱུར་ཟིན་ན། ཤྲཱི་ན་ལེནྡྲར་རྒྱ་གར་གྱི་དྷརྨཱ་མེས་ཚིག་སྟེ་མ་ཚང་བ། རྒྱ་ཡུལ་དུ་ཆོས་བྱུང་ནས་ལོ་སྟོང་ཉིས་བརྒྱ་ལོན་ཏེ། གསུང་རབས་ཀྱི་དཔེ་ཚང་བར་བཞུགས་ན། རྒྱའི་དྷརྨཱ་མ་བསྒྱུར་བ་ཡིད་ལ་བཅགས་སོ་ཞེས་གསུང་ནས་ཐུགས་ངལ་མཛད།
དགེ་འདུན་ལས་ཆོས་སློབ་ཀྱི་གྲྭ་གཟུག་པར་བགྱིས་པ་ལས། ཡེ་ཤེས་དབང་པོ་ཚེ་ལས་འདས་ནས་སླད་ཀྱིས་བུ་མོ་སྤྱན་རས་གཟིགས་ཀྱི་ཇོ་མོ་ཁྲི་ལེགས་ལ་ཆོས་སློབ་ཀྱི་གྲྭ་གཟུག་པར་གསོལ་བ་དང་། ཇོ་མོས་བཙན་པོ་ལྷ་སྲས་ཀྱི་བསྙན་དུ་གསོལ་སྟེ། བཙན་པོ་ཆོས་སློབ་ཀྱི་གྲྭ་བཙུགས། སྲས་(འདི་སྦ་གསལ་སྣང་གི་བུ་མོ་ཡིན། ) མོ་སྤྱན་རས་གཟིགས་ཀྱི་རྗེ་འབངས་མི་མང་པོའི་བསོད་ནམས་སུ་བྲག་དམར་མ་ས་གོང་དུ་མཆོད་རྟེན་ ༄༅།།སྦ་གསལ་སྣང་གི་བཞེད་པ་བཞུགས། 155བརྒྱ་རྩ་བརྒྱད་བརྩིགས། མཆོད་རྟེན་མ་ཚར་བར་དུ་ཆུ་མིག་དང་ས་བཟང་པོ་ཀླུས་བཏང་། རྡོ་བ་རྒྱ་གར་གྱི་ཡི་གེ་ཅན་བྱུང་།
རྩིགས་ལགས་པ་དང་ལྷ་མོ་བཅོ་བཅོ་བརྒྱན་བརྒྱན་པ་གསུམ་གྱིས་བསྐོར་བ་བྱས། སྤྱན་རས་གཟིགས་ཀྱི་རྨི་ལམ་ན། སྣང་བ་མཐའ་ཡས་ཀྱི་ཞིང་ཁམས་སུ་ཁྱེད་སྤུན་འགྲོ་བར་འདོད་ན་མཆོད་རྟེན་འདི་ཞལ་བསྲོས་གཅིག་སྒྲ་བྱུང་། ཆབ་འོག་གི་འབངས་ལས། སུམ་པ་ལས་ཆོས་ལ་གནག་པ་མ་མཆིས་ན། ཆོས་ལ་གནས་ཤིང་དམིགས་ཀྱིས་བཏུལ་ནས་དགེ་བ་ལ་གཟུད་པའི་སླད་དུ། བསེ་དབང་པོའི་བུ་མོ་ལྷ་ལྡེམ་གླང་ཞང་བློན་ཁྲི་གསུམ་སྤེགས་ལ་སྩལ། བླ་མའི་བཀའ་ལུང་བཞིན་དུ། སུམ་པ་ཁྲི་ལྡེ་བཞི་དགེ་བ་ལ་བཙུན་པ། སློབ་མ་ཡང་བརྗེ་གླང་བུ་ཀ་རྡ་དང་།
དཔལ་གྱི་སེང་གེ་དང་། ཨཱ་ཙརྱ་ལ་སོགས་པ་ལགས་ཏེ། བླ་ནས་སློབ་མ་གང་བཟང་། གང་མཁས། གང་མང་། རིང་ལུགས་ཉང་ཤ་མི་དང་། སྒྲུན་པ་ལས་ལྷ་ལྡེམ་སྟངས་བཟང་ནས་བྱ་དགའ་ཆེ་ཐང་དུ་བྲན་ཁྱིམ་བཅུ་གཉིས་ལ་སོགས་པ་སྩལ། གླང་རིལ་དགེ་བ་ལ་བཙུད། གླང་ཀླུ་རྒོད་དང་སྟག་ཚབ་ནི་ཆོས་བགྱིད་དུ་མ་ཉན་པས་རྒྱས་མགོ་བཅད་དེ་བསྐུམ། ཀླུ་རྒོད་ནི་དབལ་གཟའི་ནང་ནས་དད་པ་ཆེ་བ་དབལ་གཟའ་ལེགས་བཙུན་བློན་ཆེ་ལ་སླངས་ནས་མནའ་མར་གསལ་ཏེ་བོན་བཅད་དེ་ལྷ་ཆོས་བགྱིས་ནས་དད་པ་སྐྱེས་པས་ལེགས་པ་མང་།
དྷརྨཱ་འཛངས་བླུན་མཐོང་ནས་ཀླུ་རྒོད་རབ་ཏུ་བྱུང་། སུམ་པ་བློན་སྤོག་མདའ་ཕན་ཆད། ཆོས་ལ་དགའ་བར་འགྱུར། བར་དུ་བསམ་ཡས་ཀྱི་དགེ་འདུན་བཤོས་ཆད་ནས་ཁ་ཤུགས་སུ་བཏང་། ཁ་སོ་ནི་ཞིག་གཙུག་ལན་ཁང་གི་རྨང་ནི་བྱི་བྲུན་གྱིས་གང་། གནས་ཁང་ཀུན་གྱི་སྒོ་ཡང་རྐུན་མས་ཁྱེར་སྐད། དེ་འགེམ་ཤཱནྟི་ཁམས་ན་འདུག་པས་ཐོས་ཏེ་མི་དགའ་ནས་གསོལ་བྱང་བྲིས་ཏེ་བསོགས་ཤང་ཐོགས་ནས་བོད་ཡུལ་དུ་མཆིས་པ་དང་། ཇོ་བོ་ཁྲི་མ་ལེགས་ཀྱི་བསྙན་དུ་བརྡས་ནས་བྱང་བུ་སྤྱན་སྔར་བྲིམས་ཏེ་བཀའ་བསྩལ་པ། བནྡེ་སྤྱིར་དད་པ་ཆེ་ཞིང་ཆོས་གཟུགས་པར་དགོངས་པ་ནི་མ་ནོས་ན། གླང་ཚིག་བརྡོས་པས་ཆད་པས་བཅད་ན་མ་ལེགས་156
༄༧།། 〈སྦ་བཞེད་〉ཕྱོགས་བསྒྲིགས། སམ་ཞེས་བྱུང་བ་ཐོས་ན། ཤཱརྙིང་མི་དགའ་སྟེ། ཉལ་བའི་རྨི་ལམ་ན། བུད་མེད་དཀར་མོ་བཅོ་བཅོ་གཅིག་ན་རེ། ཁྱོད་ཀྱིས་བསམ་ཡས་ཁབ་སོ་གཟུགས་(གཟིགས)པར་འདོད་ན། ཆོས་དང་པོ་བོད་ཁམས་སུ་སྦ་ཡེ་ཤེས་དབང་པོས་གཙུགས་ཏེ། དེའི་སྲས་མོ་གཉིས་ཞིག་ཧས་པོའི་དྲུང་ན་འདུག་གིས དེ་དང་འཕྲོད་ལ་དཀོན་མཆོག་གི་མཆོད་པ་ཆེར་གྱིས་ཤིག འོན་ཀྱང་བསམ་པ་འགྲུབ་པར་འགྱུར་རོ་ཞེས་ཐོས་ནས།
དགའ་ཆེས་ཏེ་བྲག་དམར་དུ་མཆིས་ནས་ཡེ་ཤེས་དབང་པོའི་བུ་མོ་བཙལ་བས། སྤྱན་རས་གཟིགས་ཤཱརྙིས་རྨི་ལམ་ལ་ཇི་སྐད་བྱུང་བ་བཞིན་བཟླས་ནས། ཁབ་སོ་ཚུགས་ཤིག ཆོས་བསྟན་པར་བགྱི་བའི་སླད་དུ་བྱམས་པ་དང་མངོན་པར་བྱང་ཆུབ་གཟུགས་པའི་བྱད་ཤཱནྟིས་ནི་འཚོང་འདུས་པ་ལ་བླངས། དགེ་ལྡེམ་གྱིས་དགོས་དགུ་སྦྱར་ཏེ་མཆོད་པ་བགྱི་བར་ཆད་པ་ལས། རིང་ལུགས་བནྡེ་ལངྐའི་མཆིད་ནས། འདི་ལྟར་མཆོད་པ་བྱེད་ཅིང་དགེ་ལྡེམ་ཆ་བར་ནོས་ཀྱིས་ཆད་པ་སྤངས་པས་བཅད་དོ་ཞེས་བསྒོ་ནས། གནས་བརྟན་གཉིས་ཀྱང་བསྐྲག་ཏེ། མཆོད་པ་བགྱི་བའི་ཡོ་བྱད་རྣམས་འགའ་ཡང་གར་དུ་མ་སྟེར། ཤཱིནྟི་དང་སྤྱན་རས་གཟིགས་ལ་སོགས་པ་ཡོན་བདག་སྟོད་རིམ་ཀུན་བསྐྲག་ཏེ་མཆོད་པ་བཏང་པར་བགྱིས་པ་ལས།
དགེ་ལྡེམ་གྱི་རྗོ་མོ་བྱང་ཆུབ་ཏུ་གསོལ་ནས། ཇོ་མོས་གྲོ་ནས་ཁལ་བདུན། མར་བ་ལམ་གཅིག་འཐུད་ནས་མཆོད་པ་མ་བཤོལ་བར་བགྱིས། བསམ་ཡས་ཀྱི་སྐུ་གཟུགས་ལྡེར་ཚོ་རེ་རེ་ལ་ལྷ་བཤོས་བྲེ་ཐག་པའི་རྐྱེན། བག་ཕྱེ་བྲེ་གསུམ་གྱི་རྐྱེན་ཐང་དུ་དྲངས་ཏེ་མཆོད། དགེ་འདུན་དང་སྐྱེ་བུ་ཆོས་སྟོན་གསོལ། ལེའུ་བློན་ཆེན་ཀླུ་སྨས་གསེར་སུང་ཉི་ཤུ་རྩ་ལྔའི་སྐེ་རགས་གཡུས་སྤྲས་པ་གཅིག་དར་ཡུག་གཉིས། རས་ཡུག་གསུམ་ཕུལ། དགེ་ལྡེམ་གྱིས་འབྲུ་སྣ་ལྔ་ལས་ཁལ་སུམ་བཅུ་རྩ་གཉིས་ཕུལ། བནྡེ་སྤྱན་རས་གཟིགས་ཀྱིས་འབངས་ཁྱེའུ་གཅིག་ཕུལ།
རྒྱམས་བློན་ཀླུ་སྐྱེས་ཀྱིས་ནས་ཁལ་བཅུ་གཅིག་ཕུལ། དེ་ལ་སོགས་པ་བུས་པ་ཡན་ཆད་ཀྱིས་རལ་དགུ་ཡན་ཆད་ཕུལ་ནས། ཇོ་མོ་ལྕམ་གྱིས་ཆིབས་གཅིག བྲ་ནས་ཁལ་ཉིས་བརྒྱ། ༄༧།། སྦ་གསལ་སྣང་གི་བཞེད་པ་བཞུགས། 157ཟ་འོག་ཡུག་གཅིག དར་ཡུག་གཉིས་ཕུལ། སླད་ཀྱིས་དགེ་ལྡེམ་གྱིས་ནས་ཁལ་དགུ་ཕུལ། དགེ་འདུན་གྱིས་ཀྱང་བྱམས་པ་དང་།
མངོན་པར་བྱང་ཆུབ་པ་ལ་ཡོན་སྣ་སྣ་ནས་ཕུལ། སླད་ཀྱི་མངོན་པར་བྱང་ཆུབ་པ་བཙུགས་པའི་ཚེ ཇོ་མོ་ལྕི་ཕོ་ཡོང་བཟའ་འཆེད། མཁན་པོ་ཤཱརྙི་དང་། སྦ་གཟའ་དགེ་ལྡེམ་ལ་སོགས་པས་མངོན་པར་བྱང་ཆུབ་པ་སྔ་མ་བཞིན་བཙུགས་སོ།། དེ་ནས་སྤྱན་རས་གཟིགས་རང་གིས་རང་འགུམ་པའི་དུས་བཙལ་ཏུ་ཕུ་ན་སྒོམ་ཞིང་མཆིས་པ་ལས་ཚེ་འདས་སོ།། ཁ་གཅིག་ན་རེ། ཡེ་ཤེས་དབང་པོ་འདའ་ཁར་བཙན་པོས་ཡབ་འབངས་ཀྱི་འབྲས་ཆན་གསོལ་ནས་དེང་སླན་ཆད་ཁམས་ཀྱི་ཟས་སྤངས་ནས། ཏིང་ངེ་འཛིན་དང་ཆོས་ཀྱི་ཟས་དང་བརྗེའོ།། ཅེས་གསུངས་ནས། གྲོངས་པའི་དུས་སུ་ནམ་མཁའ་ལས་སྒྲ་བྱུང་།
བྱ་ཐམས་ཅད་གདུང་པའི་སྐད་འདོན། གདུང་ཁང་ཧས་པུ་རིས་མར་སྣར་བརྩིགས་ན་ལེགས་བྱ་བ་བྱུང་། སྦ་ཡེ་ཤེས་དབང་པོའི་བུ་མོ་སྤྱན་རས་གཟིགས་ཀྱིས། ཕའི་མཆོད་རྟེན་རྩར་མཆོད་རྟེན་བརྩིག་པའི་ས་ཀླུས་བསྟན། དེའི་རྡོ་ལ་རྒྱ་ཡིག་བྱུང་། མཆོད་རྟེན་ལ་ལྷ་མོ་གསུམ་གྱི་བསྐོར་བ་བྱེད་ཅིང་། སུ་བདེ་བ་ཅན་དུ་འགྲོ་འདོད་པ་དེས་མཆོད་རྟེན་བརྒྱ་རྩ་བརྒྱད་པོ་འདི་ལ་བསྐོར་བ་ཀྱིས་ཟེར་བ་དང་། བཙན་པོ་ལྷ་སྲས་ཀྱི་ཞལ་ནས། ཨཱ་ཙརྱའི་གསུངས་དང་སྦྱར་ན་ཁོ་བོའི་ཚེ་ཀྱང་ཡུན་རིང་པོ་མི་ཐུབ་ཅེས་ཐུགས་ལ་མཛད་ནས་ཐུགས་ལས་ཆུང་ངུ་ལ་གཞོལ་པར་བཞེད་ནས། པཎྜི་ཏ་གཅིག་སྤྱན་འདྲེན་དུ་བཏང་པས།
ཨཱ་ཙརྱ་བི་མ་ལ་མི་ཏྲ་བྱོན་ནས་སློབ་དཔོན་པདྨ་སམྦྷ་ཝའི་ཆོས་འཕྲོ་ཞུས་ནས་སྒོམ་མཛད་པར་བཞེད་ནས། སྲས་མུ་ནེ་བཙན་པོ་ལ་ཆབ་སྲིད་བཀོས་པ་དང་། བློན་ཞང་བུ་རིང་བཙན་པོ་ལ་བགོ་བའི་གྲོས། དབུ་རྩེའི་བར་ཁང་གི་རྔ་ཁང་ན་བྱེད་ཅིང་བཞུགས་པ། ཇོ་མོ་མེ་སྒྲོན་གྱིས་མཐོང་སྟེ། ཐུགས་གཏུམ་པས་དོགས་འཚལ་ནས་ཆབ་སྲིད་སྣ་ནམ་པ་ལ་སྟེར་བར་ངེས་སྙམ་ནས། མུ་ཏིག་བཙན་པོ་ལ་གསོལ་བས། ལྷ་སྲས་ཀྱི་འུ་རིངས་སྒོ་བར་དུ་ཆུ་གྲི་གསལ་158 ༄༅།།〈སྦ་བཞེད་〉ཕྱོགས་བསྒྲིགས། ནས་བསྐུལ།
ཡབ་ན་རེ། བཙུན་བཞིར་གར་སོང་ཅེས་པ་དང་། གྲི་ཁྲག་ཅན་དེ་བོར་ནས་འུ་རིངས་རྒྱང་རིང་པོར་སོང་། ཞེས་ཟེར་ཏེ་བར་ཁང་དུ་བྲོས། རྗེའི་ཐུགས་དམ་འགྱངས་ནས། གཡར་མཆུ་པར་དོགས་ནས་ཐུགས་མ་བདེ་སྟེ། བློན་འཛངས་པ་ཀུན་གྲོས་བྱས་ནས། བློན་ཆེན་པོ་འགོས་ཀྱིས་ཞལ་ཆེ་དགའ་གསུམ་དུ་བཅད། ཆབ་སྲིད་མུ་ནེ་བཙན་པོ་མངའ་བར་གྱིས། ཅེས་གསུངས་ནས་མི་ཆོས་ཐུན་ཚོགས་བསྐྱར་མ་མཛད་ནས།
ཡབ་གཟུང་མཁར་དུ་བསྒོམ་དུ་གཤེགས་སོ།། བཙན་པོ་མངའ་བདག་གི་བཀའ་རྩིགས་ཀྱི་ཡི་གེ་ཞིབ་མོ་གསུམ་ལས། གཅིག་ལྷ་ས་ན་ཡོད། གཅིག་ཁམས་སུ་ཁྱེར། གཅིག་རྗེའི་ཕྱག་ན་བཞུགས་སོ། ། 159ཆོས་འབྱུང་གི་ཡི་གེ་ཞིབ་མོ། རིགས་གསུམ་མགོན་པོའི་རྣམ་འཕྲུལ་གྱིས།། ཤ་ཟ་གདོང་དམར་འདུལ་མཛད་པའི།། མེས་དབོན་གསུམ་ལ་ཕྱགས་(ཕྱག)འཚལ་ཏེ།། ཆོས་འབྱུང་ཡི་གེ་ཞིབ་མོ་བྲི།།
བཙན་པོ་ལྡེ་གཙུག་བཙན་གྱིས་མེས་སྲོང་བཙན་གྱི་བཀའ་ཆེམས་ཀྱི་ཡི་གེ་འབྱིང་པའི་ཕྱག་མཛོད་ན་བློན་པོ་འགར་གྱིས་ཟངས་ཀྱི་བྱང་བུ་ལ་བྲིས་ནས་སྦས་པ་དེ་བལྟས་པས། ངའི་དབོན་སྲས་ཀྱི་རིང་ལ་རྒྱལ་པོ་ལྡེ་ཞེས་བྱ་བའི་རིང་ལ་དམ་པའི་ལྷ་ཆོས་འབྱུང་། དེ་བཞིན་གཤེགས་པའི་རྗེས་སུ་རབ་ཏུ་བྱུང་བ། ལྷ་དང་མིའི་མཆོད་གནས་ཀྱང་མང་དུ་འབྱུང་། དེ་ལ་རང་དང་གཞན། འདི་དང་ཕྱི་མ་མཐོ་རིས་དང་ཐར་པ་ཐམས་ཅད་ཀྱི་བདེ་བ་འབྱུང་པས། ངའི་དབོན་སྲས་རྗེ་བློན་རྣམས་ཀྱིས་འཚོ་བ་བླ་ནས་སྦྱོར། ཆབ་འོག་ནས་བདེ་བ་བྱིན་ལ་དབུའི་མཆོད་གནས་སུ་ཁུར་ཅིག་ཅེས་བྱ་བ་བྲིས་ནས་འདུག་པ་དེ་གཟིགས་པས། ལྡེ་ཞེས་བྱ་བ་དེ་ང་ཡིན་པར་དགོངས་ནས་བྲན་ཁ་མུ་ལེ་ཀོ་ཤ་དང་། སྙགས་ཛྷ་ན་ཀུ་མ་ར་དང་གཉིས་རྒྱ་གར་དུ་ཆོས་ཚོལ་དུ་བཏང་བས།
པཎ་ཊི་ཏ་དཔལ་སངས་རྒྱས་གསང་བ་དང་། སངས་རྒྱས་ཞི་བ་གཉིས་གངས་ཏི་སེ་ལ་སྒོམ་མོ་ཞེས་ཐོས་ཏེ། དེ་གཉིས་སྤྱན་དྲངས་པས་སྤྱན་མ་འདྲོངས། དེ་གཉིས་ཀྱི་ཐུགས་ལ་མདོ་སྡེ་ལམ་རྣམ་པར་འབྱེད་པ་དང་། གསེར་འོད་དམ་པའི་མདོ་གནས་པ་དེ་གཉིས་སྤྱན་དྲངས་ནས་རྒྱལ་པོའི་མཆོད་གནས་སུ་ཕུལ། དེའི་བཞུགས་ཁང་ལྟ་བུར་ལྷ་ཁང་ལྔ་བཞེངས་སྟེ་ལྷ་ས་མཁར་བྲག། བྲག་དམར་འགྲན་བཟངས། མཆིང་ཕུ་ནམ་རལ། བྲག་དམར་ཀ་ཆུ། མ་ས་གོང་གི་160
༄༅།།〈སྦ་བཞེད་〉ཕྱོགས་བསྒྲིགས། གཙུག་ལག་ཁང་དང་ལྔ་བཞེངས་པས། ཞང་བློན་ཀུན་རྩེ་བྲོ་ཆག་མ་དགའ་ནས་ངེད་ཀྱི་བཙན་པོ་འདི་ནི་དད་པ་ཆེ་བའམ་ཆོས་ལ་དགའ་ལ་བྱད་མི་མཚར་བས། བྲམ་ཟེ་ཡིན་ནམ་ཞེས་གླེངས་ཏེ། དེ་རྗེའི་སྙན་དུ་བོན་བས་རྗེའི་ཞལ་ནས་བྲམ་ཟེ་ཡིན་ན་ངའི་ཁབ་འཇང་མོ་ཁྲི་བཙུན་འདི་ལ། བུ་ང་བས་ཀྱང་དད་པ་ཆེ་ལ་བྱད་མི་སྡུག་པ་ཅིག་ཤོག ང་བཙན་པོ་མ་ནོར་ཅིག་ཡིན་ན་བུ་ཞང་བློན་རྣམས་ཀྱི་སངས་རྒྱས་མི་ཐུབ་པ་ཅིག་ཤོག་ཅེས་དམོད་གཙུགས་སོ།། ཁྲི་བཙུན་ལ་སྲས་ལྷའི་བུ་ཕོ་འདྲ་བ། སྣའི་གཟངས་མཐོ་ལ་དཔྲལ་བའི་དབྱེས་ཆེ་བ་ཤིན་ཏུ་མཛེས་པ་ཅིག་བཙས་པས། ཞང་བློན་རྣམས་ན་རེ་བོད་ཀྱི་བཙན་པོ་ནི་རྒྱལ་པོ་ཡང་དག་པའོ་ཟེར།
སྲས་འདི་ནི་མི་མིན་ལྷའི་དབོན་པོ་ཡིན་ནོ་ཟེར་ནས་མིང་ཀྱང་འཇང་ཚ་ལྷ་དབོན་དུ་གསོལ། དེ་ལ་ཁབ་རན་པར་གྱུར་ཙམ་ན་བོད་ཐམས་ཅད་སྤྲེའུ་ཡི་བུ་ཡིན་པས་འདིའི་ཇོ་མོར་མི་འོས། འདི་ལ་རྒྱའམ་རྒྱའི་བུ་མོ་ཞིག་བླང་བར་ཆད། བོད་ཀྱི་རྒྱལ་པོ་ལ་བཟང་པ་མེས་སྲོང་བཙན་ཡིན་ཏེ། ཨརྱ་པ་ལོའི་སྤྲུལ་པར་གྲགས། དེའི་གཉེན་ཟླ་རྒྱ་རྗེ་ཀོང་ཅོ་འཕྲུལ་ཆུང་ཡིན། དེ་ཡང་ཨརྱ་པ་ལོའི་སྤྲུལ་པར་གྲགས། དེའི་སྲས་མོ་ཀོང་ཅོ་ཡིན། དེ་ལ་གཙུག་ལག་གི་གབ་ཙེ་སུམ་བརྒྱ་དྲུག་བཅུ་ཡོད། རྒྱ་ནག་གཙུག་ལག་གི་རྒྱལ་པོར་གྲགས་པ་དེའི་སྲས་རྒྱ་རྗེ་བྲོམ་ཤི་ཧྭན།
དེའི་སྲས་རྒྱ་རྗེ་ཐེ་བ། དེའི་སྲས་རྒྱ་ཧམ་ཕན། དེའི་སྲས་རྒྱ་རྗེ་གཅེན་བཟང་། དེའི་སྲས་རྒྱལ་རྗེ་ལི་ཁྲི་ཞེར་ལང་དམིག་སེར་བྱ་བ་ད་ལྟ་བཞུགས་པ་དེའི་སྲས་མོ་གྱིང་ཤང་ཀོང་ཅོ་བྱ་བ་དེ་བླང་པར་རིགས་སོ་མཆི་ན། སྙགས་ཁྲི་བཟང་ཡང་སྟོན་དང་འཁོར་སུམ་བཅུ་གཉེ་བོར་བཏང་ནས། རྒྱ་རྗེ་ལ་ཕོ་ཉ་བས་སྒྲོམ་བུ་ཕུལ་བས་བུ་མོ་བྱིན་ནས། ཀོང་ཅོ་ལ་འཕྲུལ་གྱི་མེ་ལོང་ཡོད་པ་བལྟས་པས་བོད་ཀྱི་ཡུལ་ཡར་ལུང་བཟང་པ་དང་། དེའི་རྒྱལ་བུ་བྱད་ལེགས་པ་མཐོང་ནས་འོངས་སོ།། བོད་ཀྱི་རྒྱལ་བུ་གྲོངས་ནས་བང་སོ་སྐྱིའུ་རྩིག་པའི་ཚེ་ན་ཀོང་ཅོ་འཕང་ཐང་དུ་བྱོན་པས་རྒྱལ་བུ་ཡིན་ཟེར་ནས་རྒད་པོ་ཨག་ཚོམ་ཅན་ ༄༅།། ཆོས་འབྱུང་གི་ཡི་གེ་ཞིབ་མོ།
161ལས་མི་གདའ་བས། བྱད་ཀྱི་ལྟ་ཆ་ཡིན་ནམ་མེ་ལོང་གི་ལྟ་ཆ་ཡིན་སྙམ་ནས་ཡིད་མ་དགའ་ནས། ཉིན་མོ་ཞིང་ངུ་ཏམ་འབུ་ར་བཏེག་ནས་གླུ་ལེན། མཚན་མོ་ཞིང་མཆུ་སྦྲང་གིས་རམ་བུ་བཏེག་ཅིང་། རྒྱ་གར་ཡུལ་ན་དམ་པའི་ཆོས་བདོག་སྟེ་བལ་ཡུལ་ཚད་པ་ཆེ། དེ་ལ་བསམས་ན་བསམ་ཐག་ཆད། རྒྱ་ནག་ཡུལ་ན་ཇུ་བཞག་གི་སྤྱད་ཡོད་དེ་ཕ་ཡུལ་ཤུལ་ཐག་རིང་། དེ་ལ་བསམས་ན་བསམ་ཐག་ཆད། བོད་ཡུལ་དབུས་ན་རྗེ་རྒྱལ་གྱི་མི་ཡོད་དེ་བློན་པོ་གདུག་པ་ཆེ། བོད་ཀྱི་བློན་པོ་སྡིག་པོ་ཆེ་ཟེར་ཞིང་ཀླུ་ལེན་ཏེ།
དེ་བློན་པོས་རྗེའི་སྙན་དུ་བོན་པས། རྗེའི་ཞལ་ནས་ད་མོ་ལ་སྐྱེས་བསྐུར་ལ་ཕ་ཡུལ་དུ་སྐྱོལ་ཅེས་བྱུང་། དེ་སྙན་དུ་གསོལ་བས་ཀོང་ཅོ་ན་རེ་རྒྱལ་བུ་ལེགས་པ་ཅིག་ཡོད་པ་ལྟ་ན་ང་དང་ལས་མ་མཐུན་པ་ཡིན་པས་ཕ་ཡུལ་དུ་འཆི་བ་མི་སྤོབས་ཤིག། ད་མེས་དང་འདུའོ་མཆི། ཕྱིས་ཀོང་ཅོ་ན་རེ་ངའི་ནེ་ནེ་མོ་ཀོང་ཅོའི་མཆོད་གནས་གསེར་གྱི་ལྷ་ཤྭཀྱ་མུ་ནེ་ཞལ་ལྟའོ་ཟེར་ནས་རྒྱ་རྟགས་ར་མོ་ཆེ་ན་ལྷ་མི་བཞུགས་ནས་ཀུན་དུ་མཆོད་པ་བྱེད་ཅིང་བཙལ་བས་མ་རྙེད་ནས། ར་སའི་ལྷ་ཁང་དུ་མཆོད་པ་བྱས་པས། གཙང་ཁང་སྒོ་ལྔའི་ཕུད་རབས་འདུག་པ་ལ་གཙང་ཁང་བཞི་ལས་མེད། འདི་ན་གཙངཁང་གཅིག་ཡོད་པར་ངེས་ཞེས་གློ་འབུར་གྱི་ཡ་ལད་ཀྱི་འོག་ཏུ་བརྡུངས་པས་སེར་ཀ་བྱུང་། དེ་བརྐོས་ནས་སྒོ་བྱེ་བ་དང་གསེར་གྱི་ལྷ་ཤྭཀྱ་མུ་ནེ་སྦས་པ་མཐོང་ནས་ནེ་ནེ་མོའི་ལྷ་ལ་ཞལ་སྟོན་ཅིག་གསོལ་ཟེར་ནས་མཆོད་པ་བཙུགས། བློན་པོ་ཤི་ཚར་ལ་ཟན་སྐལ་མེད་པས་ངེད་རྒྱ་ནག་ཆོས་དར་བས་མི་ཤི་བ་ལ་བདུན་ཚིགས་ཡོད།
བོད་ལ་ཆོས་མ་དར་བས་བློན་པོ་སྙིང་རྗེ་ཟེར་ནས་མི་ཤི་མ་ཐག་དུ་ལྷ་མི་སྟོང་ཙམ་ལ་འཚལ་མ་རེ་འཚལ། དེ་ལ་བོད་ཀྱི་ཚེ་ཞེས་བྱ། ཕྱིས་ཀོང་ཅོ་ལ་རྒྱལ་བུ་ལྟམ། དེའི་དུས་ན་རྒྱལ་པོ་ནི་ཕོ་བྲང་བྲག་དམར་ཞུམ་བུ་ཚུལ་ན་བཞུགས། ཡོས་བུའི་ལོ་སྤྱི་ཟླ་ར་བའི་ཚེས་བཅུ་༢་ལ་བབ་པ་ན་རྒྱའི་ཧྭ་ཤང་ན་རེ་རྒྱལ་པོ་ཁྱོད་ཀྱི་བཙུན་མོ་ལ་སྲས་བྱང་ཆུབ་སེམས་དཔའ་ངེས་པ་གཅིག་བཙའ་བར་ངེས། དེ་ལ་རིམ་གྲོ་སྐྱེད་ཅིག་མཆི། ནམ་ཕྱེད་ན་མཆོད་རྟེན་བརྒྱ་རྩ་162 ༄༅།།(སྦ་བཞེད་〉ཕྱོགས་བསྒྲིགས། བཞེངས། འཇིམ་པའི་ལྷག་མ་ལ་ངའི་སྐུ་ཚབ་བྱེད་ཅེས་ནས་མཆོད་རྟེན་གྲེས་ཐག་ཅན་ཡང་བཞེངས།
ནང་པར་ཕོ་ཉ་བྱུང་སྟེ་ཀོང་ཅོ་ལ་སྲས་ཅིག་བལྟམ་མོ་མཆི། རྒྱལ་པོ་འཕང་ཐང་དུ་བྱོན་པ་དང་། ཀོང་ཅོའི་བུ་སྣ་ནམ་ཟ་ཡིས་ཕྱོགས་ནས་འདི་ང་ལ་སྐྱེས་སོ་ཞེས་མཆི། བློན་པོ་ཀུན་གྱིས་ཐང་རྩིགས་ཀྱི་བུག་པར་བུ་བཞག་ནས་དུས་ཐོབ་བྱེད་དུ་བཅུག་པས། ཀོང་ཅོས་སྔོན་ལ་ཟིན་ཡང་དབྱི་སྟེངས་ཀྱིས་འཐེན་པས་བཏང་སྟེ། ཡིན་ལྟ་ངའི་ཡིན་ཏེ་དྲི་མོ་ཁྱོད་ཁྱེར་ནས་བུ་བཏང་། བུ་ཀོང་ཅོའི་ཡིན་པར་ཤེས། ལོ་ཅིག་ལོན་ཙམ་ན་ཞབས་ཚུགས་པའི་དགའ་སྟོན་བྱས་ཏེ། སྣ་ནམ་པས་བོར་བུ་ལག་དུ་ཐོགས་ནས་ཞང་པོའི་པང་དུ་ཤོག་ཟེར་བས། རྒྱལ་བུ་ན་རེ།
ཁྲི་སྲོང་ལྡེ་བཙན་རྒྱ་ཚ་ལ། སྣ་ནམ་ཞང་གིས་ཊཱ་བགྱིར་མཆིས་གསུང་ནས་རྒྱའི་པང་དུ་སོང་པས་མིང་ཡང་རང་གིས་བཏགས་དེ་ནས་རྒྱལ་བུ་ལོ་༤་ལོན་པ་དང་། ཕོ་བྲང་འོམ་བུའི་ཚལ་ན་བཞུགས། རྒྱ་རྗེས་རྒྱལ་པོ་ལ་སྐྱེས་ཆེན་པོ་བསྐུར་བའི་ཕོ་ཉ་བ་འབའ་དེའུ་དེ་ལ་བུ་རྒྱ་ཕྲུག་གར་མཁན་གཅིག་ཡོད་པ་དེ་རྒྱལ་བུའི་རྩེ་ཟླར་ཕུལ།

རྒྱལ་པོ་དམ་པའི་ཆོས་མཛད་པར་བཞེད་ནས་ཆོས་རྒྱ་གར་ན་ཡོད་པས་རྒྱ་གར་གྱི་རྒྱལ་པོའི་ཐུགས་(ལ)བཟུང་བའི་སླད་དུ་སྐྱེས་དང་ཕོ་ཉ་བ་ལྷོ་བལ་དུ་བརྫངས་པས། ཤུལ་དོ་འབངས་ཀྱི་འཕྲང་དུ་ཁུ་འབངས་དགུ་བདུན་བབ། འཚོ་བ་ཆད་ནས་གནམ་དུ་བལྟས་པས་བྱ་ལྔ་འཕུར་བ་ལ་མདའ་བཞི་དུས་རིག་ཏུ་འཕངས་ནས་བྱ་༤་དུས་གཅིག་ཏུ་བཀུམ། དེ་གནོད་པ་ཆེ་བར་ཀུན་གྱིས་གླེངས་པ་དེ་རྒྱལ་བུ་བྲག་དམར་རྫི་གོང་ན་རྩེ་བས་བསན། རྩེ་ཟླ་ཁྱུང་པོ་རྩེ་རྩེ། ཁྱུང་པོ་དུམ་ཚུགས། ཅོག་ལ་སྨོན་ལམ་འབར། རྒྱ་ཕྲུག་གར་མཁན་དང་ལྔ་རྫིང་ནང་ན་རྩེ་བའི་འདམ་ཁྲོད་རྐང་པའི་འོག་ན་སྲིན་བུ་དམར་ནར་ནར་བྱུང་པས། རྒྱལ་བུ་ན་རེ་དོ་འབངས་ཀྱི་འཕྲང་ལ་འབའ་དེའུས་དུས་གཅིག་ལ་ཕུ་རོན་༤བསད་པ་དེ་གནོད་པ་ཆེའོ་མཆིས་ན། སྲིན་འདི་ཀུན་བསད་ན་སྡིག་པ་ཆེའམ་མི་ཆེ་ཟེར། ༄༧།།
ཆོས་འབྱུང་གི་ཡི་གེ་ཞིབ་མོ། 163དུག་(དུམ) ཚུགས་ཀྱིས་མཆིད་ནས་འདི་ལྟ་བུའི་མ་ཉེས་པ་བསད་ན་ཤིན་ཏུ་སྡིག་ཆེ་ཚུར་གནོད་པ་དང་ཉ་བསད་ན་ཕྱུགས་ཟན་འཕེལ་ཟེར། རྒྱ་ཕུག་སྐད་ནས་རྒྱའི་ཧུར་བྱ་བའི་གཙུག་ལག་ལས་འདི་ལྟ་བུ་བསད་ན་ཕུར་དུ་སྡིག་ཆེ་མཆི་ཟེར། རྒྱལ་བུ་ན་རེ་ཧུར་གྱི་གཙུག་ལག་ལས་ཇི་སྐད་འབྱུང་གསུངས་ལ། སངས་ཤིའི་མཆིད་ནས་དགེ་བ་བཅུ་སྙན་དུ་གསོལ་བས། དུས་རྟག་ཏུ་དེ་གླེང་པ་ཀུན་གྱིས་ཚོར་བས་འདི་བགམ་ཞེས་མོལ་ནས། རྒྱལ་བུས་སྒྲོམ་བུ་བསྐུར་ནས་སངས་ཤི་དང་མི་བཞི་རྒྱའི་གཙུག་ལག་ལེན་དུ་ཕོ་ཉར་བཏང་། བཀའ་༤ན་དུ་གྲུབ་ན་བྱ་དགའ་སྦྱིན་ནོ།། མ་གྲུབ་ན་བཀུམ་མོ་ཞེས་བྱ་ཏེ་བཏང་ངོ་།། ཀེའུ་ལོའུའི་འཕྲང་ལ་ཕྱིན།
དེའི་དུས་སུ་རྒྱ་རྗེའི་བུམ་སངས་དབང་པོའི་དྲུང་ན་ཇུ་ཡག་མཁས་པ་༡་ན་རེ། ད་སྟེ་ཟླ་བ་༢་ན་ནུབ་ཕྱོགས་ནས་འདིར་བྱང་ཆུབ་སེམས་དཔའ་༡་ཕོ་ཉར་འོང་ཞེས་མཆི། དེ་ཅི་འདྲ་བྱས་པས་དེའི་ཤ་ཚུགས་དང་རྟགས་འདི་འདྲའོ་ཞེས་མཆིས་ནས་འབག་ཅིག་བྲིས། དབང་པོས་དེ་རྒྱ་རྗེའི་སྙན་དུ་གསོལ་བས། རྒྱ་རྗེས་ཕོ་ཉ་བཏང་ནས་དེ་དེར་སྟོད་(སྡོད)དུ་མ་བཞུག་པར་དེ་ལ་རིམ་གྲོ་སྐྱེད་ལ་མར་ལ་ངའི་དྲུང་དུ་ཐོང་བྱ་བ་བྱུང་། ཕོ་ཉ་དུས་སུ་བྱུང་ནས་དེ་ལ་རྒྱའི་ཧྭ་ཤང་གིས་ཕྱག་བྱས་ཏེ་བཀའ་བསྒོ་བ་བཞིན་དུ་བྱས་ནས་མར་བཏང་པས་རྒྱ་རྗེས་ཀྱང་དེ་ལ་ཕྱག་བྱས་པ་དང་། ཕོ་ཉས་ཀྱང་རྒྱ་རྗེ་ལ་བཙན་པོའི་སྒྲོམ་བུ་ཕུལ། རྒྱ་རྗེས་སྒོམ་བུ་དང་སྦྱར་ནས་བརྫངས་པར་ཆདབྱས་ཏེ། རྒྱ་རྗེ་ན་རེ་ཁྱོད་འབའ་དེའུའི་བུ་ཡིན་ན་འདིར་ངའི་ནང་བློན་བྱར་མི་རུང་ངམ་གསུང་། དེ་ལ་བསམས་པས་ང་འདིར་འདུག་ན་ནི་ཚེ་འདི་ལ་ནི་སྐྱིད་ན།
བོད་ཡུལ་དུ་ལྷ་ཆོས་བཟང་པོའི་ཁུངས་དབྱུང་བའི་ཕྱིར་སངས་རྒྱས་ཀྱི་བསྟན་པའི་དཔེ་ཙམ་ནི་བཙན་པོའི་ཕྱག་དུ་ཕུལ་ལ། སླད་ཀྱི་ཐབས་བྱས་ལ་སྙན་དུ་གསོལ་སྙམ་སྟེ། བདག་འདིར་སྡོད་པར་གནང་པ་ནི་བཀའ་དྲིན་ཆེ་ན་བོད་ཀྱི་བཙན་པོས་བཀའ་ནན་ཆེར་སྩལ་བས་བདག་གི་ཕ་སྟབས་ལས་ཀྱིས་གུམ་ན་གློ་བ་ལ་གཅགས། སླར་བོད་དུ་མཆིས་ལ་ཕ་དང་གྲོས་བྱས་ཏེ་ཐབས་ཀྱིས་1ཡོ ༄༅།།(སྦ་བཞེད་〉ཕྱོགས་བསྒྲིགས། འབངས་སུ་མཆིའོ་ཞུས་པས། རྒྱ་རྗེ་ན་རེ་ངའི་སྙིང་དུ་མི་ཁྱོད་ལས་སྡུག་པ་ནི་མ་བྱུང་ན་ཁྱོད་བྱ་དགའ་ཅི་འདོད། ཕོ་ཉའི་མཆིད་ནས་བྱ་དགའ་གནང་ནས་སངས་རྒྱས་ཀྱི་གསུང་རབ་བམ་པོ་སྟོང་ཞུའོ་མཆི་བ་དང་། རྒྱ་རྗེ་ན་རེ་ཁྱོད་ཀེའུ་ལོའུ་ཡི་འཕྲང་ལ་འོང་བ་ནའང་གནོད་པ་མ་བྱས་པར་རིམ་གྲོ་ཆེར་བྱས། བུམ་སངས་དབང་པོ་ན་རེའང་ཁྱོད་བོ་ལྷ་ས་ཏྭའི་སྤྲུལ་པ་འོང་མཆི།
ཧྭ་ཤང་མངོན་ཤེས་ཅན་གྱིས་ཀྱང་ཁྱོད་ལ་ཕྱག་བྱས། ཁྱོད་ཀྱིས་སྤྱོད་པ་དང་སྦྱར་ནས་སངས་རྒྱས་ཀྱི་ལུང་ནས་ལྔ་བརྒྱ་པའི་ཐ་མ་ལ་གདོང་དམར་གྱི་ཡུལ་དུ་དམ་པའི་ཆོས་ཀྱི་ཁུངས་འབྱིན་པའི་དགེ་བའི་བཤེས་གཉེན་འོང་བར་ལུང་བསྟན་པ་དེ་ཁྱོད་ཡིན་པར་གོར་མ་ཆག། ངས་ཀྱང་གྲོགས་བྱ་ཡིས་ཟེར་ནས་མཐིང་ཤོག་ལ་གསེར་ཆུས་བྲིས་པའི་ཆོས་བམ་པོ་སྟོང་སྣང་(གནང་)། བྱ་དགའ་གཞན་ཡང་ཆེ་ཐང་དུ་གནང་ནས། ཕོ་ཉ་ལྔ་སླར་བོད་ཡུལ་དུ་མཆི་བའི་ལམ་ན་ཕ་བོང་འགྲོན་པོ་རྒྱུ་མི་ཕོད་པ་སུས་མཐོང་པ་དེ་སྦོས་དྲིར་འགུམ་པ་ཡོད། དེ་གྲོང་ཁྱེར་ཨེག་ཆུའི་ཀིམ་ཧྭ་ཤང་སྟག་ལ་ག་ཤ་བཀལ་བ་དེ་མཁན་པོས་བསྐོས་ནས་ཆག་ཆུར་འོངས་ནས་ཕ་བོང་བཀྲུམ་ནས་ལྷ་ཁང་བརྩིགས་པ་ལ་ཕོ་ཉ་བས་བསྒོམ་ལུང་མནོས་ནས་ངའི་ཕ་དང་ཕྲད་དམ། ངས་བོད་དུ་མཐར་སངས་རྒྱས་ཀྱི་ཆོས་ཚུགས་སམ། བོད་དུ་སངས་རྒྱས་ཀྱི་གསུང་རབས་བསྒྲགས་ན་བོད་ཀྱི་བགེགས་སྲིན་སྲོག་ལ་སྡོ་བ་མི་འབྱུང་ངམ། བཙན་པོ་ཡབ་སྲས་བདེ་འམ་དྲིས་པས། དེའི་མངོན་ཤེས་ཀྱིས་བལྟས་པས་བཙན་པོ་སྐུ་གཤེགས།
རྒྱལ་བུ་སྐུ་ནར་མ་སོན་པས་བློན་ནག་པོ་ལ་དགའ་བས་ཁྲིམས་བུ་ཆུང་བཅས། ཆོས་བཤེག བྲག་དམར་འགྲན་བཟངས་བྱ་བའི་ཐུགས་དམ་ཅིག་འདུག་པ་རྨང་ནས་བསྒྱེལ། ཁྱོད་ཀྱིས་བཙན་པོའི་ཞབས་འབྲིང་པ་མཛོད་ལ་སླད་ཀྱིས་རྒྱལ་བུ་སྐུ་ནར་སོན་པ་དང་། དེའི་ཞལ་ནས་མུ་སྟེགས་བྱེད་ཀྱི་ཆོས་ཤིག་གླེང་དུ་འོང་གིས་དེ་ཙ་ན་འདི་སྙན་དུ་གསོལ་ཅིག དེ་ལ་རྒྱལ་བུ་ལ་དད་པ་སྐྱེ་ཡིས། དེའི་རྗེས་ལ་འདི་སྙན་དུ་གསོལ་བས་རྒྱལ་བུ་ཆོས་བྱེད་པར་འགྱུར་རོ་ཅེས་ལུང་བསྟན་ནས་གླེགས་བམ་༢་བསྐུར། ༄༧།། ཆོས་འབྱུང་གི་ཡི་གེ་ཞིབ་མོ། 165བོད་ལ་ཆོས་ཀྱི་སྐལ་བ་ཡོད་མཐར་ཆོས་རྒྱས་པར་འོང་།
དེའི་དགེ་བའི་བཤེས་གཉེན་ཟ་ཧོར་རྒྱལ་བོའི་བུ་དགེ་སློང་ཤན་ཏ་རཀྵི་ཏ་ཞེས་པའི་འདུལ་སྐལ་ཡིན་ནོ་གསུང་ནས་ཟླ་བ་གཉིས་ཟན་དྲངས། དེ་ནས་སང་ཤིས་འགྲན་བཟངས་བཤིག་པ་གློ་བ་ལ་གཅགས་ནས་མི་ལྔ་པོ་རྒྱའི་རི་མགོ་སྡེའུ་ཤན་གྱི་རྩེ་ན་མི་མ་ཡིན་གྱིས་ན་བུན་གྱིས་སྟེབས་པའི་ཁྲོད་ན་ཞག་བདུན་ལ་བརྩིགས་པའི་འཕགས་པ་འཇམ་དཔལ་གྱི་ཕོ་བྲང་ཡོད་པ་ལས་དཔེ་ལེན་དུ་མཆིས་ཏེ། མི་ཅིག་གིས་རི་ལ་འཛེག་མ་ཤེས། གཅིག་གིས་རི་རྩེ་ལ་ཕྱིན་ཀྱང་མ་མཐོང་། ཅིག་གིས་ལྷ་ཁང་མཐོང་སྟེ་སྒོ་མ་རྙེད། ཅིག་གིས་སྒོ་མཐོང་སྟེ་དྲ་བས་བཀབ་ནས་འགྲོ་མ་ཤེས། སང་ཤི་ནང་དུ་ཕྱིན་ནས་འཕགས་པ་ལ་ཕྱག་བྱས། དེའི་དཔེ་བླངས་ནས་སྒོར་ཕྱིན་པས་གཅན་གཟན་ཀུན་གྱིས་ཕྱག་བྱས་ནས་རིའི་རྒྱབ་ཏུ་བསྐྱལ་ནས་བོད་ཡུལ་དུ་མཆིས། བོད་ཡུལ་དུ་ཡབ་རྒྱལ་པོ་ཡར་འབྲོག་རྦ་ཚལ་དུ་ཆིབས་སྒྲོན་པས་གྲོངས་པ་དང་། རྒྱལ་བུ་ནར་མ་སོན་པས་ཞང་མ་ཞང་གྲུམ་པ་སྐྱེས་ན་རེ་རྒྱལ་པོ་སྐུ་ཚེ་ཐུང་པ་ཆོས་བྱས་པས་ལན།
བཀྲ་མི་ཤིས་ཚེ་ཕྱི་མ་ལེན་པ་བརྫུན་ཡིན། ཚེ་འདིའི་རྐྱེན་ཟློག་བོན་བྱ། སུ་ཆོས་བྱེད་པ་དེ་ཕོ་རེང་དུ་མཐར་གཏན་དུ་སྒྱུག ད་ཕྱིན་ཆད་བོད་ལ་ཚེ་བྱར་མི་གནང་། ར་མོ་ཆེའི་རྒྱའི་ལྷ་ཤཱཀྱ་མུ་ནེ་སླར་རྒྱ་ཡུལ་དུ་བསྐྱལ་ཟེར་ནས་འབྲེང་པའི་དྲ་བར་བཅུག་ནས་སྒོར་བཏོན། དེ་ནས་སུམ་བརྒྱས་དྲུད་པས་མཁར་བྲག་གདོང་ནས་མ་འགུལ་ནས་བྱེ་ཐམས་སུ་སྦས། ལྷ་སའི་དཀོན་གཉེར་ཧྭ་ཤང་རྒན་པོ་རྒྱ་ཡུལ་དུ་བསྐྲད། དེའི་ལྷམ་ཡ་གཅིག་བོད་ཡུལ་དུ་ལུས་པས་དེ་ན་རེ་ད་དུང་ཆོས་མེ་སྟག་ཙམ་༡་་མྱུར་དུ་འོང་མཆི། མཁར་བྲག་རྨང་ནས་བསྒྱེལ། འགྲན་བཟངས་བཤེག་ནས་དེའི་གཅོང་མཆིང་བུའི་རྫ་ལ་བསྐྱལ།
ར་སར་བཟོ་གྲ་བཙུགས་བཤས་བྱས་ནས་ལྡེར་སོ་ལ་ལྤགས་དམར་གཡོགས་ཕྱག་ལ་ནང་གྲོལ་བཀལ། ཆོས་ལ་དགའ་བ་བློན་པོ་དང་འབལ་༢་ལ་སྐྱོན་ཕབ། བོད་ནག་པོར་བཏང་། དུས་དེར་སྣ་ནམ་ཁྲི་ཐོག་རྗེ་ཐང་ལ་འབར་བྱ་བ་བྱང་ཐང་ལ་བརྒྱལ་ནས་ཨ་ཨ་ཞེས་ལན་༢་ཙམ་འབོད་ཀྱི་166 ༄༅།།(སྦ་བཞེད་〉ཕྱོགས་བསྒྲིགས། རྒྱབ་གས་ནས་གུམ། ཅོ་རོ་སྐྱེས་བཟངས་རྒྱལ་འགོང་ལྕེ་དང་རྐན་དང་རྐང་ལག་རིལ་པོ་སྐམས་ཏེ་གུ་ཐུལ་དུ་སོང་ནས་གུམ་པས་འོག་གི་མི་དང་བལྟས་མཁན་ཀུན་འཐུན་པར་རྒྱ་ལྷ་ཁྲོས་ཏེ་ས་ཐམས་བཅུག་པས་སྡིག་ཆེའོ།། རྒྱལ་ལྷའི་མེས་པོ་དང་རྒྱ་ཡུལ་ནས་འོངས་ངེས་ཏེ། རྒྱ་གར་དང་ཉེ་བ་མང་ཡུལ་དུ་བསྐྱལ་བར་ཆད་ནས་བྱེ་དོང་ནས་བཏོན་ནས་དྲེའུ་གཉིས་ལ་ཁྱོགས་བགྱིས་ནས་ཡར་བསྐྱལ། དེའི་དུས་སུ་ཡུལ་ངན་ཆེན་པོ་བྱུང་།
འབངས་གུམ་པ་ལ་ཚེ་བགྱིར་མ་གནང་པའི་ཁྲིམས་བུ་ཆུང་བཅས་པའི་འོག་ཏུ་བ་ལམ་གླག་ན་རྦ་གསས་(གསལ་) སྣང་གི་བུ་ཚ་མི་སྲིང་གཉིས་དུས་གཅིག་ལ་གུམ། ལྷའི་ཡབ་མེས་ཀུན་ན་རེ་ཆོས་བདེན་ཟེར། ཧྭ་ཤང་ལ་དྲི་སྙམ་ནས། ཏེན་ཁང་ནས་ཧྭ་ཤང་རྒན་པོ་བོས་ཏེ། ངའི་བུ་ཚ་གཉིས་ལམ་བསྟན་དུ་གསོལ་དང་། ཚེ་སྔ་ཕྱི་བདེན་ནམ་ཞུས་པས། ཚེ་ཕྱི་མ་ཡོད་ཟེར་བས་ཕྱི་ཚུལ་དུ་བོན་བྱས། ནང་དུ་གྱོད་ཀ་དང་བསྡོས་ཏེ་ཚེ་བགྱིས། ཧྭ་ཤང་ན་རེ་བུ་ཚ་ལྷར་སྐྱེས་ན་དགའ་འམ་བུར་སྐྱེས་ན་དགའ་ཟེར་བ་ལ། ཕ་ན་རེ་ལྷར་སྐྱེས་ན་དགའ་ཟེར།
མ་ན་རེ་ང་རང་གི་བུར་སྐྱེས་ན་དགའ་ཟེར་བ་ལ། བུའི་རུས་པ་ལ་ཆོ་ག་བྱས་ཏེ་གདུང་ཤ་རི་རམ་དུ་སོང་བས་ལྷར་ལུང་སྩལ། བུ་མོའི་ཁར་མུ་ཏིག་ལྡན་ཡོན་ཅིག་ཐ་མ་མཚལ་ཆུས་བསྐོར་བ་གཅིག་བྱས་ནས་ཡིད་ཆེས་པའི་རྟགས་བགྱིས་ཏེ། ཆོ་ག་བྱས་རྫ་གོག་ཏུ་བཅུག་ནས་མའི་མལ་འོག་ཏུ་སྦས་ཏེ་སངས་ཕོད་ཁྱོད་རང་གི་བུར་སྐྱེའོ་ཞེས་ལུང་སྩལ། སངས་ཕོད་གསས་(གསལ)སྣང་གི་ཁབ་ལ་བུ་སྐྱེས་པའི་ཁ་ནས་མུ་ཏིག་དམར་པོ་ལྡན་ཡོན་དེ་འདྲ་བ་ཅིག་བྱུང་། མས་མལ་འོག་གི་རྫ་གོག་ཁ་ཕྱེ་བས་ཤུལ་ཧོར་རེ་འདུག་མ་བསླབས་པར་ཞིང་དང་ནེ་ནེ་མོའི་མིང་ཡང་ཤེས་པས་ཚེ་ཕྱི་མ་ཡོད་པར་ཡིད་ཆེས་ནས་བསྒོམ་ལུང་མནོས་ནས་བསྒོམ་པའི་ཚེ། རྗེའི་སྙན་དུ་བདག་སངས་རྒྱས་ཀྱི་ཆོས་འཚལ་བའི་སླད་དུ་རྒྱ་ཡུལ་དང་བལ་ཡུལ་དུ་མཆི་བྱས་པས། རྗེས་ཞལ་ནས་འོ་ན་ངས་མང་ཡུལ་གྱི་ཁ་བློན་པོར་བསྐོའིའོ་གསུང་། གསས་(གསལ)སྣང་ཡར་སོང་པའི་འོག་སང་་ཤིས་ཕོ་ཉའི་སུག་ལས་བསྒྲུབས་ནས་ ༄༅།། ཆོས་འབྱུང་གི་ཡི་གེ་ཞིབ་རྔོ་།
167སླར་བོད་དུ་མཆིས་ཙམ་ན། རྒྱལ་བུ་སྐུ་ནར་མ་སོན་ནས་རྒྱའི་ཆོས་མཆིང་ཕུའི་རྫ་ལ་སྦས། དེ་ནས་རེ་ཞིག་ནས་རྒྱལ་བུ་སྐུ་ནར་སོན་པ་དང་། ཡབ་ཀྱི་ཡི་གེ་ཅིག་གཟིགས་ནས་ཞང་བློན་རྣམས་དང་མོལ་བ་འཛད་པས། ངའི་ཡབ་མེས་ན་རེ་ངའི་འབངས་བདེ་བའི་ཚིས་རྒྱའི་ལེའུ་ཙི་ཀྱང་སྦྱར་ན་ངའི་ཡབ་མེས་ཀྱི་འཕྲུལ་བརྙེས་པ་འདྲ་ཟེར། བློན་དག་ན་རེ་ཡབ་མེས་ཀྱི་ལེའུ་ཙི་ཀྱང་ཅི་འདྲ་མཆི། ཡི་གེ་བ་རྒྱ་མེ་འགོས་ལེའུ་ཙི་ཀྱང་ཀླགས་པས་བཙན་པོ་ན་རེ་ངའི་ཡབ་མེས་ཀྱིས་ཆོས་ལུགས་བཟང་བོ་༡་སྐུ་ཉམས་སུ་བཞེས་སོ་ཞེས་ཟེར། དེ་འཇིག་རྟེན་གྱི་སྤྱོད་པ་བཟང་པོ་ཅི་བྱུང་བ་ལྟ། སངས་ཤི་སྙམ་ན་ཀིམ་ཧྭ་ཤང་གིས་ལུང་བསྟན་པའི་དུས་འདི་ཡིན་སྙམ་ནས། རྒྱའི་ལྷ་ཆོས་བཟང་བོ་བྱུང་ན་ཡབ་མེས་ཀྱི་ལེའུ་ཙི་ཀྱང་དེ་འཕྲུལ་མའི་སྒོར་ཡང་མི་ཆུད་བྱས་པས།
བཙན་པོའི་ཞལ་ནས་རྒྱའི་ལྷ་ཆོས་བཟང་པོ་དེའི་གཏན་ཚིགས་ཁྱོད་ལ་ཡོད་དམ་གསུང་། བདག་རྒྱ་ལ་མཆིས་པས་ཡོད་མཆི་ནས། མཆིང་ཕུའི་རྫ་ལས་བླངས་ཏེ་ཀིམ་ཧྭ་ཤང་གིས་ལུང་བསྟན་པ་བཞིན་དུ་བྲིམས་པ་དང་། དང་པོ་དགེ་བཅུའི་མདོ་ཀླགས། དེ་ལ་རྒྱལ་བུ་དད་པ་སྐྱེས། དེ་ནས་རྡོ་རྗེ་གཅོད་པ་ཀླགས་པས་རྒྱལ་བུ་དེ་བས་ཀྱང་དད་པ་ཆེར་སྐྱེས། དེ་ནས་ས་ལུ་ལྗང་པ་ཀླགས་པ་དང་། དང་པོས་སྤྱོད་པ་དག་པར་གོ། གཉིས་པས་ལྟ་བ་དག་པར་གོ། ཐ་མས་ལྟ་སྤྱོད་ཟུང་འབྲེལ་དུ་གོ་བས་ཆོས་ལ་ཡིད་ཆེས་ཏེ།
འདི་འདྲ་བའི་ཆོས་ལུགས་བཟང་པོ་ངའི་སྐུ་(རིང་)བརྙེས་པས་ས་བྱམས་སོ།། གནམ་བྱམས་སོ།། ལྷ་ཐམས་ཅད་ལ་གཏང་རང་གཏང་ངོ་།། གསས་(གསལ) སྣང་ན་རེ་ཆོས་མི་བྱར་མི་རུང་ངོ་ཞེས་ཟེར་བ་བདེན། གསས་(གསལ) སྣང་ལ་དངུལ་གཡུང་དྲུང་དང་གསེར་བྱིན། སང་ཤི་ཁྱོད་ལ་འཕྲ་མེན་གཡུང་དྲུང་གི་ཐོག་ཏུ་གསེར་ཆུང་པ་བྱིན། ད་ཁྱེད་ཀྱིས་རྒྱ་ཡུལ་གྱི་དར་མ་དང་བལ་ཡུལ་གྱི་དར་མ་ཀུན་རྒྱ་མེ་མགོ་དང་། རྒྱ་ཨ་ནན་ཏ་དང་། མཁས་པ་སུ་ཡོད་བསྒྱུར་གཅིག་གསུང་། དེ་གཉིས་དང་སང་ཤིང་དང་༢་ཁས་པོ་རིའི་བྱི་ཁུང་ན་སྐད་བསྒྱུར་བའི་དྲུང་དུ་བློན་སྟག་ར་དང་།
ཞང་མ་168 ༄༅།〈སྦ་བཞེད་〉ཕྱོགས་བསྒྲིགས། ཞང་འོངས་ནས། གྲེའོ་ཁྱེད་༢་དེ་ན་ཅི་བྱེད། འདུག་མི་ཕོད་པར་བྱ་བ་མང་ན་དེ་ནི་ཆོས་ཀྱི་སྐད་འདྲ་ན་ཁྲིམས་བུ་ཆུང་ལས་ཆོས་བྱས་ན་ཕོ་རང་དུ་གཏན་སྨྱུག་པ་མ་ཐོས་སམ། སྙན་དུ་མ་གསོལ་བར་བྱི་ཁང་དུ་ཁ་བསུབས་ལ་ཕྱིས་ཁྲིམས་དང་སྦྱར་བ་བཤགས་གདབ་བམ་མཆིད་དྲག་ཏུ་གདའ། དེ་རྗེའི་སྙན་དུ་གསོལ་བས། འོ་ན་གསས་(གསལ) སྣང་མ་བྱུང་བར་འགྱུར་མ་བསྒྱུར་ཅིག་གསུང་། བློན་པོ་ཆོས་ལ་དགའ་བ་རྣམས་ན་རེ་སང་ཤི་སྟོད་དུ་གསས་(གསལ) སྣང་གི་གྲོགས་སུ་བཏང་མཆི་བས། རྗེ་ན་རེ་ངའི་རྒྱ་ཕྲུག་འཛངས་པ་དམ་པའི་ཆོས་བླངས་པས་བུ་ཡང་མེད།
ཕོ་ཉར་བཏང་བས་གུམ་ན་ཕངས་ཅེས་བཀའ་སྩལ། སང་ཤིའི་མཆིན་ནས་ཁོ་བོ་རབས་མི་འཆད། རྒྱ་གར་ན་དགེ་སློང་སྡོམ་པ་ཤོར་བགཉིས་ཡོད། དེ་གཉིས་གུམ་ནས་ཁོ་བའི་བུར་སྐྱེས་མཆི་བ་དང་། བློན་པོ་ཀུན་གྱིས་སངས་ཤི་ཙོ་ལུང་དུ་དཀོར་ལྷུག་ཏུ་བཏང་། གསས་(གསལ) སྣང་མང་ཡུལ་གྱི་ཁ་བློན་པོར་བསྐོས་པ་ཡང་རྒྱ་གར་དུ་ཐལ་བྱུང་དུ་མཆིས་ནས་ཞང་མ་ཞང་གི་ལུང་བཅག་སྟེ། མ་ཧྭ་བོ་ལྷ་དང་ཤཱི་ལེན་ཏྲར་མཆོད་པ་བྱས་ཡོན་ཕུལ། རྒྱའི་ཉེན་ཁ་ལེ་ཧར་དུ་མཆོད་པ་བྱས་པས་དགུན་ཆར་བབ། བྱང་ཆུབ་ཀྱི་ཤིང་ལ་འོ་མ་བབ་འོད་ཟེར་བྱུང་ནས། ནམ་མཁའ་ལ་དགེའོ་ཞེས་བྱ་བའི་སྒྲ་བྱུང་།
མཁས་པ་ཀུན་ལ་ཆོས་བསླབ་བལ་ཡུལ་དུ་འོངས་བལ་རྗེ་ལ་ངོ་ཆེན་ཞུས་སྟེ། མཁས་ཤིང་གསལ་བ་ཤན་ཏ་རཀྵིས་ཏ་མང་ཡུལ་དུ་སྤྱན་དྲངས་ནས། གཙུག་ལག་ཁང་གཉིས་བརྩིགས། རྐྱེན་རིས་བཅད། ཨ་ཙ་རྱ་ལ་ཡོན་ཕུལ་ནས་སེམས་བསྐྱེད་ཞུས་པས། ང་ལ་ཡོན་ཕུལ་གསུང་། གསེར་དངུལ་ལ་སོགས་པ་རིན་པོ་ཆེ་དང་། ཟོ་རིད་དང་བྱ་སྐྱོགས་དང་། སྣམ་གོས་དང་། དར་ཟབ་དང་།
གོ་རུ་དང་ཐམས་ཅད་ཕུལ། ད་རུང་ཕུལ་ཅིག་གསུང་། ཅང་ཎ་ལུས་ལ་བཙལ་བའི་སྐ་རགས་དང་། རད་པའང་ཕུལ། སེམས་བསྐྱེད་པ་དང་སླར་འབུལ་བ་ཚུར་གནང་ནས། ཁྱོད་སྐྱེ་བ་འདིར་ངོ་ཤེས་པ་མ་ཟད། དེ་སྐྱེ་བ་དུ་མའི་སྔོན་རོལ་ནས་སེམས་བསྐྱེད་པའི་སྲས་ཀྱི་ཐུ་བོ་ཡིན་པས། ཁྱོད་ཀྱི་མིང་ཡང་ཡེ་ཤེས་ ༄༅།། ཆོས་འབྱུང་གི་ཡི་གེ་ཞིབ་མོ། 169དབང་བོ་བྱ་བར་འགྱུར་རོ་གསུང་ནས་མགོ་ལ་བྱིལ་བྱིལ་མཛད།
གསས་(གསལ)སྣང་གི་ཁང་པར་བཤོས་གསོལ་བའི་རྗེས་ལ་སློབ་དཔོན་བོད་དུ་བྱོན་ནས་བོད་ཀྱི་བཙན་པོའི་དགེ་བའི་བཤེས་གཉེན་མཛད་པར་ཅི་གནང་ཞུས་པས། ང་བོད་ཀྱི་འདུལ་སྐལ་ཡིན། བོད་ཀྱི་ཁྲི་བཙན་པོ་དང་ཁྱོད་མ་སྐྱེས་པས་བོད་ཀྱི་རྒྱལ་པོ་གདུང་རབས་དགུ་རྗེས་ཀྱི་བར་དུ་བལ་ཡུལ་དང་ཟ་ཧོར་དུ་ཕར་འགྲོ་ཚུར་འགྲོས་སྡོད་སྡོད་ཅིང་འདུག ད་ཁྲི་བཙན་པོ་དང་ཁྱོད་གཉིས་ཀྱང་ནར་སོན་ནས་དུས་ལ་བབ་པས་ངས་བོད་ཀྱི་ཁྲི་བཙན་པོའི་དགེ་བའི་བཤེས་གཉེན་བྱས་ལ་ཡུལ་བྱན་དཀར་དུ་ཆུ་བོ་ལོ་ཧི་ཏ་རའི་འགྲམ། རི་ཁས་པུ་རིའི་དྲུང་དུ། དཔལ་བྲག་དམར་བསམ་ཡས་ལྷུན་གྱིས་གྲུབ་པ་ཞེས་བྱ་བའི་གཙུག་ལག་ཁང་གཅིག་ཀྱང་བཞེངས་སུ་གསོལ་ཞེས་གསུང་། ཨ་ཙ་རྱ་སླར་བལ་ཡུལ་དུ་གཤེགས། གསས་(གསལ) སྣང་གིས་སརྦ་ཝ་སེ་བྱས། ཆོས་བསླབས། རྐྱེན་རིས་སུ་བཀུམ།
གསས་(གསལ) སྣང་མར་འོངས། ཕོ་བྲང་རླུང་ཚུབས་སུ་མཆིས་ནས་རྒྱལ་པོ་དང་ཞལ་མཇལ་བའི་ཕོ་ཉ་བཏང་པས་ཚེས་ཅིག་ལ་མཇལ་བའི་བཀའ་གནང་ནས་རྗེ་ལ་ཞེ་ས་ཕུལ་བས། རྗེའི་ཞལ་ནས་གསས་(གསལ)སྣང་ཁྱོད་ཆོས་ཤ་སྟག་བྱེད་ཅིང་འདུག་ཟེར་ན་ཆད་པ་བྱུང་མ་དོགས་སམ་གསུངས་པས། ལན་དུ་ཁོ་བོ་བལ་ཡུལ་གྱི་ཁ་སྟོད་ན་མཆིས་པས་སྨྱུགས་པ་དང་འདྲ་ཞེས་མཆི། རྗེས་ཕ་བབས་གནང་པའི་རྗེས་ལ་དབེན་ས་གཅིག་ཏུ་རྒྱལ་པོ་ལྷ་ཆོས་བཟང་པོ་བྱ་བར་རིགས། མཁས་པ་ཤན་རཀྵི་ཏ་ཞེས་བྱ་བ་གཅིག་མཆིས་པའི་མཆིད་ཞིབ་ཏུ་མོལ་བ་ཕུལ་བས། རྗེའི་ཞལ་ནས་ཁྱོད་ཞང་བློན་ཀུན་གྱིས་བསད་དེ་འགྲོ་བས་ཡུལ་དུ་སོང་ལ་ཡིབ་ལ་སྡོད། ངས་ཞང་ཉ་བཟང་ཁད་ཀྱིས་གསོལ་དུ་བཞུག་གོ་གསུང་ངོ་།། གསས་(གསལ)སྣང་རེ་ཤིག་ཡུལ་དུ་སོང་། བཙན་པོས་ཞང་ཉ་བཟང་དང་ཁྲི་བཟང་ལ་སོགས་པ་ཆོས་ལ་དགའ་བའི་བློན་པོ་ཀུན་དང་ཆོས་བྱ་བར་མོལ་བ་བྱས་པས།
ཞང་ཉ་བཟང་གི་མཆིད་ནས་ཞང་མ་ཞང་རོ་ངན་ལ་ཆོས་ལ་མི་དགའ་བས་ཐུགས་དགོངས་མི་འགྲུབ་མཆི་ཟེར། བློན་ཁྲི་170 ༄༅།།〈སྦ་བཞེད་〉ཕྱོགས་བསྒྲིགས། བཟང་ན་རེ་དེ་ལ་ཐབས་བགྱི་བར་རྔོ་ཐོག། ཁོ་བོའི་རྗེས་སུ་གཏིང་ནོན། སླད་ཀྱིས་དགོངས་པ་འགྲུབ་པ་མཆི་བ་ལྟར་ཆད། ཁྲི་བཟང་གིས་བླ་འོག་གི་ཕྱག་སྤྲིན་དང་། མོ་མ་དང་ལྟས་མཁན་ཀུན་ལ་ལྐོག་ཏུ་བྱ་དགའ་སྩལ་ནས། རྒྱལ་པོ་སྐུ་ཆགས་ཆེ་ཆབ་སྲིད་ལ་གནོད་པ་འོང་པར་ལུང་མཐུན་པར་སྨྲར་སྩལ། དེ་ལ་ཇི་ལྟར་བྱའི་ལུང་སྨྲ་སྩལ་བ་རྗེའི་སྐུའི་རིམ་གྲོར་ཞང་བློན་སུ་ཆེ་བ་ཟུང་ཤིག།
དགུང་ལོ་༢་མཆད་པར་དལ་དུ་བཅུག་ན་རྗེས་སྐུ་ཚེ་དང་ཆབ་སྲིད་འཕེལ་ལོ་ཞེས་ལུང་ཕོག དེ་ཀུན་ནམ་མང་དུ་གླེངས་བ་དང་བློན་པོ་ཁྲི་བཟང་གི་ཤུལ་ལ་འགྲིམ་པའི་འགྲོན་པོ་རྣམས་ལ་ཞང་མ་ཞང་ལ་སྙུན་ཆེན་པོ་གདའ་སྐད་པ་དེ་བདེན་པར་འདུག་གོ་ཞེས་ཐོས་ཙམ་མ་ཐོས་ཙམ་གསོལ་དུ་བཅུག མ་ཞང་གིས་དེ་ཐོས་པས་གློ་བ་ལ་གཅགས་པར་གྱུར། ནུབ་ཕྱོགས་ཀྱི་རྒན་མོ་གཅིག་གིས་ཞང་བློན་གྱིས་རོ་(ངོ)ལ་ཅེ་རེ་བལྟས་སྟེ། ཞང་མ་ཞང་ནི་རྗེས་གདུང་སོབ་པས། བོད་འབངས་ཡོངས་ལ་གཅེས་ཏེ། སྙུན་ཆེན་པོས་ཐེབས་ཟེར་བ་དེ་བདེན་ནམ་མཆིས་པས། ཞང་མ་ཞང་གི་ཁྱིམ་དུ་བུབ་ཉལ་བྱས་ནས་བཤུམས། བྱན་མོ་ན་རེ་ཞང་བློན། ཆེན་པོ་བཤུམ་པ་ཅི་ནོངས་ཟེར།
ང་ལ་ནད་ཆེན་པོ་བྱུང་ངོ་ཞེས་རྒྱལ་འབངས་ཀུན་གྱིས་གླེང་ན་ཟེར། རྒྱལ་འབངས་ཀྱི་ཁ་ལ་ར་མ་མེད་མི་བདེན་ཟེར་བས། ཞང་གིས་མེ་ལོང་བལྟས་པས་རྒྱལ་འབངས་ཀྱི་ཁ་ལ་ཡེ་ཤེས་ཀྱི་སྤྱན་ཡོད་ཟེར་བ་དེ་བདེན་ཟེར་ནས་མྱ་ངན་ཆེར་བྱེད། དེ་བློན་པོ་ཁྲི་བཟང་གིས་ཐོས་ནས་རྗེ་འབངས་ཀུན་ཚོགས་པའི་དུས་སུ་ཞང་ཉ་བཟང་གིས་རྒྱལ་བུ་སྐུ་ཆགས་ཆེ་བ་ལ་རིམ་གྲོ་བྱ་བར་གསོལ་བས། བློན་པོ་ཁྲི་བཟང་སྐད་ནས་རྒྱའི་སྐུའི་བླུད་བྱ་བར་རིགས་ཞེས་ཞིབ་ཏུ་སྨྲས་ནས། ད་རྗེའི་ཞབས་ཏོག་སུས་བྱེད་པ་ཁས་ལོང་ཞེས་མཆིབས། བློན་པོ་འགོས་ཁྲི་བཟང་ན་རེ་རྗེའི་ཞབས་ཏོག་ཏུ་དེ་ཆེ། བུ་ཚའི་དགེ་ཡིག་ཏུའང་དེ་ཆེ། བློན་པ་ང་བས་ཆེ་བ་སུཡོད་ཅིག་ངས་བྱེད་ཟེར། ཞང་མ་ཞང་ན་རེ་ང་ལས་ཆེ་བ་ནི་མེད་ན་རྗེའི་ཞབས་ཏོག་པ་གཅིག་ངས་བྱེད་པར་ཁས་བླངས།
མཆད་པ་གར་བརྩིག་ཅེས་གླེང་ས་པས་འགོས་ན་རེ་ ༄༅།། ཆོས་འབྱུང་གི་ཡི་གེ་ཞིབ་མོ། 171ཕ་རིར་། ཡང་ན་གཞུའི་སྤང་བཟངས་སུ་བྱེད་མཆིས་པས། ཞང་མ་ཞང་ན་རེ་སྣ་ནམ་བྲང་ཕུར་བརྩིག་གོ་མཆི་ནས་རྨང་བྲེས། མ་ཞང་གིས་རིག་ནས་རྡོ་རྒན་མོ་སྣ་ནས་སྐྱོས་ཅིག་ཟེར། ཆུས་མི་བྲེལ་བའི་ཐབས་བྱེད་པ་དང་། མཆད་པ་འབྱོངས་ནས་བློན་པོ་༢ནང་དུ་མི་མཆིགས་མི་རུང་པ་ལོ་ཏི་གུ་སྣ་གོང་དང་འགོས་གྲོས་བྱས་ནས། རྐང་ལ་བྱ་རྒོད་གྱི་ལྷམ་གོན། ལུས་ལ་ཕ་བ་སྒོར་སྒོར་གྱི་གོས་གྱོན་ནས་བློན་པོ་ཆེན་པོ་དང་།
ཞང་མ་ཞང་༢་ནང་དུ་བཅུག་ཙམ་ན་བློན་ཆེན་པོ་ན་རེ་ཁ་མ་བཅད་ཅིག་འདིར་ཞང་གི་གཟིམས་མལ་བྱ། འདིར་ངའི་བྱ། འདིར་ཆུ་བཞག་གོ་ཟེར་ཅིང་འགྲོ་བ་དང་མ་ཞང་ཕྱིར་ཏྲིལ་ལི་ལི་འབྲང་། ཐལ་མོ་བརྡབ་ནས་ཕ་ཀི་ན་ཅི་ཡིན་ཟེར་ནས་འབྲོས་པའི་རྐང་པ་ལ་བཟུང་བས་བྱ་རྒོད་ཀྱི་སྤུ་པར་ག་ལག་ན་གདའ། ཁ་བ་སྒོར་སྒོར་གྱི་ཚུབ་མས་མིག་གིས་ཅང་མ་མཐོང་བས་འགོས་རྒན་གྱི་ལྟོ་འོག་ཏུ་སོང་ཞེས་ནས་འཁུན། ལོ་ཏི་གུས་སྒོ་ཕ་བོང་གིས་བཀག རིང་ཞིག་ན་ཁྱིམ་བྱའི་སྐད་གྲགས་ནས་ཆུ་ཤོར་སྙམ་ཏེ། ཏྲེའུ་མོས་ལག་པ་རྡུང་བའི་པར་བརྐོས་པས་ཆུས་མི་བྲོལ་བའི་རྭ་འཐུད་པའི་ཐབས་དེ་བཤིག ནང་ནས་མདའ་ལ་ཡི་གེ་བྲིས་ནས་སྣ་ནམ་ནམ་པས་བྲུས་ཞེས་བྱ་བ་ཕྱིར་འཕེན་ནོ། དེར་ཞང་མ་ཞང་ལ་སྐྱོན་ཕབ་སྟབས་ལས་གྲུབ་པ་དང་།
རྗེ་བློན་ཚོགས་པའི་དུས་སུ་ཞ་ཉ་བཟང་གིས་གསོལ་པ། མེས་སྲོང་བཙན་གྱིས་ལྷ་ཆོས་མཛད་པ་ལེགས། ལྷ་དྲས་ཡབ་མེ་དཀྱིལ་ལྷ་ཆོས་བཟང་པོ་མཛད་པའི་འོག་ཏུ་ཞང་མ་ཞང་གིས་བཤིག རྒྱའི་ལྷ་ཤཱཀྱ་མུ་ནེ་སྔོན་རྟ་པའི་པང་དུ་ཐོག་པ་ཕྱིས་རྒྱ་ཡུལ་དུ་བསྐྱལ་བར་བཅོམས་པས་མི་སྟོང་གིས་ཀྱང་མ་ཐེག མང་ཡུལ་དུ་བསྐྱལ་བར་ཆད་པས་དྲེའུ་གཉིས་ཀྱིས་ཐེག རྒྱ་ལྷ་སླར་སྤྱན་དྲངས་ལ་མཆོད། ཞང་བློན་ཆོས་སྒྲུབ་པ་༢་ཡང་མ་རུང་པར་གུམ་སྟེ་དེ་འདྲ། བླ་འོག་གི་ཕྱག་སྤྲིན་དང་ལྟས་མཁན་དང་སྦྱར་ན་རྒྱ་ལྷ་ཁྲོས་སྟེ་ཆབ་སྲིད་ནོངས་པར་གློ་བ་ཆུངས། སྔོན་ཡབ་མེས་ཆོས་མཛད་པ་ལྟར་མཛད་ན་ལེགས་པ་འདྲ་ཞེས་གསོལ་བས། རྒྱལ་བུ་ན་རེ་ཞང་ཟེར་བ་དེ་བདེན་ཡང་དེ་སེམས།
ཞང་བློན་ཀུན་དང་གྲོས་བྱ་172 ༄༅།།〈སྦ་བཞེད་〉ཕྱོགས་བསྒྲིགས། གསུང་། སླད་ཀྱིས་རྗེས་བློན་མང་པོ་ཚོགས་ནས་རྒྱལ་བོ་བཀའ་སྩོལ་དུ་བཅུག་སྟེ། ངའི་ཡབ་མེས་ཀྱིས་ལྷ་ཆོས་མཛད་པ་མ་ཞང་གིས་བཤིག་པ་དེ་འདྲ། རྒྱ་ལྷ་ཡང་སླར་སྤྱན་དྲང་། ངེད་རང་ཡང་ཆོས་བྱས་ནས་མ་རུང་མ་གསུངས་པས་ ་ཆོས་བྱ་བར་འཆམ་ནས། ད་ཆོས་བྱེད་པ་ལ་མཐའ་ནས་འོངས་པའི་མི་ལོ་རྒྱུས་ཅན་སུ་ཡོད་ཅེས་གླེངས་པ་དང་། བ་ལམ་གླག་ན་རྦ་གསས་(གསལ)སྣང་མང་ཡུལ་ནས་ཡོངས་པ་རྗེའི་སྤྱན་སྔར་བོས་མཆིས་ནས། གསས་(གསལ) སྣང་རྗེའི་སྤྱན་སྔར་མཆིས་ཏེ།
དེ་ལ་ཞང་ཉ་བཟང་བཞིན་དུ་བཀའ་སྩལ་ནས། རྒྱ་གར་དང་བལ་ཡུལ་ན་མཁས་པ་སུ་ཡོད་པ་སྤྱན་དྲོངས་ཤིག་པར་བསྒོ་བས་གསས་(གསལ) སྣང་གིས་གསོལ་པ། སྔོན་ཟ་ཧོར་ནས་མཆིས་ད་ལྟ་བལ་ཡུལ་ན་ཟ་ཧོར་རྒྱལ་བོའི་བུ་དགེ་སློང་ཤན་ཏ་རཀྵི་ཏ་བྱ་བ་གཙུག་ལག་ལ་མཁས་པ་ཅིག་མཆིས་ཞེས་གསོལ་པ་དང་། རྗེའི་ཞལ་ནས་ཁྱོད་ཡུལ་དུ་མ་འགྲོ་བར་དེ་མི་དགུག་ཏུ་མི་རུང་པས། བལ་རྗེ་ལ་ངའི་བཀའ་སྒྲོམ་འདི་ཕུལ་ལ། མཁས་པ་དེ་སྤྱན་དྲོངས་ཤིག་པར་བཀའ་སྩལ། གསལ་སྣང་བལ་ཡུལ་དུ་མཆིས་ནས་བལ་རྗེ་ལ་ཕོ་ཉ་བཏང་པས་ཞལ་མཇལ། བཙན་པོའི་བཀའ་སྒོམ་ཕུལ་ནས་ཨ་ཙ་རྱ་སྤྱན་དྲངས་པར་ཆད། ཨ་ཙ་རྱ་མང་ཡུལ་ན་སྡོད་དོ་ཞེས་སྙན་དུ་གསོལ་བས། ཁེང་ལང་འགྲོ་སྣང་ར་དང་།
སྙེར་སྟག་བཙན་གདོང་གཟིགས་དང་། སྤྲང་རྒྱ་ར་ལེགས་གཟིགས་༢་མང་ཡུལ་དུ་མཁན་པོ་སུར་མཆིས་ནས་ཏེར་ཁང་པེ་ཧར་དུ་ཆགས་ཕོབ་ཅིག་པར་མཆི། ལང་འགྲོ་སྣང་ར་དང་ཨ་ཙ་རྱ་༢་དེར་བཞག་ནས་ཕོ་བྲང་དུ་རྗེ་ལ་ཞེ་ས་ཕུལ་བས། ཕྱག་བྱ་བའི་གཏོལ་མ་མཆིས་པར་གསས་(གསལ)སྣང་གིས་གཉེར་བཀུམ། ཞང་བློན་དག་ན་རེ་ལྷོ་བལ་གྱི་མི་ངན་སྔགས་དང་ཕྲ་མེན་གྱི་བག་མི་འགྱིད་དམ་རྟོག་མི་བཏང་མཆིས་ནས། སང་ཤི་དང་། སེང་མགོ་ལྷ་ལུང་གཟིགས་དང་། མཆིམས་མེ་ལྷ་༢་བཏང་བས་ཨ་ཙ་བྱའི་སྐད་མ་གོ། དར་ཚག་སྒོར་བསོག་གི་ཚོང་འདུས་ན་ཁ་ཆེ་སྐྱེ་བཟང་གི་བུ་ཨ་ནན་ཏ་ལོ་ཚ་སློབ་འཕྲོ་ལ་ཆད་པ་བྱུང་ནས་ཚོང་བྱེད་པ་དེ་ལ་ལོ་ཚ་བཅོལ་ནས་ཨ་ ༄༅།། ཆོས་འབྱུང་གི་ཡི་གེ་ཞིབ་མོ།
173ཙ་རྱ་ཅི་འདྲ་དྲིས་པས། སྤྱོད་པ་ལེགས་སོ་ཅོག་ལ་མི་བྱ་བ་མེད། ཉེས་སོ་ཅོག་ལ་མི་གཏང་བ་མེད། ལྷ་དཀོན་མཆོག་གསུམ་མཆོད། གཙོ་བོར་སེམས་ཅན་ལ་ཕན་པ་བྱ་ཟེར་ནས་མཆི། དེ་རྗེའི་སྙན་དུ་གསོལ་ནས་སྤྱོད་པ་རྒྱ་ཆེན་པོར་འཆད། ཐུགས་འཕྲིག་བཞེས་མི་འཚལ་བྱས་པས་ཕོ་བྲང་དུ་སྤྱན་དྲངས་ཏེ། ང་ལ་ཕྱག་བྱ་བར་གསོལ། ངས་ལ་ཉེ་བརྟག་གོ་གསུང་། ཕོ་ཉ་བས་ཨ་ཙ་རྱ་སྒོ་ན་བྱོན་ཞེས་གསོལ་བས་གསེར་ཕྱེ་བྲེ་གང་གི་ཕྱག་རྟེན་ཕུལ་ནས་ཕྱག་བྱས་པ་དང་།
ཨ་ཙ་རྱའི་ཞལ་ནས་རྒྱལ་པོས་ཁོ་བོ་ངོ་མཁྱེན་ནམ་གསུང་། ཨ་ཙ་རྱ་དང་སྔན་ཆད་ཞལ་མ་མཇལ་ཞེས་བཀའ་སྩལ་བས། སྔོན་སངས་རྒྱས་འོད་སྲུངས་ཀྱི་བསྟན་པ་ལ་གཙུག་ལག་ཁང་གི་རྒྱན་སྲུངས་བྱིས་པ་༢་གྱིས་བྱེ་མའི་མཆོད་རྟེན་བྱས་ཏེ། མ་འོངས་པ་ན་ངས་པཎ་ཊི་ཏ་བྱས། ཁྱོད་ཀྱིས་ཐང་ཁོབ་རྒྱལ་པོ་བྱས། གསས་སྣང་གི་བང་ཆེན་པ་བྱས། ཐང་འཁོབ་ཀྱི་རྒྱལ་ཁམས་སུ་དམ་པའི་ཆོས་དར་བར་བྱའོ་ཞེས་སྨོན་ལམ་བཏབ་པ་དེ་བསྙེལ་ལམ་གསུངས་པས། དེར་རྒྱལ་པོའི་ཞལ་ནས་དེ་མད་སྒོམ་ཡུན་ཐུངས་པས་ལན་ཞེས་ལན་བཏབ། ཨ་ཙ་རྱ་ལ་ཉེ་བཏབ་བམ་ཞུས་པས། རྒྱལ་པོ་ཁྱོད་ཀྱི་དབུ་ལ་ཐོད་གསོལ་བ་དང་སྦྱར་ན་སྟོད་དུ་མངའ་རིས་ཞྭ་ཙམ་ཅིག
ཞབས་ལ་ལྷམ་གསོལ་བས་སྨད་དུ་མངའི་རིས་ལྷམ་ཙམ་ཅིག་ལ་ཁྲིམས་འཆགས། སྐུ་ལ་སྐ་རགས་མ་བཅིངས་པ་དང་སྦྱར་བར་ཁམས་འདིར་ཁྲིམས་མྱུར་དུ་འཇིག་ཉེན་ཡོད། འོན་ཀྱང་རཏ་ནའི་ཕྱག་རྟེན་ཕུལ་བས་དམ་ཆོས་བྱར་བཏུབ་གསུང་། དེ་ནས་ཕོ་བྲང་རླུང་ཚུབ་སུ་ཁ་ཆེ་ཨ་ནན་ཏས་ལོ་ཚ་བགྱིས་ནས་ཟླ་བ་བཞིར་དགེ་བ་བཅུ་དང་། ཁམས་བཅོ་བརྒྱད་དང་། རྟེན་འབྲེལ་བཅུ་གཉིས་ཀྱི་ཆོས་བཤད་པས། འདྲེ་སྲིན་ནག་པོ་ཀུན་མ་དགའ་སྟེ་ཕོ་བྲང་འཕང་ཐང་ཆུས་ཁྱེར། ལྷ་ས་དམར་པོ་རི་ལ་ཐོག་བརྒྱབ། མི་ནད་དང་ལོ་ཉེས་བྱུང་བས་བཙན་པོས་ཆོས་བྱས་པས་ལན་ནོ།། ཨ་ཙ་རྱ་སྤྱུགས་ཤིག་མཆི་ནས་བོད་འབངས་ཙམ་ཁ་ལོག
དམ་པའི་ཆོས་འགྱིར་མི་འཚལ། ཨ་ཙ་རྱ་ཁང་སྟེང་ན་དར་དཀར་གྱི་ཡོལ་བའི་ནང་ན་སྒོམ་བྱེད་པ་ལ་རྒྱལ་པོས་ཀྱང་174 ༄༅།།〈སྦ་བཞེད་〉ཕྱོགས་བསྒྲིགས། གསེར་ཕྱེ་བྲེ་གང་ཁྱེར་ནས། རྦ་གསས་སྣང་དང་། སེང་མགོ་ལྷ་ལུང་གཟིགས་དང་། ཞང་ཉ་བོཟང་དང་། འབའ་སང་ཤི་དང་། སྙེར་སྟག་ཚན་གདོང་གཟིགས་དང་ལྔ་ཁྲིད་ནས། ཨ་ཙ་རྱ་དར་གུར་ན་བཞུགས་པ་ལ་ཕྱག་དང་སྐོར་བ་བྱས་ནས་གསེར་ཕྱེ་ཕུལ་སྟེ།
དེ་འདྲ་བ་ནུབ་༢་དུ་ཕུལ་ནས་བདག་སྐལ་བ་ངན་ཏེ་བོད་ཐམས་ཅད་ནག་པོ་ལ་ཞེན་པའི་དུས་སུ་སྐྱེས་པས་ཐབས་ནོངས་ནས་ལྷ་ཆོས་མི་འགྲུབ་ཏུ་རང་གློ་བ་ཆུང་པ། ཨ་ཙ་རྱ་སླར་རྒྱ་ཡུལ་དུ་གཤེགས་ཤིག། བདག་གིས་ཞང་བློན་རྣམས་ཐབས་ཀྱིས་བྲིད་ལ་རྔན་པ་བྱིན་ཏེ་ཆོས་མི་བྱར་མི་རུང་བར་གླེངས་ལ་ཆོས་བཏུབ་མ་ཐག་སྤྱན་འདྲེན་གཏང་ངོ་ཞེས་ཞུས། ཨ་ཙ་རྱའི་ཞལ་ནས་སྔོན་ཡབ་མེས་ཀྱི་རིང་ལ་ཀླུ་གདུག་པ་ཅན་རྣམས་དམ་འོག་ཏུ་མ་སྩལ་བས་བོད་ཁམས་སུ་གནོད་སྦྱིན་མཐུ་བོ་ཆེ་ཆོས་ལ་མི་དགའ་བས་ལྟས་ངན་དང་རྒྱལ་པོའི་སྐུ་ཚེ་ཐུང་པ་རྣམས་དེ་ལས་གྱུར་ལ། སླད་ཀྱིས་ལྷ་ཆོས་བགྱི་བར་འཚལ་ན་ལྷ་ཀླུ་དམ་འོག་ཏུ་སྩལ་འཚལ། ཨུ་རྒྱན་གྱི་ཡུལ་ན་དགེ་སློང་པད་མ་སམ་(བྷ)བ་ཞེས་བྱ་བ་མཐུ་ཅན་ཅིག་མཆིས། དེ་སྤྱན་དྲངས་ལ་མཐུ་དང་རྫུ་འཕྲུལ་འགྲན། ཆོས་ལ་འགྲན་ཟླ་བྱུང་ན་གཏན་ཚིགས་ང་དང་འགྲན། ལྔ་བརྒྱའི་ཐ་མ་ལ་བབ་པས་བོད་དུ་མུ་སྟེགས་པ་མི་མཆི་གསུང་། གསེར་ཕྱེ་ཁྱོར་གང་བལ་རྗེ་ལ་སྒོམས་ནས་གཞན་བཙན་པོ་ལ་སླར་ཕུལ་ནས།
ཨ་ཙ་རྱ་བསྐྲད་པ་ལྟར་བྱས་ནས་ཡར་བཞུད། སེང་མགོ་ལྷ་ལུང་གཟིགས་ཀྱིས་སྔན་ཆད་ཤ་མི་འཚལ་བའི་སྡོམ་པ་བསྲུངས་པ་ལས་ཕྱིས་མར་མི་འཚལ་བའི་སྡོམ་པའང་བླངས་ཏེ། ཨ་ཙ་རྱ་གླ་སྣ་གླུ་ཚུགས་སུ་བསྐྱལ། ལང་འགྲོ་སྣང་ར་དང་། གསས་(གསལ)སྣང་གིས་ཨ་ཙ་རྱ་བལ་ཡུལ་དུ་བསྐྱལ་ཏེ་སླར་ཕོ་བྲང་དུ་མཆིས། དེ་ནས་བཙན་པོས་རྦ་གསས་(གསལ)སྣང་ཆོས་ཀྱི་སྤྱན་པར་བསྐོས་ནས་ཆོས་ཀྱི་ཆེད་དུ་རྒྱ་ཡུལ་དུ་ཕོ་ཉར་བཏང་སྟེ། གྲུབ་ན་བུ་ལ་དངུལ་ཆེན་པོ་བྱ་དགའ་བླ་ཐབས་སུ་གནང་པར་ཆད། ཁད་དཔོན་དུ་སྦྲང་རྒྱ་ར་ལེགས་གཟིགས་བསྐོས། འོག་དཔོན་སང་ཤི་བསྐོས་ནས་ཕོ་ཉ་སུམ་བཅུ་མར་བཏང་། བཙན་པོས་ཆོས་
༄ཅུ།། ཆོས་འབྱུང་གི་ཡི་གེ་ཞིབ་མོ། 175མི་བྱར་མི་རུང་བར་གསོལ་ནས་རྗེ་འབངས་ཆད་བྱས་སོ།། དུས་དེར་རྒྱ་རྗེའི་བུམ་སངས་དབང་པོའི་དྲུང་ན་ཇུ་ཡག་མཁས་པ་གཅིག་ན་རེ་ད་སྟེ་ཟླ་བ་དྲུག་དང་ཞག་དྲུག་ན་ནུབ་ཕྱོགས་ནས་རྗེ་ལ་ཕོ་ཉ་བ་བྱང་ཆུབ་སེམས་དཔའི་སྤྲུལ་པ་གཉིས་འོང་ཟེར། དེ་ཅིས་ཤེས་དྲིས་པས་ངའི་ཇུ་ཡག་གི་རྩིས་ལ་བྱུང་སྟེ། དེའི་རྟགས་དང་ཤ་ཚུགས་འདི་འདྲའོ་ཞེས་འབག་གཉིས་བྲིས། དེ་རྒྱ་རྗེས་སྙན་དུ་གསན་པས་དེ་གཉིས་ལ་རིམ་གྲོ་ཆེར་བསྐྱེད་ལ་ངའི་དྲུང་དུ་ཐོང་ཅིག་པར་ལུང་བྱུང་། ཕྱིས་དུས་བཏབ་པའི་དུས་སུ་ཕོ་ཉ་བྱུང་པས། འབག་དང་མགོ་དཔོན་དང་སྤྱན་པ་མཐུན་བས་དར་གྱི་ལྡིང་ཁང་བྱས། ཤིང་རྟ་ལ་བསྐྱོན།
རིམ་གྲོ་བསྐྱེད་ནས་ཀེ་ཤིར་ཕྱིན་པས་ཕོ་ཉ་པ་གཞན་གཡར་བཅགས། ཕོ་ཉ་བ་རྣམས་ཀྱིས་རྒྱ་རྗེ་ལ་ཕྱག་བྱས་ཏེ། རྒྱ་ལ་ཕོ་ཉ་བྱང་ཆུབ་སེམས་དཔའི་སྤྲུལ་པ་གཉིས་འབྱུང་པར་གྲགས་པས་མིང་ཡང་དར་ཁང་དར་ཁང་ཞེས་ཟེར། ཧྭ་ཤང་དང་དད་པ་ཅན་སྤྲིན་བཞིན་དུ་འདུས་ཁང་པ་དང་། ཀ་བ་དང་། ནམ་མཁའ་ཐམས་ཅད་དར་གྱིས་བཀབ། ཡོས་དང་རོལ་མོས་མཆོད་ཅིང་ཅི་དགའ་སྤྱོད་དུ་བཅུག རྒྱ་རྗེ་ན་རེ་གསས་(གསལ)སྣང་ལ་མི་ཁྱོད་ལས་ངའི་ཐུགས་སུ་བྱོན་པ་ནི་མ་བྱུང་། རྒྱའི་ཇུ་ཡག་མཁན་ན་རེ་ཡང་བྱང་ཆུབ་སེམས་དཔའི་སྤྲུལ་པའི་ཕོ་ཉ་འོང་ཟེར་བའི་འབག་ཀྱང་ཁྱོད་འདྲ། ཁྱོད་བྱང་ཆུབ་སེམས་དཔའ་རྟ་སྐདབྱ་བའི་སྤྲུལ་པ་ཡིན་ནོ་ཟེར།
ཁྱོད་ཅི་འདོད་པའི་བྱ་དགའ་སྦྱིན་ནོ་ཞེས་བཀའ་སྩལ། གསས་(གསལ)སྣང་ན་རེ་རྗེའི་ཞལ་མཐོང་པ་གློ་བ་དགའ་བའི་སྟེང་དུ་གཞན་དང་མི་འདྲ་བའི་བཀའ་ལུང་སྩལ་པ་ལས་བྱ་དགའ་ཆེ་བ་མ་མཆིས་ན་གཞན་ཅི་ཡང་མི་འཚལ། ཧྭ་ཤང་གཅིག་ལ་བསྒོམ་ལུང་ལེན་པའི་ཆེད་དུ་སྤྲོད་པར་ཅི་གནང་མཆི་བ་དང་། དེ་རྒྱ་རྗེས་གནང་ཏེ་སྣང་ཞུན་དུས་ཅིག་ལ་གོ་རུ་ལ་བསྐྱོན་ནས་བཏང་བ་དང་། ཨེག་ཆུའི་ཀིམ་ཧྭ་ཤང་ཅིག་བཀུག་ནས་གསས་སྣང་གིས་སྒོམ་ལུང་བླངས་ནས་བསྒོམ་པའི་དུས་སུ་གསས་སྣང་ལ་བྱ་དགའ་བརྒྱ་བྱེའུ་གསེར་ཤོག་སྲང་བརྒྱ་པ་ཅིག མུ་ཏིག་སྲན་མ་ཙམ་པ་འཕྲེང་176 ༄༅།།(སྦ་བཞེད་〉ཕྱོགས་བསྒྲིགས། བཅུ། དར་ཡུག་ལྔ་བརྒྱ། ཟ་འོག་པེ་ཙོ་ཏན་(༡)ཡུག་ཅིག
གཞན་པས་ཁྱད་པར་དུ་གནང་། བོད་ཀྱི་བཙན་པོའི་བཀའ་སྒྲོམ་དང་བསྟུན་པར་ཆད་བྱས། བཙན་པོ་ལ་སྐྱེས་དར་ཡུག་ཁྲི། འཕྲ་མེན་གྱི་ཞྭ་ཅིག ཟླ་གོར་ཞོ་ཤའི་སྡེར་འདོམ་གང་པ་ཅིག་བསྐུར། ཕོ་ཉ་གཞན་རྣམས་ལ་བྱ་དགའ་ཆེ་ཐང་དུ་གནང་ནས་ཕོ་ཉའི་ལན་དང་ཆས་ནས་སླར་བོད་ཡུལ་དུ་མཆིས་ཏེ། བཙན་པོའི་སྤྱན་སྔར་མཆིས་ནས་སུག་ལས་འགྲུབ་བཙན་པོས་ཀྱང་ཐབས་ཀྱིས་ཞང་བློན་རྣམས་དང་ཆོས་བྱ་བར་ནི་ཆད། ཨ་ཙ་རྱ་ནི་གདན་མ་དྲོངས་པར་གདའ། བཙན་པོའི་ཞལ་ནས་ཁྱོད་ཀྱིས་ཨ་ཙ་རྱ་སྤྱན་དྲོང་ཅིག་ཅེས་བཀའ་སྩལ། གསས་(གསལ) སྣང་གིས་བལ་ཡུལ་དུ་ཕྱིན་ཙམ་ན་བོ་རྙི་ས་ཏོས་འཛམ་བུའི་གླིང་ན་མཐུ་ཆེ་བའི་དགེ་སློང་པད་མ་སམ་(བྷ)བ་དང་ལྷ་ཁང་རྩིག་པའི་ཕྱྭ་མཁན་དང་༢་སྟོངས་(སྡོངས)ནས་འདུག
དེར་མང་ཡུལ་ནས་གཟིངས་ལ་ཀླུང་ལ་སྤྱན་དྲངས་ཏེ། སྙེ་མོ་ཐོད་དཀར་དུ་བྱོན་པ་དང་། པད་མའི་ཞལ་ནས་སང་ཤི་ཕར་ཀ་ན་ཉི་ཚེ་བའི་དམྱལ་བ་ཡོད་པས་དེ་ལ་སྙིང་རྗེ་བྱ་ཡིས་གསུང་ནས། གཟིངས་་ཆུ་ལ་བསྐུར་ནས་འོ་ཡུག་ཏུ་གཏོར་མ་དང་དགོངས་པ་མཛད་པས་ཆབ་འཇམ་ཙམ་དུ་གྱུར། སང་ཤི་གུ་ལ་ལ་བྱོན་ནས་གནམ་དུ་ཟངས་ཁལ་ཚད་མ་ཅིག་ཏུ་ལུང་བོང་གི་ཤ་བཅོས་པ་དང་། ཀླུང་ཚང་བྱ་བའི་མི་ཚན་ཅིག་ན་རེ་གནོད་སྦྱིན་འདུལ་བའི་ཐབས་ལྟ་ཟེར་བ་དང་། པད་མ་སམ་(ལྷ)བས་གནོད་སྦྱིན་ཆེན་པོ་དམར་ཐབ་གསུང་ནས་ཟངས་ལ་རྡོག་པ་བརྒྱབ་པས། ཐང་ལྷ་བྲོས་པས་གངས་ལ་ཏུག་ཆོམས་བྱུང་སྤྲིན་ཆགས་ནས་འབྲུག་དང་གློག་དང་སེར་བ་བབ། དེ་ནས་གལ་ལྟ་ལ་ཐོག་ལ་སྙིང་དྲུང་དུ་བྱོན། བོད་ཆོས་བྱེད་དུ་མི་གཏེར་བའི་ཀླུ་དཀར་པོ་མི་སྲུན་པ་ཅིག་ཡོད་དེ་དམ་འོག་ཏུ་གཞུག་གསུངས་ནས།
དཀྱིལ་འཁོར་ལྷ་ལྔ་བཞེངས་ནས་ཞག་༢་དུ་དགོངས་པ་མཛད་པ་གངས་ཀྱི་ཏུག་ཆོམས་ཞི་ཡུལ་ཡང་འཇམ་པར་གྱུར་ནས་ཀླུ་དམ་ལ་ཐོགས། ཐང་ལྷས་བཀའ་ཉན་དུ་ཁས་བླངས། སློབ་དཔོན་གྱི་འཁོར་ཐོ་ཡུལ་དུ་བྱོན་ན་ཟན་དྲང་པར་བྱས་ལ་མ་ལེ་ ༄༅།། ཆོས་འབྱུང་གི་ཡི་གེ་ཞིབ་མོ། 177ཤོར་ལ་བྱོན་པས་འཕན་ཡུལ་ཡུལ་ངན་རྟ་རོ་ཁ་བྱེ་བ་འདྲ་བར་ང་མི་འགྲོ་གསུང་ནས་སྟོད་ལུང་ཡ་རལ་མ་རལ་ན་མར་བྱོན། བཙུན་མོ་འཕྲེང་གི་བྲག་ཨ་ཙ་ར་གྲོ་རེངས་པ་འདྲ་བ་འདིའི་མགོ་མ་བཅད་ན་བོད་མུ་སྟེགས་ཀྱིས་འགང་གསུང་ནས་ཞོངས་པར་ཚོང་པ་གྲོ་ཐོབ་གསུང་པ་ལ་ཆུ་མ་མཆིས་ཞུས་པས། ཆབ་ངས་དབྱུངགསུང་ནས་སྲེག་ཤང་ཡུ་བ་ས་ལ་ཐམས་ཐམས་བརྒྱབ་པས་ཆུ་རྐ་བདུན་བྱུང་ནས་དེ་ལ་ཞོང་པའི་ལྷ་ཆུར་གྲགས། དེ་ནས་སྙེ་འཕྲང་དུ་ངའི་གྲོ་རན་གསུང་པ་དང་། འཁར་ནག་གི་མཚོ་ལ་ཀླུ་བཙན་དྲག་པོ་ཅིག་འདུག་འདི་གདུལ་ལོ་གསུང་ནས་འདི་ཤིན་ཏུ་ཐུ་བ་ཅིག་འདུག འདི་ལ་འདུལ་བྱེད་ཅིག་བྱ་གསུང་ནས་བྲག་ལ་བཅོམ་ལྡན་འདས་རྡོ་རྗེ་སེམས་དཔའི་སྐུ་ཅིག་མཛད།
བལ་པོ་རྡོ་བཟོ་མཁན་ན་རེ་བོད་ཀྱི་རྡོ་ལ་བཟོ་བཏུབ་བམ་བལྟ་མཆིས་ནས་བྲག་ལ་ཤ་བའི་གཟུགས་ཅིག་བརྐོས་སོ། དེ་ནས་ངམ་ཤོད་ལ་བྱོན་ནས་ཟུང་དཀར་འཕྲང་ལ་རྡོའི་མཆོད་རྟེན་ལྔ་མཛད་ནས་ཕོ་བྲང་དུ་བྱོན་ནས་བཙན་པོ་དང་ཞལ་འཇལ་བའི་ཕོ་ཉས་བརྡ་སྦྱར་ནས། བཙན་པོས་རབ་ཏུ་བྱུང་པའི་ཕྱག་བཞེས་པས། བཙན་པོས་རབ་ཏུ་བྱུང་པའི་ཕྱག་མི་ཐུབ་གསུང་ནས་ཕ་བོང་ཅིག་ལ་ཕྱག་མཛད་པས་ཤགས་ཀྱིས་གས། བཙན་པོས་ཕྱག་ཕུལ་ནས་སློབ་དཔོན་གྱིས་སྙུན་སྨེད་པ་མཛད། ཆགས་གར་འབེབས་ཅེས་པ་དང་། སང་ཤིས་དེའི་བར་དུ་སྟོན་པ་ཅིག་ཙིག་ཅེས་ནས་བྲག་དམར་འགྲན་བཟངས་འཁོར་ས་སྒོ་མ་མཆིས་པ་ཅིག་རྩིགས་ཙམ་ན། ནང་ལྷ་ཁང་འགོ་སྟེ་ཤན་ལ་དཔེ་བླངས་པ་ཅིག་ལགས་པ་དེར་ཆགས་འབེབས་པར་ཞུས། ཨ་ཙ་རྱ་བོ་དྷི་ས་ཏས་བཙན་པོ་ལ་གསོལ་པ། སྔོན་སངས་རྒྱས་འཇིག་རྟེན་ན་བཞུགས་པའི་ཚེ་ལྷ་མ་སྲིན་དམ་འོག་ཏུ་མ་ཆུད་པ་མ་མཆིས་པར་རིགས་པ་ལ་བོད་ཡུལ་ན་དམ་འོག་ཏུ་མ་ཆུད་པའི་གདུག་པ་ཅན་མང་དུ་མཆིས་པས་བཙན་པོ་ཆོས་བྱེད་དུ་སྟེར་སྟེར་མི་འདྲ་བས།
ད་ལྟ་འདི་ན་འཛམ་བུའི་གླིང་ན་ནུས་པ་ཆེ་བའི་པད་མ་འབྱུང་གནས་ཞེས་བྱ་བ་སྤྱན་དྲངས་ནས་བཞུགས་པས། བོད་ཀྱི་བཙན་པོ་ཆོས་མཛད་དུ་མི་སྟེར་བ་ཐམས་ཅད་སྐྲད་178 ༄༧།། 〈སྦ་བཞེད་〉ཕྱོགས་བསྒྲིགས། ཅིང་གཟིར་བ་དང་། དམ་ལ་འདོགས་པ་ནི་སྔགས་མཁན། འདིས་སྔོ་ཐོགབཙན་པོ་ཆོས་མཛད་པ་ལ་བརྩོད་ཅིང་རྒོལ་བ་བྱུང་ན་ཕྱིར་རྒོལ་གྱི་གཏན་ཚིགས་སྨྲ་བ་ནི་ཁོ་བོ་ལས་མཁས་པ་མ་མཆིས། གཙུག་ལག་ཁང་རྩིག་ན་ལྟས་དང་བཀྲ་ཤིས་མི་ཤིས་རྟོག་པ་དང་། ཆོས་ཚུགས་སམ་མི་ཚུགས་རྟོག་པ་ལ་ཕྱ་མཁན་འདི་ཙམ་དུ་མཁས་པ་མེད་པ་ཁྲིད་ནས་འོངས་པ་འདི་ཡིན། ཞེས་སྙན་དུ་གསོལ་བས།
སང་ཤེས་འགྲན་བཟང་ཀྱི་མངའ་གསོལ་སློབ་དཔོན་པད་མ་ལ་ཞུའོ་ཞེས་མཆིས་པ་དང་། བློན་ཆེན་པོ་ནི་མ་མཆིས། སྣ་ཆེན་པོ་དང། སྣ་ཆེན་པོ་གཟིམ་མལ་པ་ཀུན་མཆིས་ཏེ། སློབ་དཔོན་པད་མས་ལྷ་མངའ་གསོལ་བས་ལྷ་ཐམས་ཅད་ནང་ནས་པར་བྱོན། ནམ་ཕྱེད་ན་བློན་པོ་ཀུན་གྱིས་མར་མེ་ཁྱེར་ནས་བལྟས་པས་ནང་ན་འཇིམ་གཟུགས་ཅིག་ཀྱང་མེད་པར་ནང་སྟོང་འདུག། ནང་པར་ལྟར་ཕྱིན་ཙམ་ན་འཇིམ་གཟུགས་ཐམས་ཅད་ནང་ན་སྔ་མ་ཁོ་ན་བཞིན་དུ་བཞུགས་ནས་སློབ་དཔོན་པད་མ་མཆོད་པ་བྱེད་པ་དང་། ལྷ་རྣམས་གཏམ་གཏོང་བཤོས་གསོལ་བ་མཐོང་། བཏོན་པར་བལྟས་པས་གཅིག་ཀྱང་མི་འདུག་མར་མེ་ཐམས་ཅད་རང་འབར། རོལ་མོ་ཐམས་ཅད་རང་འཁྲོལ་ཡོས་རང་འབར།
འཕན་ལྔ་བཏགས་པའང་ལྔ་བརྒྱར་འཕེལ། ཅོང་རང་རྡུང་ཞིང་འཕེལ། རྒུན་འབྲུམ་ཇོག་པོ་སྙིམ་པ་ཙམ་ཅིག་གདའ་བ་དེ་སུས་ཀྱང་འཚལ་བར་རྔོ་མ་ཐོག དེའི་ནང་པར་དཀྱིལ་འཁོར་བྲིས་ནས་གཟི་མལ་ལྷ་ལུང་མཚོ་བཞེར་གཉན་ལེགས་ལ་ཕྲ་སྟན་བྱས་སྟེ་པྲ་སེ་ན་པ་ཏ་ཕབ་ནས་སྨྲར་གསོལ་བས། བོད་ཀྱི་ལྷ་ཀླུ་མི་སྲུན་པ་རིལ་གྱི་མིང་སྨྲས་ཏེ། འཕང་ཐང་དུ་ཆུ་ཕབ་པ་ཤོམ་པོ། ལྷ་སར་ཐོག་ཕབ་པ་ཐང་ལྷ། མུ་གེ་དང་ལོ་ཉེས་དང་མི་ནད་སྟོང་པ་བསྟན་མ་བཅུ་གཉིས་ལ་སོགས་པ་ཀུན་སྨྲས། དེའི་སང་ཚོ་རིས་བཟང་པོའི་བུ་ཚ་ཕ་མ་དང་མེས་ཕྱི་ཚང་པ་ལ་པྲ་བསྟན་བགྱིས་ནས་རྒྱལ་པོ་ཆེན་པོ་བཞིའི་པྲ་ཕབ་ནས། གནོད་སྦྱིན་མེ་ལྷ་ཞལ་མངོན་སུམ་དུ་བསྟན།
ལྷ་ཀླུ་མ་རུངས་པ་དངོས་སུ་མི་ལ་ཕབ་ནས། སྡིགས་ཤིང་གཟིར་བ་ནི་པད་མ་སམ་(བྷ)བས་མཛད། དཀར་པོ་ ༄༧།། ཆོས་འབྱུང་གི་ཡི་གེ་ཞིབ་མོ། 179ལ་ཆོས་བཤད་ནས་དམ་ལ་འདོགས་པ་ནི་བོ་ལྷ་ས་ཏོས་མཛད། དེས་མ་ཐུལ་བ་པད་མས་སྦྱིན་སྲེག་བྱས་ནས་མ་མཆིས་པར་བྱས། དེ་འདྲ་བ་ལན་གཉིས་བྱས་ཏེ། སློབ་དཔོན་པད་མའི་ཞལ་ནས་ལྷ་ཀླུ་དམ་འོག་ཏུ་སྩལ་ལགས་ཏེ། ད་རུང་དེ་འདྲ་བ་ལན་ཅིག་བགྱི་འཚལ།
སླན་ཆད་ལྷ་ཆོས་ཅི་བདེར་མཛད་པ་དང་། གཙུག་ལག་ཁང་དགོངས་པ་བཞིན་དུ་རྩིགས་ཤིག་གསུང་ནས། ཟུར་ཕུད་རྒྱང་(རྐྱང་)བུ་ཚལ་དུ་ཀླུ་བཏུལ་བས་གཟི་ཆེན་དངོས་སུ་བྱུང་ནས། སའི་སྟེང་ན་རྒྱལ་པོ་ཁྲི་སྲོང་ལྡེ་བཙན་ཆེ། སའི་འོག་ན་རྒྱལ་པོ་ང་ཆེ། ངེད་ཅག་གཉིས་གྲོགས་པོ་བྱས་ལ་རྒྱལ་པོ་ལྷ་ཁང་བྱེད་པའི་གསེར་དྲེའུ་ཁལ་བཅུ་བཞི་ངས་སྦྱིན་ཅིག་གསེར་ཁུང་གླང་པོ་ཀུན་ལེན་དུ་ཐོང་ཟེར་དམ་ལ་བཏགས། ཤམ་པོ་བཏུལ་བ་སློབ་དཔོན་གྱི་ཐོག་ཏུ་ཆུ་བབ། སློབ་དཔོན་གྱིས་སོ་བ་སྣ་ནས་རྡོ་རྗེ་གདེངས་པས་ཆུ་གྱེན་ལ་བཟློག སླར་ལྷ་རྫིང་བམ་རྫིང་དུ་བླུགས་ནས། རྡོ་རྗེ་བརྒྱབ་པས་ཆུ་ཁོལ་བས་ཤམ་པོ་གངས་ཞུ་བའི་རྩེ་ལ་བསྡད་ནས་སློབ་དཔོན་ང་ལ་དེ་ཙམ་ཐོ་འཚམ་པ་ཟེར།
སློབ་དཔོན་གྱི་ཞལ་ནས་ཁྱོད་ང་ལ་ཐོ་འཚམ་པ་དང་། ངའི་དམ་འོག་ཏུ་མི་ཞུགས་ན་ཁྱོད་སྲེག་གོ་གསུངས་པས། ང་ནག་པོའི་རིགས་ཡིན་ཆོས་བགྱི་བའི་བག་མ་མཆིས། ད་མན་ཆད་གནོད་པ་མི་བགྱིད། ངའི་དྲུང་དུ་སེར་ཆགས་མ་བཏང་ཅིག་ཟེར་ནས་དམ་ལ་བཏགས། ད་སྦྱིན་སྲེག་བགྱིའོ་གསུང་པ་ལ། དེ་རིང་བཙན་པོ་དབུ་འཁྲུའོ་མཆི། དེ་ཨ་ཙརྱལ་བོལྷ་ས་ཏོས་ཆུ་གང་ནས་ཅེས་དྲིས་པས་ཆུ་བྲག་དམར་ཞུམ་བུ་ཚལ་ནས་ལེན་མཆི། ཆུ་རི་རབ་ཀྱི་བྱང་ངོས་ན་ཆུ་མིག་རྟ་རྣ་བྱ་བ་ཡོད། དེ་ནས་བླངས་ཏེ་དབུ་བཀྲུ་བ་དང་གསོལ་ན་སྐུ་ཚེ་རིང་།
ལྷ་སྲས་རིགས་རྒྱུད་འཕེལ། ཆབ་སྲིད་ཆེ་གསུང་། ཆབ་དེ་ལེན་པ་སུས་ནུས་ཟེར། སློབ་དཔོན་སྔགས་མཁན་ན་རེ་ངས་རྔོ་ཐོག་གསུང་ནས་ཀ་ཤིའི་འོག་ནས་བཀྲ་ཤེས་ཀྱི་བུམ་པ་གསེར་ལས་བགྱིས་པ་ཅིག་ལ་དར་གྱིས་བཅད། བཞེས་ཀྱི་རྒྱ་བཏབ་དེ་འཛབ་བྱས་ནས་ནམ་མཁའ་ལ་འཕངས་པས་ཇེ་མཐོ་ཇེ་མཐོ་སོང་ནས། སློབ་དཔོན་གྱིས་འཛུབ་ཁུང་དེར་རྨ་180 ༄༅།།〈སྦ་བཞེད་〉ཕྱོགས་བསྒྲིགས། བྱའི་སྒྲོས་བྱབས་པས་ཟན་ཅིག་བཟའ་ཡུན་ན་བུམ་པ་སེར་རྒྱང་ངེ་སློབ་དཔོན་གྱི་པང་དུ་བྱུང་། ཁ་ཕྱེ་བའི་ནང་ན་ཆུ་སྐྱ་ནར་བ་ཅིག་གདའ། དེས་དབུ་ཁྲུས་ཞེས་བློན་པོ་ཀུན་ལ་གཏད་པས་དེ་མདུན་སར་བྲིམས་པས་འདི་མོན་གྱི་སྨྱོ་ཆུ་ཡིན་ཕོ་ལ་ཐོང་སེར་ནས་མ་མཆིས་པར་བགྱིས།
སློབ་དཔོན་ཞལ་ནས་བཙན་པོ་ཁྱོད་ཀྱི་ཡུལ་བཟང་པོར་བྱ། ངམ་ཤོད་ཀྱི་བྱེ་མ་ན་དང་མཚལ་དུ་བྱ། གྲ་ལ་དོལ་བཏགས་པ་དང་ཕུལ་པོ་ཚུན་ཆད་ཆུ་མེད་པ་རྣམས་སུ་ཆུ་བྱུང་། གྲམ་པ་ཐམས་ཅད་ལ་ཞིང་བྱས་ལ་བོད་ཀུན་འཚོ་བར་བྱ། བྷེ་ཤ་ར་མ་ན་ལ་བོད་ཀྱི་མི་རྣམས་ཕྱུག་པོར་བཏང་། འཛམ་བུའི་གླིང་ན་དཀོར་ཡོད་དོ་ཅོག་བོད་དུ་འབྱུང་། རྩང་པོ་དང་མཚོ་སྦུབས་སུ་བཅུག་ལ་མཆོངས་པས་ཆོག་པར་བྱ། ངས་ཨུ་རྒྱན་དུ་ཆུ་འདི་བས་ཆེ་བ་ཅིག་སྦུབས་སུ་བཅུག་ཅེས་རྒྱ་ཆེར་གསུངས། དེ་ལྟར་འོང་ངམ་སད་པའི་ཕྱིར་སྔ་དྲོ་ཅིག་དགོངས་པ་མཛད་པས་ཀླུའི་རྫིང་དུ་ཆུ་བྱུང་། ད་རུང་སད་དོ་ཅེས་པས་བྲག་དམར་མཚོ་མོར་གྱུར་ནས་སྔོ་ཕྱམས་ལ་བཏང་།
དེའི་ཕྱི་འཕྲེད་བྲག་དམར་གླ་བའི་ནགས་ཚལ་དུ་བཏང་། ཡང་སང་ནང་པར་སྔ་དྲོ་ཅིག་དགོངས་པ་མཛད་ནས་སྒོམས་ཏེ། ཟུང་དཀར་ཆུ་ཆུ་རྗེན་ནས་བྱ་བྱུངས་ནས་འོངས་པས། བློན་པོ་དག་ན་རེ་བོད་ཡུལ་བཟང་པོར་བྱས་ནས་སྔགས་མཁན་གྱི་མཐུ་དང་སྦྱར་ན་རྒྱལ་སྲིད་རྒྱ་གར་གྱིས་ཕྲོགས་ཏེ་འོང་ཞེས་མདུན་སར་གྲོས་བྱས་ནས་འཕྲོ་དགུམ་བར་ཆད། སློབ་དཔོན་གྱི་ཞལ་ནས་ད་ཞིང་བྱའོ་གསུང་བས་ཞིང་ཡར་ལུངས་ཀྱིས་ཆོག་གསུང་ནས་སྔགས་མཁན་ལ་བྱ་དགའ་ཆེར་ཕུལ་ནས་རྒྱ་ཡུལ་དུ་བཞུད་པར་ཞུ་ཕུལ་བས། བཙན་པོ་དེ་ལ་ཐུགས་མ་དགྱེས་ནས་སློབ་དཔོན་ལ་བསྐོར་བ་བྱས་ནས་གསེར་བྲེ་གང་ཕུལ་བས། སློབ་དཔོན་གྱི་ཞལ་ནས་གསེར་འདོད་པ་ཡིན་ཏེ། བོད་ཐང་འཁོབ་ཏུ་འདྲེ་སྲིན་གདུག་པ་ཅན་ཐམས་ཅད་བཏུལ་ལ་བཙན་པོ་ཆོས་བྱར་བཏུབ་པར་བྱ་བ་དང་། བོད་ཡུལ་བཟང་པོར་བྱས་ལ་འབངས་བདེ་བ་ལ་དགོད་པའི་ཕྱིར་ང་འོངས་ན། གསེར་འདོད་ན་འདུག་བྱས་པས་ཆོག་གསུང་ནས་རྩ་དང་ས་རྡོ་རེག་ཚད་གསེར་
༄༅།། ཆོས་འབྱུང་གི་ཡི་གེ་ཞིབ་མོ། 181དུ་སོང་། འོན་ཀྱང་བཙན་པོའི་ངོ་བསྲུང་པའི་ཆེད་དུ་ཁྱོར་གང་ཙམ་ཕྱག་དུ་བཞེས་ཏེ་ལྷག་མ་ཕྱིར་བཙན་པོ་ལ་ཕུལ། དེར་བློན་པོ་ཟེར་བ་ལྟར་ཆད་ནས་སློབ་དཔོན་ཡར་གཤེགས་ཁར་རྗེ་བློན་ཉི་ཤུ་ལ་མན་ངག་ལྟ་བའི་ཕྲེང་བ་བཤད་ནས། རྒྱལ་པོ་ཆེན་པོ་ངའི་སྔགས་འདི་ལྟ་བ་ཆོས་ཀྱི་ཕྱོགས་དང་བསྟུན་ལ་སྤྱོད་པ་བྱང་ཆུབ་ཀྱི་ཕྱོགས་དང་བསྟུན། ལྟ་བའི་རྗེས་སུ་སྤྱོད་པ་མ་ཤོར་བར་མཛོད། ཤོར་ན་དགེ་མེད་སྡུག་མེད་དུ་སོང་ནས་ཆད་ལྟ་སྐྱེས་ན་ཕྱིས་གསོ་རུ་མི་རུང་། སྤྱོད་པའི་རྗེས་སུ་ལྟ་བ་འབྲེངས་ན་དངོས་པོའི་མཚན་མས་བཅིངས་ནས་གྲོལ་བར་མི་འགྱུར། ངའི་སྔགས་སེམས་ཕྱོགས་འདི་ལྟ་བ་ཤས་ཆེ་སྟེ། མ་འོངས་པ་ན་ཚིག་འདིའི་རྡེང་ནི་ཤེས།
ལྟ་བའི་དེང་མ་རྙེད་ནས་མང་པོ་ཞིག་ངན་སོང་དུ་འགྲོ། འདྲ་མེན་འགས་སེམས་ཅན་མང་པོའི་དོན་བྱེད་ཅེས་གསུངས་ནས་དཔེ་མང་པོ་ཞིག་མཆིང་ཕུའི་རྫ་ལ་སྦས་སོ།། བཙན་པོ་ལ་རིམ་པ་མཛད་ནས་གསང་སྔགས་ཀྱི་ལུང་གནང་། ཕུར་བུ་འབུམ་སྡེ་བཤད་ནས་སྨོན་ལམ་བཏབ་པ། བདག་དང་བསྟན་པ་མེད་པའི་མཆོད་བདག་རྣམས།། ཚེ་རབས་འདི་དང་ཚེ་རབས་གར་སྐྱེས་ཀྱང་།། འོག་མིན་ཞེས་བྱའི་གནས་མཆོག་དམ་པ་རུ།། རྣལ་འབྱོར་ཐེག་ཆེན་འབྲས་བུ་སྤྱོད་པར་སྨོན་ཞེས་གསུང་ནས། སྦྱིན་སྲེག་གི་འཕྲོ་བྱ་བ་མ་གྲུབ་པར་ཡར་གཤེགས། སྐྱེལ་མས་ཆིབས་ཁྲིད་ནས་ཡར་སྤྱན་དྲངས་པས་བློན་པོ་ཁ་ཅིག་ན་རེ་སྔགས་མཁན་འདི་ནུས་པ་ཆེ་སྟེ་བོད་ལ་བྱད་བྱས་པར་འོང་པར་མཆི་ནས་གསོད་མི་བཅོ་བརྒྱད་གོ་རུ་ལ་བསྐྱོན་ནས་བཏང་བས་སློབ་དཔོན་མང་ཡུལ་དུ་བྱོན་པ་དང་།
སང་འོ་ཅག་ལ་འཚེ་བར་བྱེད་པའི་མི་ཁ་གཅིག་ཀྱང་འོང་གསུང་ནས། དོང་བས་ཀྱི་འཕྲང་ལ་བྱོན་པ་དང་། སྟག་སྣར་མི་བཅོ་བརྒྱད་པོས་ལ་ལས་མདའ་བཀང་། ལ་ལས་གྲི་བྱུང་ནས་སློབ་དཔོན་གྱིས་ཕྱག་རྒྱ་བཅིངས་པས་འཇིམ་གཟུགས་བཞིན་དུ་གྱུར་ཏེ་སྨྲ་མ་ཤེས། མདའ་འཕེན་པ་དང་སྡུད་པ་མ་ཤེས་ཏེ་རེངས་པའི་བར་ན་ཕར་བྱོན་ནས་མང་ཡུལ་གྱི་ལ་ཁར་ཕྱིན་པ་དང་། 182 ༄༅།།〈སྦ་བཞེད་〉ཕྱོགས་བསྒྲིགས། སློབ་དཔོན་གྱི་ཞལ་ནས་ངས་བོད་ཀྱི་ལྷ་ཀླུ་འདྲེ་སྲིན་ལན་༢་འདུལ་དགོས་པའི་འཕྲོ་ཅིག་ལུས། དེ་མ་ལུས་ན་རྒྱལ་པོའི་སྐུ་ཚེ་རིང་ཆབ་སྲིད་ཆེ། ཆོས་ཡུན་རིང་དུ་གནས་པ་ལ་འཕྲོ་ལུས་པ་དེ་ཡིད་ལ་གཅགས་སོ་གསུང་།
ཆོས་སྐོར་ཅིག་འབྱོངས་ནས་འོང་སྟེ། དེར་འཁྲུག་པ་ཆེན་པོ་ཅིག་ཀྱང་འོང་། ཆོས་ལ་རྐེད་ཉག་བག་རེ་འོང་ཉེན་ཡོད། ཁར་སང་གི་འཚེ་བར་བྱེད་པའི་མི་ལ་འདི་ཐོར་གསུང་ནས་ཡུངས་དཀར་ཡར་གང་གཏད་ནས་སྐྱེལ་མི་མར་བཟློག ད་རེ་ཤིག་ང་ལ་མིའི་ཡུལ་ན་གདུལ་བྱ་མེད་པས་ལྷོ་ནུབ་མཚམས་སུ་སྲིན་པོ་འདུལ་དུ་འགྲོ་གསུང་ནས་ཆིབས་ཁ་ནས་འཕུར་ནས་སྤྲིན་གསེབ་ན་ཡར་ཆོས་གོས་ཡུ་རེ། སྲེག་ཤང་ཁྲོ་ལེ་སོང་། སྐྱེལ་མིས་གསོད་མི་ལ་ཡུངས་དཀར་གཏོར་བས་སྨྲ་ཤེས་ཤིང་འགྲོ་ནུས་པར་གྱུར་ཏོ།། མི་རྣམས་སླར་ཕོ་བྲང་དུ་མཆིས་ནས་སྔགས་མཁན་གསུང་པ་རྗེའི་སྙན་དུ་གསོལ་བས་བཙན་པོའི་ཐུགས་ལ་ཤིན་ཏུ་གཅགས་པར་གྱུར་ཏོ།། དེ་ནས་ཆོས་ཀྱི་མདུན་ས་མཚོ་མོ་གུར་དུ་ཕུབ། གསས་སྣང་གནམ་གྱི་ཚུལ་དུ་དཔོན་དུ་བསྐོས།
དུས་དེར་དཔོན་པོ་དང་བློན་པོ་རྣམས་ཁ་ལོག་སྟེ་ཆོས་མི་བྱེད་བོན་བྱའོ་ཟེར་བས་བོ་ལྷ་ས་ཏོའི་ཞལ་ནས་རྒྱལ་ཁམས་ཅིག་ཆོས་ལུགས་གཉིས་བྱུང་ན་ཤིན་ཏུ་སྡུག་ཆེ། འོ་ཆག་རྩོད་པ་བྱས་ལ་ཁྱོད་རྒྱལ་ན་བོན་སྤེལ་ང་ཡར་འགྲོ། ཆོས་རྒྱལ་ན་བོན་སྣུབས་ལ་དམ་པའི་ལྷ་ཆོས་བྱ་གསུང་། ཆོས་དང་བོན་འགྲན་པར་ཆད་པ་ལ་དཔང་པོ་མེད། ཕོ་བྲང་ཟུར་ཕུག་རྐྱང་བུ་ཚལ་དུ་བཏབ་ནས་ཆོས་ཀྱི་ལད་དཔོན་ཞང་ཉ་བཟང་དང་། སྟག་བཙན་གདོང་གཟིགས་དང་། སེང་མགོ་ལྷ་ལུང་གཟིགས་དང་། མྱང་ཤ་མི་རྣམས་བོ་དྷི་ས་ཏོའི་ཁ་འཛིན་དང་ཤགས་འདེབས་སུ་བསྐོས། སྟག་ར་ཀླུ་གོང་དང་། རྩིས་ཆེན་པོ།
ཁྱུང་པོ་དུམ་ཚུགས་ཙེ་ཙེ། ཅོག་ལ་སྨོན་ལམ་འབར། མཚེ་མི་ལ་སོགས་པ་བོན་གྱིས་འཛིན་ཤགས་འདེབས་སུ་བསྐོས་ནས། ཤགས་འདེབས་པའི་དུས་སུ་བོན་ཁུངས་ངན་ལ་གཏན་ཚིགས་ཆུངས། ཆོས་ཁུངས་བཟང་ལ་རྣོ་རྒྱ་ཆེ་བར་བྱུང་སྟེ། ཤགས་བཟང་ལ་རྣོ་ཆེ་བར་སྟེ་བོན་ཀྱིས་ཆོས་མ་ཐུབ། ས་བྱི་ ༄༧།། ཆོས་འབྱུང་གི་ཡི་གེ་ཞིབ་མོ། 183བོན་པོས་འཕན་ཡུལ་དུ་ཤི་བ་བསྡུར་བ་ཐམས་ཅད་བསེ་རེགས་སུ་གྱུར་པས་སླད་ཆད་བོན་བྱ་བ་དང་ཤི་བ་མི་བསྡུར་བར་ཆད།
ཞང་ཞུང་དང་འཚེ་མིས་རྗེའི་སྐུའི་བར་ཆད་སེལ་བའི་ཕྱིར་འདྲེ་སྲིན་ལ་བོན་རེ་བྱ་བ་ལས་གཞན་མི་བྱ་བ་དང་། གཤིན་གྱི་ཆེད་དུ་རྟ་གསོད་པ་དང་། དངོས་སུ་ཤ་གཡོ་བ་དོམ་སྡོམ་བར་ཆད་བོན་གྱི་དཔེ་ཀུན་ཆུ་ལ་བསྐུར། ལྷག་མ་ཕྱིས་མཆོད་རྟེན་ནག་པོའི་ནང་དུ་མནན། དེང་བླན་ཆད་ཆོས་བྱ་བ་དང་ལྷ་ཁང་རྩིག་པར་ཆད་བྱས་པས་བློན་འགོས་རྒན་བཤུམས། རྗེས་ཁྱོད་ཆོས་བྱེད་པ་ལ་མི་དགའ་འམ་བྱས་པས། མོན་བུ་འདི་ཡང་སྨྲ་རེ་མཁས། དམ་ཆོས་འདི་ཡང་གཏིང་རེ་ཟབ། ད་ཆོས་བྱར་ཡོད་ཙ་ན་ང་རྒས་པ་མཆི་བས། འོ་ན་རྗེ་བློན་འོར་རེ་ཆེ་གསུང་།
གསེར་གྱི་ལྷ་ཤཱཀྱ་མུ་ནེ་སྤྱན་དྲངས་ཏེ་སླར་ར་མོ་ཆེར་བཞུགས་སོ།། ཡོས་བུའི་ལོའི་དཔྱིད་བསམ་ཡས་ཀྱི་རྨང་གདིང་པར་ཆད་ཙ་ན། གསས་སྣང་གིས་སྔོན་དུ་གླག་མདའི་ལྷ་ཁང་བརྩིགས་ནས་སྦ་ཕ་ཚན་ཆོས་ལ་བཀོད། འབའ་ལྷ་གཟིགས་ཀྱིས་ཀོང་ལ་དགེ་བའི་བཤེས་གཉེན་བྱས། ཁྲིམས་ལྔ་ཕོག་ཉིང་རིལ་དཀར་པོར་བཏང་། དེ་ལྟར་ཆོས་དང་བོམ་བརྩོད་པས་ཆོས་རྒྱལ་ནས་རྗེ་བློན་རྣམས་ཆོས་བྱ་བར་ཆད་ནས། སློབ་དཔོན་བོ་ལྷ་ས་ཏོ་དང་༢་ཐུགས་དམ་དཔལ་བྲག་དམར་བསམས་མི་འགྱུར་ལྷུན་གྱིས་གྲུབ་པ་བཞེངས་པར་མོལ་ནས་ཁས་སྤུ་རིའི་གོང་དུ་ཆད་བྱས་ནས། སློབ་དཔོན་གྱི་ཞལ་ནས་ངས་དཔྱད་མཛད་པས་ཤང་རི་རྒྱལ་པོ་གདན་ལ་བཞུགས་པ་འདྲ་སྟེ་བཟང་། རི་ཆུང་བྱ་མས་བུ་ལ་བཀབ་པ་འདྲ་སྟེ་བཟང་། སྨན་རི་རིན་པོ་ཆེ་སྤུངས་པ་འདྲ་སྟེ་བཟང་།
ཁས་སྤུ་རི་བཙུན་མོ་དར་དཀར་གྱི་གོ་ཟུ་གསོལ་བ་འདྲ་སྟེ་བཟང་། རི་ནག་ལྕགས་ཕུར་ས་ལ་བཏབ་པ་འདྲ་སྟེ་བཟང་། མེ་ཡར་ཏྲེ་རྟ་ཆུ་མཐུང་པ་འདྲ་སྟེ་བཟང་། དོལ་ཐང་དར་དཀར་གྱི་ཡོལ་བ་བཏིང་བ་འདྲ་སྟེ་བཟང་། ས་གཞི་འདི་མཁར་གཞོང་གུར་ཀུམ་གྱི་བཀང་བ་འདྲ་སྟེ་ཐུགས་དམ་འདིར་བཞེངས་ན་བཟང་བྱ་བར་བསྟན་སྟེ། ཕྱག་མཁར་གྱིས་ཕྱག་བྲེས་མཛད། ས་གཞི་དེ་འཇག་184 ༄ཟ།། (སྦ་བཞེད་〉ཕྱོགས་བསྒྲིགས། སྐྱ་ཕོད་དེ་ཕུ་ཅེམ་མེ་སྐྱི་བ་དང་གླེང་གལ་ཐོ་རེ་འདུག་པའི་སྟེང་དུ་སྙེར་སྟག་ཙན་སྡོང་གཟིགས་ཀྱིས་རྩྭ་མཐོས་སྐོར་ནས་ང་འདིར་བཙན་པོའི་ཆིབས་སྐྱོང་པ་བྱེད་དོ་ཟེར།
དེ་ནས་བླ་བློན་ལྷ་ཁང་རྩིག་པའི་བཀའ་བསྒྲོས་པས་བློན་ཁྲི་བཟང་གི་མཆིད་ནས། རྗེ་ཅིག་ལགས་ཐབས་ཀྱིས་མ་མཛད་ན་བོད་འབངས་ལ་ལོག་ནས་དམ་པའི་ཆོས་མི་བཏུབ། ཐུགས་དམ་ཀྱང་མི་འགྲུབ་པར་གོར་མ་ཆག་མཆི། ཐབས་ཇི་ལྟར་བྱ་བར་མོས་པ་ལ། རྗེའི་བཀའ་གཉན་པས་བཀའ་ཁྲིམས་དང་བཀའ་ནན་དྲག་ཏུ་སྩལ་ནས་ལྡེམ་ཁ་བོར་བ་ལ་སོགས་པ་ལྐོག་ཏུ་ཆད་ནས་བོད་འབངས་ཀུན་ཚོགས་སྟེ་བཀའ་(གདམས)སྩལ་པ། འཛམ་བུའི་གླིང་ན་བོད་ཀྱི་རྒྱལ་བོ་མི་ཆེ། བོད་ཀྱི་རྒྱལ་པོ་ང་ལས་མི་ཆེ་བ་ནི་སྡར་(སྔར)མ་བྱུང་ན་ང་ལ་ཕྱག་རིས་མེད་པས་ང་ཕྱག་རིས་ཤིག་བྱེད་པས་ཁྱེད་བོད་འབངས་འཛངས་པ་རྣམས་གླེངས་གསུང་། བློན་ཁྲི་བཟང་ལངས་ནས་རྗེའི་བཀའ་ནི་བདུད་པས་གཉན། ཁྲིམས་ཀྱི་ལ་རྩེ་ནི་དགུང་པས་མཐོ། ཕྱག་རྗེས་གང་མཛད་པ་བཀའ་ལུང་ཞུའོ་མཆི།
རྒྱལ་པོའི་ཞལ་ནས་མཁར་ཞང་པོའི་རྒྱ་ཡུལ་མཐོང་བ་ཅིག་བརྩིག་གམ། ཡང་ན་ཤེལ་གྱི་མཆོད་རྟེན་ཤ་རི་ཙམ་པ་གཅིག་བརྩིག་གམ། ཡང་ན་ཝ་ལུང་གྲོག་པོ་གསེར་ཕྱེས་དགང་ངམ། ཡང་ན་དཀའ་ཆུའི་ཐང་ལ་ཁྲོན་པ་འདོམ་དགུ་བརྒྱ་དང་དགུ་བཅུ་བྲུའམ། ཡང་ན་སྤུ་རི་ཟངས་ཀྱིས་བཏུམ་མམ། ཡང་ན་རྩང་པོ་ཟངས་མི་སྦུབས་སུ་བཞུག་གམ། ཡང་ན་ལྷ་ཁང་བྲེ་ཙམ་གཅིག་རྩིག་གམ་དོམས་ཤིག་པར་བཀའ་སྩལ། རྗེའི་བཀའ་ལུང་ཆེ་ལ་སྒྲུབ་དཀའ་བས་འདམ་ཁ་གང་ཡང་ཁས་ལེན་མ་ཕོད། འབངས་ཀུན་བྲེད་པ་དང་། ཞང་ཉ་བཟང་གི་མཆིད་ནས།
རྗེ་ཅིག་ལགས་མཁར་པོ་དེ་ཙམ་པ་འཕྲས་ན་ནི་འཇིག། ཆེས་ན་ནི་མི་འབྱོངས། ཤེལ་རིན་པོ་ཆེ་བས་སའི་མཆོད་རྟེན་དེ་ཙམ་ཡང་མི་འབྱོངས། ཝ་ལུང་གྲོག་པོ་གསེར་བས་བྱེ་མས་ཀྱང་མི་ཁེངས། ཁས་པོ་རི་གཟར་གོག་ཚུན་ཆད་ཟངས་སུ་སོང་ཡང་མི་ཐུམས། རྩང་པོར་དགུན་སྦུབས་སུ་ཚུད་ཀྱང་དབྱར་ཆུས་འཁྱེར། ཆུ་དོང་འདོམ་གང་བྱས་ཀྱང་ཆུ་རྡོལ་ཏེ་བྲུར་ ༄༅།། ཆོས་འབྱུང་གི་ཡི་གེ་ཞིབ་མོ། 185མི་བཏུབ། ལྷ་ཁང་བྲེ་ཙིག་གཅིག་བྱ་དེ་ལས་འོས་གདའ་འམ་མཆིས་པས་བོད་འབངས་ཀུན་གཡས་པར་འཆམ་ནས་དེ་ལ་འོར་ཆོ་བཏབ།
དེ་ནས་བློན་སྟག་ར་ཀླུ་གོང་ཆོས་ལ་གནག་པས་སྦ་ལྕག་ས་ལ་བརྡབས་ཏེ་ལྷ་ཁང་རྩིག་པ་དེ་ཆོས་ཡིན་པས་ང་མི་དགའ། ངེད་རང་བོན་བྱ་ཟེར་བས། རྗེའི་བཀའ་ཅོག་པ་ཁྱེད་ཀྱིས་སྟག་ར་བྱང་དུ་སྨྱུགས་ཤིག་ཅེས་པ་དང་། འབངས་རྒས་མི་གཉིས་ཀྱིས་རྩྭ་ཐག་བཏགས་ཏེ། ཚེར་ལྕག་གིས་བྲབ་ཅིང་བྱང་དུ་སྒྱུགས། དེ་ལ་ཀུན་བྲེད་ནས་ཅང་མི་ཟེར། དེ་ནས་ལྷ་ཁང་གི་ས་ཆོག་བྱས་ཏེ། ཡ་རབས་ཀྱི་བུ་ཚ་ཕ་མེས་ཀྱི་ཕྱི་ཚང་པ་རྒྱན་གྱིས་བརྒྱན། རཏ་ནའི་སྣོད་དུ་མགོ་གསོལ། ཁ་རྒྱགས་སྨྲའི་ཐུག་ཕ་ལ་ཐེན།
བཙན་པོས་གསེར་གྱི་འབྱོར་ཁྲུ་གང་པ་ཐོགས་ཏེ་ས་བརྐོས་པས་ནས་དཀར་མོ་ཕུལ་དོ་དང་། འབྲས་དཀར་མོ་ཕུལ་དོ་བྱུང་བས། ཨ་ཙརྱ་དགྱེས་ཏེ་ཕ་ལ་ཕ་ལ་སིད་རྡི་སིད་དི་གསུང་སྟེ། དེ་བཙན་པོས་མ་གོ།། (ལོ་ཙུ)བ་ལ་ཨ་ཙ་རྱ་ཅི་ཟེར་བྱས་པས། (ལོ་ཙྪ) བ་ན་རེ་བཟང་པོ་གྲུབ་པོ་གྲུབ་པོ་ཟེར་གསུང་། དེར་མཆོད་རྟེན་ཆེན་པོ་བཞིའི་སླ་ཕུར་བཏབ། དེ་ནས་བཙན་པོས་སློབ་དཔོན་ལ་ལྷ་ཁང་བཞེངས་པར་ཞུ་ཕུལ་བས། སློབ་དཔོན་གྱི་ཞལ་ནས། ཁྱོད་དང་པོ་བྱང་ཆུབ་མཆོག་ཏུ་སེམས་བསྐྱེད་པའང་ཇོ་མོ་སྒྲོལ་མ་ཡིན།
ཐ་མ་སངས་རྒྱས་ཙ་ན་རྡོ་རྗེ་གདན་དུ་ཆོས་ཀྱི་འཁོར་བསྐོར་བར་གསོལ་བ་འདེབས་པའང་ཇོ་མོས། ད་ལྟ་རྒྱལ་པོའི་ཐུགས་དམ་གྱི་བར་ཆེད་སེལ་བའང་ཇོ་མོས་མཛད་པ་ཡིན་པས། སྔོན་ལ་རྒྱལ་པོས་ཇོ་མོའི་སྒྲུབ་ཁང་རྩིགས་ཤིག་པར་ལུང་ཕོག། རྒྱལ་པོས་ཀྱང་ལྷོ་ངོས་སུ་ཨ་རྱ་པ་ལོའི་ཁང་པ་བརྩིགས་ཏེ། ཐོག་ཕེབས་ལགས་པ་དང་། སློབ་དཔོན་ཁང་པ་ལགས་ཏེ་ལྷ་མ་མཆིས་ཞུས་པས། བཙན་པོ་ཡོ་བྱད་སྡོགས་ཤིག་ལྷ་བྱེད་པ་འོང་གིས་གསུངས་པ་དང་། རྟེན་ཁང་པེ་ཧར་ན་རྒྱ་མཚལ་བུ་ཅན་བྱ་བ་ཚོན་རྩིའི་སྐོང་བུ་ཀོང་ཅོ་གང་ཁུར་པིར་ཆག་པོ་གང་ལག་ན་ཐོགས་ཏེ། འཇིམ་གཟུགས་དང་རི་མོ་བྱེད་པ་ལ་འཛམ་བུའི་གླིང་ན་ང་མཁས་ཏེ། བོད་ཀྱི་ལྷ་ཁང་རྩིག་པའི་ལྷ་བཟོ་ང་ཡིན་ཟེར་བ་གཅིག་བྱུང་།
དེ་186 ༄༅།།(སྦ་བཞེད་〉ཕྱོགས་བསྒྲིགས། བོས་ནས་ཁང་པར་བཙན་པོ་དང་སློབ་དཔོན་དང་བལ་པོ་ཕྱྭ་མཁན་དང་བཞིས་མོལ་བ་བྱས་ཏེ། ལྷ་བཟོ་ན་རེ་རྒྱ་གར་གྱི་ལུགས་སུ་བྱའམ་རྒྱ་ནག་གི་ལུགས་སུ་བྱ་ཟེར། སློབ་དཔོན་གྱི་ཞལ་ནས་བུད་བྷ་རྒྱ་དཀར་པོར་བྱོན་པ་ཡིན་པས་རྒྱ་གར་ལུགས་སུ་བྱའོ་གསུང་། བཙན་པོ་ན་རེ་སློབ་དཔོན་ང་བོད་ནག་པོ་ལ་དགའ་བ་རྣམས་དད་པ་སྐྱེར་རེ་བ་ཡིན་པས་ལྷ་བོད་ཀྱི་ལུགས་སུ་བྱ་བར་ཅི་གནང་བྱས་པས། འོ་ན་བོད་འབངས་སྡུས་ཤིག་བོད་ཀྱི་ལུགས་སུ་བྱའོ་གསུང་། བོད་ཀུན་ཚོགས་པའི་ནང་ན་མཚར་བ་ཁུ་སྟག་ཚབ་ལ་དཔེ་བྱས་སྟེ། གཙོ་བོ་ཨ་རྱ་པ་ལོ་ཁར་ས་པ་ནི་བཞེངས། ཆུང་ཟ་མོ་མཚར་བ་ལ་དཔེ་བྱས་ཏེ་ལྷ་མོ་འོད་ཟེར་ཅན་གཡོན་དུ་བྱས།
མོ་ལ་མཚར་བ་ཅོ་རོ་ཟ་ལྷ་བུ་སྨན་ལ་དཔེ་བྱས་ཏེ་སྒྲོལ་མ་གཡས་སུ་བྱས། ཐང་བཟས་སྟག་ལོ་ལ་དཔེ་བྱས་ཏེ་ཨ་རྱ་པ་ལོ་ཡི་གེ་དྲུག་པ་དེའི་གཡས་སུ་བྱས། སྨ་གསས་ཀོང་ལ་དཔེ་བྱས་ཏེ་ཨ་རྱ་པ་ལོ་རྟ་འགྲིན་སྒོ་སྲུངས་སུ་བྱས། དེ་ནས་བཙན་པོས་དགུ་སྟོང་ལ་ཡོ་བྱད་སྟ་གོན་མཛད་པ་དང་། དར་གྱི་བེག་རྩེ་གཉིས་བརྩིགས་ནས་ལྷ་ཁང་ལ་མངའ་གསོལ་ཞུ་ཞིང་ལྷ་བཟོ་ལ་བྱ་དགའ་དབུལ་བྱས་པ་དང་། ལྷ་བཟོ་གར་སོང་ཏོལ་མ་མཆིས་ཏེ་སྤྲུལ་པ་ཡིན་པར་ལྟ། སློབ་དཔོན་གྱིས་མཆོད་པ་ཤོམ་དུ་སྩལ་ཏེ། དགུང་རྨུས་པ་དང་ཨ་རྱ་པ་ལོའི་ཡང་ཐོག་ནས་འོད་ཉི་མ་ཤར་བརྩམ་ཅིག་བྱུང་། དེ་ཅི་ཡིན་ཞུས་པ་དང་། བོད་ལ་ཨ་མི་ད་བས་དགོངས་པའི་འོད་ཡིན་པ་རྗེ་ཨ་མི་ད་བའི་ཡང་ཐོག་བྱའོ་གསུང་ནས།
ཡང་ཐོག་ཏུ་ཨ་མི་ད་བ་གཙོ་འཁོར་ལྔ་བཞེངས་སུ་གསོལ། དེ་ནས་རྒྱལ་པོས་ཨ་ཙ་རྱ་ལ་སྒྲུབ་ལུང་ཞུས་ནས་བསྒྲུབས་པས་འགྲུབ་ནས། ཟླ་བ་ཕྱེད་ན་ཧ་ཡ་གྲི་བས་ནམ་ཕྱེད་ན་སྐད་ལན་༢་བཏོན་པས་རྩེ་རྒོད་རྣམས་ཀྱིས་ཐོས་ནས་བྱེད་དེ། དེ་ཅི་དྲིས་པ་དང་། ཨ་ཙ་རྱ་ན་རེ་རྒྱལ་བོས་གྲུབ་པ་བརྙེས་པས་རྟ་མགྲིན་གྱི་སྐད་ལན་༢་བཏོན་པས་དེ་འཛམ་བུའི་གླིང་སུམ་གཉིས་སུ་ཐོས་ཏེ་རྒྱལ་པོའི་ཆབ་སྲིད་ཀྱང་དེ་ཙམ་མོ་གསུང་། དེ་ནས་དབུ་རྩེའི་འགྲམ་བཏིང་བར་ཞུས་པས། ཨ་ཙ་རྱ་ན་རེ་བྲག་དམར་བསམ་ཡས་མི་འགྱུར་ལྷུན་གྲུབ་འདི་ ༄༅།། ཆོས་འབྱུང་གི་ཡི་གེ་ཞིབ་མོ། 187འཛམ་བུའི་གླིང་ན་བྱིན་ཆེ་བ་མདོ་སྡེ་དང་འདུལ་བ་དང་མངོན་པ་དང་གསང་སྔགས་ཐམས་ཅད་དང་མཐུན་ཞིང་མི་འགལ་བ། འགྲན་གྱི་དོ་མེད་པ་ཅིག་བགྱི་གསུང་སྩལ།
ཨ་ཙ་རྱ་དེ་ལྟ་བུ་མཁྱེན་ནམ་ཞུས་པས། ངས་ཤེས་ཏེ་དེ་ལྟ་བུ་ཅིག་ཨོ་ཏན་ཏ་པུ་རི་ན་ཡང་ཡོད། དེ་ཅི་འདྲ་ན་སྔོན་མུ་སྟེགས་ཀྱི་རིག་འཛིན་སྒྲུབ་པ་པོས་རོ་སྒྲུབ་པའི་དངོས་གྲུབ་ལེན་པའི་གཡོག་མཚན་རྟགས་དང་ལྡན་ཀུན་དུ་བཙལ་བས་མ་རྙེད་དེ། མ་ག་རྡའི་དགེ་སློང་སྒྲུབ་པ་པོའི་ཉེ་གནས་བྱེད་པ་པ་ལ་དཔོན་ལ་མཎ་ཊལ་ལ་གསེར་གྱི་ཉེའུས་བཀྲམ་པ་ཡང་ནས་ཡང་དུ་ཕུལ་བས་དགེ་སློང་ན་རེ་ཁྱོད་ང་ལ་མན་ངག་འདོད་དམ། རིག་འཛིན་གྱིས་སྨྲས་པ། ང་ཁྱོད་ཀྱི་ཉེ་གནས་རྟགས་ཅན་དེ་ཞུའོ།། དེས་དེ་ལ་ཕུལ་ལོ།། དེ་ནས་སྒྲུབ་ཁང་དུ་ཕྱིན་པ་དང་རོ་སོག་ཕོན་ཙམ་པ་གཅིག་དཀྱིལ་འཁོར་གྱི་སྟེང་ན་འདུག་གོ།། དེ་ལ་དགེ་ཚུལ་ཁྱོད་རོ་ལ་དཔའ་བའི་རྟགས་ཡོད་པས་མ་འཇིགས་པར་དེའི་ལྕེ་དེ་ཆོད་ཅིག། ལྕེ་དེ་གསེར་གྱི་རལ་གྲིར་སོང་བ་དང་ང་ལ་བྱིན་ཅིག།
དེས་གར་གཏད་པར་འགྲོ་བར་ནུས་པ་ཡིན་ཏེ། ང་འོག་མིན་དུ་རིག་འཛིན་སྒྲུབ་ཏུ་འགྲོ་བས་དེ་ཁྱོད་ལ་རྔན་པར་སྦྱིན་ནོ།། དེར་དེས་མཉམ་པར་བཞག་གོ།། དགེ་ཚུལ་རོ་ལ་ཞོན་ནས་གྲིས་ལྕེ་གཅོད་དུ་བཅུག་པ་དང་འགུལ་ཞིང་མིག་མགུལ་ཁ་ཏབ་ཏབ་བྱེད་པ་དང་། ལྕེ་དར་ཤམ་ཙམ་ཅིག་བྱུང་པ་མ་ཟིན་ནོ།། ལན་གཉིས་སུ་མ་ཟིན་པ་དང་། ད་རེས་ལྕེ་མ་ཆོད་ན་དང་པོ་ངེད་རང་གཉིས་གསོད། དེ་ནས་སྟོང་༢་སྲིད་པ་༢་གྱི་སེམས་ཅན་གསོད་དུ་འོང་བས་བསྒྲིམས་ལ་ཆོད་ཅིག་ཟེར་རོ།། དེས་རོ་དང་ཁ་སྤྲད་ནས་བསྒྲིམས་པ་དང་། ལྕེ་སོས་ཟིན་ནས་བཅད་པས་རལ་གྲིར་གྱུར་ནམ་མཁའ་ལ་གཡུགས་པས་ནམ་མཁའ་ལ་དགེ་ཚུལ་འཕུར་བས།
རིག་འཛིན་ན་རེ་ཁྱེད་ནང་པ་ལ་ཕམ་པ་འོང་བ་ཡིན་པས་རལ་གྲི་དེ་ན་མར་ཤོག་ཅིག་ཟེར་བ་ལ། དེ་ལྟར་ཡིན་མོད་ངས་ལྟད་མོ་བལྟ་ཡིས་ཟེར་ནས་རི་རབ་ཀྱི་ཁར་སོང་ནས་གླིང་བཞི་རི་རབ་ཉི་ཟླ་དང་བཅས་པ་ཅོག་བཞི་དང་བཅས་པ་ལེགས་པར་བལྟས་ནས། འཛམ་བུའི་གླིང་དུ་རལ་གྲི་གཡུགས་ཏེ་རིག་འཛིན་གྱི་188 ༄༧།། 〈སྦ་བཞེད་〉ཕྱོགས་བསྒྲིགས། དྲུང་དུ་བྱུང་པས། རོ་ལངས་གསེར་དུ་གྲུབ་པ་དགེ་སློང་ལྔ་བརྒྱའི་འཚོ་བ་ལྡང་སྟེ། རུས་པ་མ་བཅད། ལོག་འཚོ་ལ་བཅད་ན་མི་སྐྱེ། གཞན་དུ་ན་ནང་པར་བཅད་ཀྱང་ནུབ་མོ་སྐྱེའོ་ཟེར་ནས་དེས་རལ་གྲིས་ནམ་མཁའ་ལ་གཡུགས་ཏེ་འོག་མིན་དུ་སོང་།
དགེ་ཚུལ་དེས་དཔོན་ལ་སྨྲས་པ་དང་། འོ་ཅག་དགེ་སློང་ལྔ་བརྒྱའི་བཞུགས་ས་གཙུག་ལག་ཁང་ཅིག་རྩིག་དགོས་པས་མགོན་པོ་ལས་གཞི་ཞུ་བའི་གཏོར་མ་བྱ་འོ་ཟེར་ནས་གཏོར་མ་བྱས་པས་བྱ་རོག་གིས་ཁྱེར་ནས་མཚོའི་དཀྱིལ་ན་དེའུ་ཡོད་པ་ཅིག་གི་ཁར་བཞག་གོ།། དེར་གཙུག་ལག་ཁང་རྩིག་པ་དེའི་དཔེ་རི་རབ་གླིང་བཞི་ཉི་ཟླ་གླིང་ཕྲན་དང་བཅས་པ་ལ་དཔེ་བྱས་ཏེ་བཞེངས་པ་ཨོ་ཏན་ཏ་པུ་རི་བྱ་བ་ཡོད། བཙན་པོའི་ཐུགས་དམ་གྱི་དཔེ་དེ་ལ་བྱའོ་གསུང་། དེ་ནས་ཡོས་བུའི་ལོ་ལ་བཙན་པོས་དགུང་ལོ་བཅུ་༢་ལོན་པ་དང་ཁས་སྤུ་རི་ལས་ཕ་བོང་དྲངས་སྟེ་དབུ་རྩེའི་རྨང་བཏིང་། ས་ཡར་ལུངས་གད་པ་སྟེངས་ནས་བླངས། ཤིང་ཤུག་པ་དང་ཙན་དན་ལ་བྱས། ལགས་པ་དང་བཙན་པོ་མནལ་བའི་རྨང་(མི)ལམ་དུ་མི་དཀར་པོ་ཅིག་ན་རེ་རྒྱལ་པོ་ཁྱོད་ལྷ་ཇི་ལྟ་བུ་ཅིག་ལ་བྱ་བར་སེམས་ཟེར། དེ་སློབ་དཔོན་ལ་དྲི་བྱས་པ་དང་། དེ་ན་རེ་ས་གཞི་ཇོ་མོ་སྒྲོལ་མས་བྱིན་གྱིས་རླབས་པ་ཡིན།
དངོས་ཀྱིས་ཀྱང་ཞབས་ཀྱིས་བཅགས་པ་ཡིན། ཁས་པུ་རིའི་རྩེ་ན་ཤཱཀྱ་ཐུབ་པ་གཙོ་འཁོར་བཅུ་༢། བཅོམ་ལྡན་འདས་དངོས་ཀྱིས་བྱིན་གྱིས་བརླབས་པ་ཡོད། དེ་སྤྱན་དྲོངས་ལ་གྱིས་ཟེར། དེ་ག་ན་ཡོད་སྟོན་བྱས་པས་བ་དམར་མོ་འུས་འདེབས་པའི་ས་ན་ཡོད་ཟེར། དེར་ཕྱིན་ཙ་ན་ལྷ་བཅུ་དགུ་འདུག་དགྱེས་ནས་སྟེ་སྟེ་བྱས་པས་སྣལ་སད་ནས་རྨི་ལམ་དུ་རེད། ནང་པར་བློན་ཁམ་པ་ཁྲིད་ནས་ལྟར་ཕྱིན་པས་ཅང་མེད། འདི་ན་འདུག་པ་ཡིན་པ་ལ་བྱས་ཏེ་བཙན་པོས་བྱེ་མ་ལ་ཞབས་སུག་བྱས་པས་ནེ་གུ་བྱ་མཆུ་ཙམ་ཅིག་འདུག་སྟེ་དེ་བསལ་བས་རྡོ་སྐུ་རང་བྱུང་ཐེའུ་རྗེས་མེད་པ་གཙུག་གཏོར་ནག་ལྡེམ་མེ་བ། སྤྱན་ཁྲ་ཧྲིག་གེ་བའི་བྱང་ཆུབ་ཆེན་པོ་ཅིག་གདའ། དེ་
༄༅།། ཆོས་འབྱུང་གི་ཡི་གེ་ཞིབ་མོ། 189ཤིང་རྟ་ལ་བཞུགས་པས་ས་གཡོས། སྤྱན་དྲངས་ཏེ་ཤར་སྒོར་ཕྱིན་པ་དང་ས་རབ་ཏུ་གཡོས། དྲིའི་གཙང་ཁང་དུ་བྱོན་པ་དང་ཤིན་ཏུ་རབ་ཏུ་གཡོས་སོ།། ཁྲི་ལ་བཞུགས་པ་དང་བཙན་པོ་དགྱེས་སྟེ། མན་དེ་དང་གསེར་སྐ་གསོལ། ཕྱ་མཁན་ན་རེ་བཙན་པོའི་ཁང་པ་དང་སྦྱར་ན་ལྷ་ཆུ་ས་མཆི་ནས་འཇག་མ་ལ་རས་གཡོགས་ནས། འདག་པ་ལ་གསེར་གྱི་འཇིམ་པ་ལན་བདུན་གསོལ་ནས་བཞག། སྒྱུ་རྡོ་ལས་བྱས་བཟོ་ནི་བོད་ཀྱི་ལུགས་སུ་བྱས་ཏེ། གཡས་ལྷོ་ངོས་ཀྱི་གྲལ་ལ་བྱང་ཆུབ་སེམས་དཔའ་ནམ་མཁའི་སྙིང་བོ།
རྒྱལ་བ་བྱམས་པ། ཐུགས་རྗེ་ཆེན་པོ་སྤྱན་རས་གཟིགས། སའི་སྙིང་བོ་དང་། དགའ་བའི་དཔལ་དང་། ཁམས་༢་རྣམ་པར་རྒྱལ་བ་དང་དྲུག་གོ།། གཡོན་བྱང་ངོས་ཀྱི་གྲལ་ལ་བྱང་ཆུབ་སེམས་དཔའ་ཀུན་ཏུ་བཟང་པོ་དང་། ཕྱག་ན་རྡོ་རྗེ་དང་། འཇམ་དཔལ་དང་། སྒྲིབ་པ་རྣམ་པར་སེལ་བ་དང་། དགེ་བསྙེན་ཆེན་པོ་དྲི་མ་མེད་པ་དང་།
ཁྲོ་བོ་མི་གཡོ་བ་དམར་པོ་དང་དྲུག་སྟེ་གཙོ་འཁོར་བཅུ་༢། གསང་པ་འདུས་པ་ལ་འགྲེལ་པ་བརྒྱ་རྩ་བརྒྱད་ཡོད་པ་ལས་སློབ་དཔོན་སངས་རྒྱས་ཡེ་ཤེས་ཞབས་ཀྱི་ལུགས་ལྷ་བཅུ་དགུ་མཛད་པས་དྲུག་མ་ཤོང་ནས་བྱང་ཆུབ་ཆེན་པོའི་རྒྱབ་ཏུ་ལོགས་ལ་རི་མོ་བྲིས་ནས་ཡོད་དོ།། ལྟེ་བའི་རྒྱུད་རིས་ནི་སྐུ་གསུང་འབྱུང་པའི་མདོ་བྲིས། ལྟེ་བའི་ཁ་ཕྱིར་ལྟ་ལ་མདོ་སྡེ་དམ་ཆོས་པད་མ་དཀར་པོའི་རྒྱུད་རིས་བྲིས་སོ།། ཁ་ནང་ལྟས་སྐོར་ཁང་ལ་རིན་པོ་ཆེ་ཏོག་གི་གཟུངས་ཀྱི་རྒྱུད་རིས་བྲིས། སྔ་ཁང་ལ་རྗེའི་ཐུགས་དམ་དཀོན་མཆོག་སྤྲིན་གྱི་རྒྱུད་རིས་བྲིས། འོག་ཁང་གི་ཆོས་སྐྱོང་མཁའ་འགྲོ་མ་སེང་གེ་ཁྲིའི་རལ་པ་ཅན་ལ་གཏད། དེ་ནས་བར་ཁང་གི་ཤིང་གླ་བ་དང་སེང་ལྡེ་ལ་བྱས། ལྡེར་པོའི་རྒྱུ་བ་མེན་གྱི་ཀོ་བ་ལ་བྱས། བཟོ་རྒྱ་ནག་པོའི་ལུགས་སུ་བྱས།
གཙོ་བོ་དཔལ་རྣམ་པར་སྣང་མཛད། གཡས་ན་འདས་པའི་སངས་རྒྱས་མར་མེ་མཛད། གཡོན་ན་མ་བྱོན་པའི་སངས་རྒྱས་བྱམས་པ་བཞེངས་ཁ་མ། གཡས་གཡོན་ན་བྱང་ཆུབ་སེམས་དཔའ་ཉེ་བའི་སྲས་བརྒྱད། དགེ་བསྙེན་ཆེན་པོ་དྲི་མ་མེད་པར་གྲགས་པ། བྱང་ཆུབ་སེམས་དཔའ་190 ༄༅།།〈སྦ་བཞེད་〉ཕྱོགས་བསྒྲིགས། དགའ་བའི་དཔལ། ཁྲོ་བོ་གིང་དང་གང་ཞེས་བྱ་སྟེ། རྒྱ་ནག་པོའི་སྐད་ཡིན་དོན་འོག་ཁང་དང་འཐུན།
ཀྲི་ཡའི་ལྷ་ཚོགས་བཅོ་ལྔ་དང་བསྟུན། ནང་གི་རྒྱུད་རིས་ཡུམ་རྒྱས་པའི་གླེང་གཞིའི་ལེའུ་བྲིས། གདོང་ལ་རྒྱལ་པོ་ཆེན་པོ་བཞི། སྐོར་ཁང་ཕྱིར་ལྟ་ལ་མཆོད་རྟེན་བརྒྱད་པ། མྱ་ངན་འདས་པའི་རྒྱུད་རིས་བྲིས། ཁ་ནང་ལྟ་ལ་མདོ་སྡེ་སྤྲིན་ཆེན་པོའི་རྒྱུད་རིས་བྲིས། སྔ་ཁང་ལ་ཕྱོགས་བཅུའི་སངས་རྒྱས་གཤིན་རྗེ་གཤེད་ཀྱི་ལྷ་ཚོགས་དང་། བསམ་ཡས་ན་གནས་པའི་ཆོས་སྐྱོང་རྣམས་ཀྱི་འབག་བྲིས། ཆོས་སྐྱོང་རྒྱལ་པོ་ཤིང་བྱ་ཅན་ལ་གཏད། དེ་ནས་སྟེང་ཁང་གི་ཤིང་ཐང་དང་གསོལ་ལ་བྱས།
སྡེར་སོའི་རྒྱུ་ས་དང་འཇག་མ་ལ་བྱས། བཟོ་རྒྱ་དཀར་པོའི་ལུགས་སུ་བྱས། གཙོ་བོ་སངས་རྒྱས་རྣམ་པར་སྣང་མཛད་ཀུན་དུ་ཞལ་བཞི་ངོ་བོ་གཅིག་རེ་རེ་ལ་འཁོར་གཉིས་གཉིས་བྱང་ཆུབ་སེམས་དཔའ་ཉེ་བའི་སྲས་བརྒྱད། ནང་གི་ལྷ་ཚོགས་བྱང་ཆུབ་སེམས་དཔའ་རྡོ་རྗེ་རྒྱལ་མཚན་ལ་སོགས་པ་ཕྱོགས་བཅུ་ནས་ལྷགས་པའི་བྱང་ཆུབ་སེམས་དཔའ་དང་། ཁྲོ་བོ་མི་གཡོ་བ་༤། ཕྱག་ན་རྡོ་རྗེ་༤། བུད་རྡའི་ལྷ་ཚོགས་བཞི་བཅུ་ཞེ་བཞི་བྱས། རྒྱུད་རིས་མདོ་སྡེ་ས་བཅུ་པ་བྲིས། ཆོས་སྐྱོང་རྒྱལ་པོ་ཆེན་པོ་ཟངས་མའི་འབེ་ལོག་ཅན་ལ་གཏད། ཐོག་རྒྱའི་ཕེབས་སུ་བྱས།
ཟ་འོག་གི་རིས་ཅན་ཕེབ། ཅོག་བཞི་ན་སྟེང་གི་ཞིང་ཁམས་མདངས་དགའ་བ་ཅན་གྱི་སངས་རྒྱས་དགའ་བའི་དཔལ། འཁོར་བྱང་ཆུབ་སེམས་དཔའ་དགའ་བ་བྱིན་པ་ལ་སོགས་པའི་རྒྱུད་རིས་བཞི་བྲིས། དེའི་ཆོས་སྐྱོང་གནོད་སྦྱིན་ལག་ན་རྡོ་རྗེ་གོས་སྔོན་པོ་ཅན་བཞི་ལ་བཏད། འགའ་འཇི་ར་གསེར་ལ་ཤེལ་གྱི་ཏོག་ཅན་དུ་བྱས། དེ་ནས་འཁོར་ས་བར་མ་བརྩིགས་ཏེ། ཐང་རྩིགས་ཁང་དམིག་དགུས་བསྐོར་བ་བརྩིགས་ཏེ། ལྷོ་ངོས་རོལ་ཁ་བང་མཛོད་༢་རོལ་ཆས་བཀང་སྟེ། གནོད་སྦྱིན་ལག་ན་དབྱུག་པ་ཐོགས་པ་མཆེད་༢་ལ་གཏད། ནུབ་ངོས་མདོ་རྒྱུད་ཆོས་ཀྱི་བང་མཛོད་༢་རྒྱ་གར་རྒྱ་ནག་བོད་རྣམས་ཀྱི་དཔེའི་གླེགས་བམ་གྱིས་བཀང་སྟེ།
ཨ་ཙ་ར་ལག་ན་སྤུ་གྲི་ཐོགས་པ་མཆེད་༢་ལ་གཏད། བྱང་ངོས་རིན་ཆེན་གཏེར་ ༄༅།། ཆོས་འབྱུང་གི་ཡི་གེ་ཞིབ་མོ། 191གྱི་བང་མཛོད་༢་གསེར་དངུལ་ཟངས་ཐེར་ལ་སོགས་པས་བཀང་སྟེ། གཤིན་རྗེ་ལག་ན་བེ་ཅོན་མཆེད་༢་ལ་གཏད། རྒྱུད་རིས་མདོ་རྒྱ་ཆེ་རོལ་པ་བྲིས། བར་གྱི་ཀ་སྒྲོགས་ལ་བསྐལ་པ་བཟང་པོ་འདི་ལ་སངས་རྒྱས་སྟོང་འབྱུང་། དེའི་འོག་དུ་ངན་འགྲོའི་བསྐལ་བ་དྲུག་བཅུ་འབྱུང་། དེའི་རྗེས་ལ་བསྐལ་པ་སྙན་པ་ཆེན་པོ་ལ་སངས་རྒྱས་ཁྲི་འབྱུང་པ་བྲིས་ཏེ་མ་ཤོང་བ་གྲུ་གས་ཀྱི་རྩིགས་ལོགས་ལ་བཀོད་ནས་ཡོད་དོ།། དེ་ནས་འཁོར་ས་ཆེན་མོས་བསྐོར།
དཔལ་རྣམ་པར་སྣང་མཛད་ངན་སོང་སྦྱོང་བའི་དཀྱིལ་འཁོར་བཞེངས་སོ།། མདའ་ཡབ་ཀྱི་ངོས་ལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་ལྡེར་སོ་ཞལ་ཕྱིར་ལྟ་བ་བཞེངས། ནང་དུ་སྡོང་པོས་རྒྱན་པའི་རྒྱུད་རིས་དང་། ནོར་བུ་བཟང་པོས་དགེ་བའི་བཤེས་གཉེན་བརྒྱ་རྩ་བཅུ་རྟེན་པ་བྲིས། དེས་མ་ཁེངས་པ་སྣང་བརྒྱད་ཀྱིས་བཀང་། རྒྱབ་ཏུ་རྡོ་རིངས་པད་མ་ཅན་ལ་བཀའ་རྩིགས་ཀྱི་ཡི་གེའི་མདོ་བཀོད། སྟེང་དུ་སེང་གེ་བཞག་ནས་ཆོས་སྐྱོང་སིང་ཧ་མུ་ཁེ་ལ་གཏད་དོ།། འཁོར་ས་ཆེན་མོའི་ཆོས་སྐྱོང་ཀླུའི་རྒྱལ་པོ་ཨ་ནན་ཏ་པུ་རིས་ལ་གཏད་དོ།། དབུ་རྩེའི་སྒོ་༢་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པའི་སྒོ་སྟོང་པ་ཉིད་དང་།
སྨོན་པ་མེད་པའི་སྒོ་སྟོང་པ་ཉིད་དང་བསྟུན། རྩིག་པ་བསྐོས་ཏེ་རྨང་བཙུགས་ཆུ་ཁུང་བཏོད། ནང་དུ་ཀ་རྨང་བྱས། དེའི་སྟེང་དུ་ཀ་བ། དེའི་སྟོང་དུ་ཀ་ལོ།། དེའི་སྟེང་དུ་གདུང་། དེའི་སྟེང་དུ་ཕྱམ། དེའི་སྟེང་དུ་སྤང་ལེབ། དེའི་སྟེང་དུ་སོ་ཕག་བཀྲམ་ཁ་ལན་ཀུན་གྱིས་བསྐོར། ལོགས་ལ་སུམ་ཆའི་འོག་དུ་སྐར་ཁུང་ཕྱི་རུབ་ལ་ནང་ཡངས་པ་རྒྱ་མཚོ་ལྟ་བུ།
བྱ་མི་འཇུག་པའི་ཕྱིར་དྲ་བ་དང་། སྦྲང་བུ་མི་འཇུག་པའི་ཕྱིར་སྒོ་ལེབ། དེ་རླུང་གིས་མི་འབྱེད་པའི་ཕྱིར་འཁོར་སྟན་བྱས། དེ་འབྱེད་པའི་དབྱུག་གུ་སྐམ་ཁ་བྱས། སྟོང་དུ་འཛེག་པའི་གྲུ་སྐས། རྨང་རྡོ། བར་སོ་ཕག སྟེང་ཤིང་ལ་བྱས། འཇུ་བའི་སྡང་བུ་བྱས། དེ་མི་འགུལ་བའི་ལྕགས་གཟེར་བཏབ།
གཙུག་ལག་ཁང་རྩིག་པ་འདུལ་བ་དང་བསྟུན། རྒྱུད་རིས་ཐམས་ཅད་མདོ་སྡེ་དང་བསྟུན། ལྡེར་192 ༄ཅུ།། (སྦ་བཞེད་〉ཕྱོགས་བསྒྲིགས། སོ་ཐམས་ཅད་གསང་སྔགས་དང་བསྟུན། དེ་ལྟར་ལྡེར་སོ་བདུན་བཅུ་དོན་དྲུག་ཿདཱུ་ག། ས་ཀཱརྡོ་རྒྱུད་རིས་བཅུ་ཕྲག་གཅིག་དང་བཞི། ཀ་བ་བརྒྱ་ཕྲག་བཅུ་གཉིས་ ༄ སྒོ་མོ་ཆེ་ཆུང་སུམ་བཅུ་སོ་དྲུག་དང་།
སྒོ་ཆུང་བཅུ་ཕྲག་བཞི་དང་གཉིས་ཡོད་དོ།། གྲུ་སྐས་དྲུག་དང་། དར་ཐང་ཆེན་པོ་༢། གཅོང་ཆེན་བརྒྱད་དང་། འཕན་ཆེན་བརྒྱད་བཏགས་སོ།། གཙུག་ལག་ཁང་གི་བཀོད་པ་དེ་ལྟར་ལགས། མ་མོའི་གཞུང་དང་བསྟན་ནས་བཞེངས་ཚུལ་ལ། གླིང་བཞི་གླིང་ཕྲན་བརྒྱད་དང་ཉི་ཟླར་བཅས། ལྷུན་པོའི་བཀོད་པ་གོང་དུ་ལེགས་པར་བསྟན། གླིང་ཕྲན་རྣམས་ཀྱི་བཞེངས་ཚུལ་འདི་ལྟར་མཆི།
ཤར་ལུས་འཕགས་པོའི་གླིང་གཡོག་དང་བཅས་པ་ལ་དཔེ་བྱས་ཏེ། དང་པོ་རྣམ་དག་ཁྲིམས་པའི་གླིང་ཟླ་གམ་དུ་བྱས། ལྡེར་སོ་ཤཱཀྱ་ཐུབ་པ་གཙོ་འཁོར་ལྔ་བཞུགས། ཟླ་འོད་གཞོན་ནུར་གྱུར་པའི་རྒྱུད་རིས། ཆོས་སྐྱོང་ཚངས་པ་དཀར་པོ་དུང་གི་ཐོར་ཚུགས་ཅན། ལྟེ་བ་ལ་སྒོ་རེ་རེ། འཁོར་ས་ལ་སྒོ་གཉིས་གཉིས་གླིང་ཕྲན་བཅུ་གཉིས་ཡོ་ལ་ཡོད་དོ།། མཁྱེན་རབ་འཇམ་དཔལ་གྱི་གླིང་ན་འཇམ་དཔལ་རྒྱུ་རྐོ་བ་ལ་བྱས་པ་གཙོ་འཁོར་བདུན། སྒོ་སྲུངས་གཤིན་རྗེ་གཤེད་གཉིས། ནང་གི་ལྟེ་བ་ལ་འཇམ་དཔལ་གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པའི་རྒྱུད་རིས་བྲིས།
འཁོར་ས་ལ་ཕལ་པོ་ཆེའི་རྒྱུད་རིས་བྲིས། སྒོ་མོ་ཆེ་དྲུག ཆོས་སྐྱོང་གཤིན་རྗེ་མོའི་འཁོར་ལོ་ཅན། བརྡ་སྦྱོར་ཚང་མང་གླིང་ན་ཤཱཀྱ་ཐུབ་པ་གཙོ་འཁོར་བདུན། ལྟེ་བ་ལ་མདོ་སྡེ་རིན་པོ་ཆེ་སྣ་ཚོགས་ཀྱི་རྒྱུད་རིས་བྲིས། ཕྱི་འོཁོར་བཙུན་པའི་གཡོས་ས། ཆོས་སྐྱོང་རྒྱལ་པོ་འབྲུག་གི་གླག་པ་ཅན། ལྷོའི་གླིང་༢་ལ་བདུད་འདུལ་སྔགས་པའི་གླིང་ན་ཤཱཀྱ་མུ་ནེ་གཙོ་འཁོར་ལྔ། གཙོ་བོ་བདུད་འདུལ་ལུགས་མ་ཡིན། ལྟེ་བ་ལ་ནམ་མཁའ་སྙིང་པོའི་རྒྱུད་རིས་བྲིས།
འཁོར་ས་ལ་གཙུག་ན་རིན་པོ་ཆེའི་མདོའི་རྒྱུད་རིས་བྲིས། ཆོས་སྐྱོང་དབང་ཕྱུག་མ་ཉི་ཤུ་རྩ་བརྒྱད། ཨ་རྱ་པ་ལོའི་གླིང་ན་ཁར་ས་པ་ནི་གཙོ་འཁོར་ལྔ། གློ་འབུར་ན་སྐུ་གསུང་ཐུགས་ཀྱི་རྟེན། ༄༧།། ཆོས་འབྱུང་གི་ཡི་གེ་ཞིབ་མོ། 193སྐུའི་རྟེན་ཙན་དན་གྱི་རུས་པ་ལ་གུལ་གྱི་ཤ། དངུལ་གྱི་ལྤགས་པས་གཡོགས་པའི་རྒྱལ་པོའི་འདྲ་འབག་གཅིག བླ་འབུམ་ཡུམ་ཆེན་མོ་ཅིག འཕྲ་མེན་གྱི་མཆོད་རྟེན་གཅིག
རྒྱུད་རིས་མདོ་ཟ་མ་ཏོག་བཀོད་པ། བསེའི་ལྷ་མོ་སྟོང་རྩ་གཉིས་བྲིས། འཁོར་ས་ལ་ས་བཅུའི་མདོ་སྡེ་བྲིས། ཆོས་སྐྱོང་དྲང་སྲོང་རྟ་མ་ར་འཁོར་ལོ་ལ་རྒྱབ་སྦྲེལ་དང་བཅས་པ། རྒྱ་གར་གླིང་ན་ཇོ་བོ་བྱང་ཆུབ་ཆེན་པོ་ལུགས་མ་གཙོ་འཁོར་ལྔ། རྒྱུད་རིས་མགོན་པོ་ཚེ་དཔག་ཏུ་མེད་པ་དང་། འདུལ་བ་རྣམ་པར་དག་པ་བྲིས། མདུན་ན་ལོ་པཎ་སྒྲ་སྒྱུར་བའི་ཁང་པ་གཅིག་ལ་སྒོ་སོ་སོར་བལྟ་བ་བྱས། ཆོས་སྐྱོང་གནོད་སྦྱིན་ར་ཏོ་ཅན། ནུབ་ཀྱི་གླིང་ཟླུམ་པོ་གསུམ་ལ་བེེ་རོ་ཙ་ནའི་གླིང་ན་རྣམ་པར་སྣང་མཛད་ཟངས་ལས་བྱས་པ།
འཁོར་གསང་པའི་ཡུམ་བཞི། རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་རིས་བྲིས། ཆོས་སྐྱོང་གནོད་སྦྱིན་གླང་གི་མགོ་་ཅན། དགའ་ལྡན་བྱམས་པའི་གླིང་ན་འཕགས་པ་བྱམས་པ་གཙོ་འཁོར་ལྔ། སྒོ་སྲུངས་གཤིན་རྗེ་གཤེད་གཉིས་ཏེ་བདུན། སྟེང་ན་ཨ་མི་ཏ་པ་གཙོ་འཁོར་ལྔ། རྒྱུད་རིས་མི་དགེ་བ་སྤྱད་པས་ཤཱཀྱ་ཐུབ་པའི་བསྟན་པ་མར་འགྲིབ་པ་དང་། ཚེ་ལོ་བཅུ་པ་ནས་དཀར་པོ་དགེ་བའི་ལས་བྱས་པས་བྱམས་པའི་བསྟན་པ་ཡར་འཕེལ་བ་བྲིས། སྣ་ནམ་རྒྱལ་བཙན་ལྷ་གནང་(སྣང་)ལག་དཔོན་སྐྱེས་པའི་རབས་དང་། བྱས་ཐབས་དང་།
སྒྲོལ་མ་ལ་ཕྱག་འཚལ་ཉི་ཤུ་རྩ་གཅིག་དང་། བྱང་ཆུབ་ལྟུང་བཤགས་ཀྱི་ལྷ་ཚོགས་བྲིས། ཆོས་སྐྱོང་མཁའ་འགྲོ་མ་གུ་ལིང་གི་གོས་ཅན། མི་གཡོ་བསམ་གཏན་གླིང་ན་རྣམ་པར་སྣང་མཛད་ཡབ་ཀྱི་ཐུགས་དམ་གཉན་པོ་བྱིན་ཅན་རིགས་ལྔ་ཉན་ཐོས་ཆེན་པོ་བཅུ་དྲུག་པ་དང་བཅས་པ། ངན་སོང་སྦྱོང་པ་གཙུག་རྡོར་རྒྱུད་ཀྱི་དཀྱིལ་འཁོར་རྣམ་གཉིས་དང་། རྒྱུད་རིས་གསེར་འོད་དམ་པ་ཉེ་འདོན་གྱི་ལུགས་བྲིས། ཆོས་སྐྱོང་རྒྱལ་པོ་དངུལ་གྱི་མགོ་བོ་ཅན། བྱང་གི་གླིང་གྲུ་བཞི་གསུམ་ན། རིན་ཆེན་སྣ་ཚོགས་གླིང་ན་ཤཱཀྱ་མུ་ནེེ་གཙོ་འཁོར་ལྔ། རྒྱུད་རིས་དགའ་ལྡན་དུ་ཡུམ་ལ་ཆོས་བཤད་པས་དྲིན་ལན་བསབ་པའི་མདོ་བྲིས།
194 ༄ཚོ།། 〈སྦ་བཞེད་〉ཕྱོགས་བསྒྲིགས། ཆོས་སྐྱོང་རྒྱལ་པོ་དབྱིའི་སྦར་བ་ཅན། སེམས་བསྐྱེད་བྱང་ཆུབ་གླིང་ན་ཕྱག་ན་རྡོ་རྗེའི་ཕོ་བྲང་རི་བོ་མཆོག་ན་ཕྱག་ན་རྡོ་རྗེ། ཕུར་བ། བདུད་རྩི་འཁྱིལ་པ་གསུམ་བར་ཆད་སྲུང་པ། གཙོ་བོ་སངས་རྒྱས་མ་ཆགས་པད་མའི་སྤྱན་ནམ་མཁའ་ལ་བྱོན་པ་ལ་བྱང་ཆུབ་སེམས་དཔའ་སྒྲིབ་པ་རྣམ་སེལ་གྱིས་ཞུ་སྣ་བ་བྱས་ཏེ་ས་བཅུའི་བྱང་ཆུབ་སེམས་དཔའ་རྡོ་རྗེ་སྙིང་པོ་ལ་སོགས་པས་སེམས་བསྐྱེད་ཞུ་བ། དེའི་བར་བར་ན་ཕྱོགས་བཅུའི་སངས་རྒྱས་དེ་ལ་བྱིན་གྱིས་རློབ་པ་བཞི་བཅུ་ཞེ་བདུན། རྒྱུད་རིས་མདོ་དཀོན་མཆོག་སྤྲིན་བྲིས།
འཁོར་ས་ལ་འཕགས་པ་རྟག་ཏུ་ང་ཤེས་རབ་ཀྱི་ཕ་རོལ་ཏུ་ཕྱིན་པ་ཚོལ་བ། ཆོས་སྐྱོང་མཁའ་འགྲོ་མ་སེང་གེའི་འགྲོས་ཅན་མ། སྐོར་(དཀོར)མཛོད་དཔེ་ཧར་གླིང་ན་སངས་རྒྱས་དགའ་བའི་དཔལ་འཁོར་ཉེ་བའི་སྲས་བརྒྱད་གཙོ་འཁོར་དགུ། རྒྱུད་རིས་ཡབ་དང་སྲས་མཇལ་བའི་མདོ་བྲིས། གློ་འབུར་རྣམས་ན་བསམ་ཡས་འབྱོངས་པའི་སྐོར་ལྷག་མ་འདི་ན་འདི་ཡོད་ཀྱི་རིས་ཡིག་གི་བྱང་ཤིང་ཁྲམ་ཁ་དང་། དེའི་སྲུངས་མ་ཁྲམ་ཁང་གི་རྒྱལ་པོ། སྤྱིའི་ཆོས་སྐྱོང་དཔེ་དཀར་ལ་གཏད་དོ།། ཡག་ཤ་གོ་མ་གང་པ་བཟང་པོའི་ཁང་པ་ན་ཤཱཀྱ་མུ་ནེ་གཙོ་འཁོར་ལྔ། རྒྱུད་རིས་བསྐལ་པ་བཟང་པོའི་སངས་རྒྱས་སྟོང་རྩ་གཉིས། ཆོས་སྐྱོང་ཐང་ལྷ་གང་པ་བཟང་པོ།
ཡག་ཤ་འོག་མ་གནོད་སྦྱིན་ནོར་བུ་བཟང་པོའི་ཁང་པ་ན་ལྡེར་སོ་དང་རྒྱུད་རིས་འཐུན། ཆོས་སྐྱོང་ཤམ་པོ་གནོད་སྦྱིན་ནོར་བུ་བཟང་པོ་ལ་གཏད། དེ་གཉིས་ཉི་མ་དང་ཟླ་བའི་ལྷ་ཁང་། ཤར་ཕྱོགས་ཀྱི་གླིང་རྣམས་ཁ་དོག་དཀར་པོ། ལྷོ་ཕྱོགས་ཀྱི་གླིང་རྣམས་ཁ་དོག་འཐིང་ཁ་བེེ་ཊུ་རྱ། ནུབ་ཕྱོགས་ཀྱི་གླིང་རྣམས་ཁ་དོག་དམར་པོ་ཡིན་ཏྲ་ནི་ལ། བྱང་ཕྱོགས་ཀྱི་གླིང་རྣམས་ཁ་དོག་སེར་པོ་གསེར། ལོགས་ཀྱི་ཞལ་ལ་གཉེར་མ་ཆུ་གཉེར་འདྲ་བ་བྱས། ཐང་ཀུའི་ཞལ་ལ་རྒྱ་མཚོའི་ཆུ་ལ་དཔེ་བྱས་པ་ཡང་བྱས་སོ།། དེ་ནས་ཚང་མ་ཀེ་རུའི་གླིང་ན་སྟེང་ཁང་ན་སློབ་དཔོན་བོ་ལྷ་ས་ཏྭའི་གཟིམས་ཁང་བ་སོ་ལྷ་ཁང་།
འོག་ཁང་ན་དཀར་ཐབས་ཆོས་སྐྱོང་ལག་ན་མྱུ་གུ་ ༄༅།། ཆོས་འབྱུང་གི་ཡི་གེ་འིབ་མོ། 195ཐོགས་པ། དག་བྱེད་ཁྲུས་ཀྱི་ཁང་པ་ན་ཁྲོན་པ་ཙན་དན་གྱིས་བགང་བ། སོ་ཕག་ལོགས་ལ་རབ་ཏུ་བྱུང་བ་སྐྱོ་བ་བསྐྱེད་པའི་ཀེང་རུས་ཀྱི་རྣམ་པས་འདུལ་བ་བྲིས། ཆོས་སྐྱོང་གནོད་སྦྱིན་ལག་ན་བུམ་པ་ཐོགས་པ་ཅན། མཐུ་རྩལ་ཀླུའི་གླིང་ན་སེ་བའི་ཕུང་པོ་ལ་སྦྱིན་སྲེག་བྱས་པའི་ཡལ་ག་བརྒྱད་ལ་ཀླུ་ཆེན་པོ་བརྒྱད་བྱས་དེའི་དབུས་ན་ཕྱག་ན་རྡོ་རྗེ་འི་བ་དཀར་པོ་འདུལ་བྱེད་དུ་བཞེངས། རྒྱུད་རིས་ཉ་དང་ཆུ་སྲིན་ལ་སོགས་པ་བྲིས། ཆོས་སྐྱོང་ས་བདག་གཉན་དགུ་རང་ཆས་སུ་གནས་པ། ནང་ཆུ་ཤེལ་གྱིས་ཁྱབ་པ་སུས་ཀྱང་བལྟ་བར་མི་ནུས་པ་གཅིག་བྱས།
དེ་ནས་མཆོད་རྟེན་དཀར་པོ་བྱང་ཆུབ་ཆེན་པོའི་མཆོད་རྟེན་ཉན་ཐོས་ཀྱི་ལུགས་སུ་ཤུད་པུ་ང་མི་རྒྱལ་ཏོ་རེས་ལག་དཔོན་བྱས་ཏེ་སེང་གིས་བརྒྱན་པ། ཆོས་སྐྱོང་གནོད་སྦྱིན་སྐར་མདའ་གདོང་ལ་གཏད། མཆོད་རྟེན་ནག་པོ་དེ་བཞིན་གཤེགས་པའི་གདུང་གིས་བརྒྱན་པ་རང་སངས་རྒྱས་ཀྱི་ལུགས་སུ་ངན་ལམ་སྟག་སྒྲ་ཀླུ་གོང་གིས་བཞེངས། ཆོས་སྐྱོང་གནོད་སྦྱིན་ལྕགས་ཀྱི་མཆུ་ཅན་ལ་གཏད།

མཆོད་རྟེན་སྔོན་པོ་དཔལ་ལྷ་ལས་བབས་པ་དེ་བཞིན་གཤེགས་པའི་གདུང་གིས་བརྒྱན་པ་རང་སངས་རྒྱས་ཀྱི་ལུགས་སུ་ངན་ལམ་སྟག་སྒྲ་ཀླུ་གོང་གིས་བཞེངས། ཆོས་སྐྱོང་གནོད་སྦྱིན་ལྕགས་ཀྱི་མཆུ་ཅན་ལ་གཏད། མཆོད་རྟེན་སྔོན་པོ་དཔལ་ལྷ་ལས་བབས་པ་དེ་བཞིན་གཤེགས་པའི་ལུགས་སུ་ལྷ་ཁང་གི་སྒོ་མོ་བཅུ་དྲུག་གིས་བརྒྱན་པ། མཆིམས་འདོད་བཞེར་སྤྲེ་ཆུང་གིས་བཞེངས། ཆོས་སྐྱོང་གནོད་སྦྱིན་ཉི་མའི་གདོང་ལ་གཏད། དེའི་ཚེ་འདྲེ་མོ་འོད་ཅན་མས་བློན་པོ་རྣམས་ཉལ་བའི་མགོ་འཇུག་བཟློག་པ་ལ་སོགས་པའི་འཚེ་བ་མང་དུ་བྱས་པས། དེ་སློབ་དཔོན་ལ་ཞུས་པས། བྱམས་པ་གླིང་དུ་མཆོད་རྟེན་འོད་འབར་བརྩིགས་ཏེ་མནན། མཆོད་རྟེན་ཆེན་པོ་བཞི་འོད་འབར་དང་ལྔ། མཆོད་རྟེན་དཀར་པོ་གཉན་གྲགས་པས་ལག་དཔོན་ཤི་ན་ཤུད་པུས་ཁྲི་བྲོང་ཁོང་བཙན་གྱིས་རྗེས་བསམ་ནས་བརྩིགས་པ་དང་། ནད་རྫོང་མ་མཆིས་ནས་སློབ་དཔོན་ལ་ཞུས་པས།
མ་ག་རྡའི་རྒྱལ་པོའི་ཁབ་ཀྱི་སྒོ་མདུན་ན་དྷཱ་ཏུ་ཙེ་ཏེ་བྱ་བའི་ནང་ན་རྒྱལ་196 ༄༧།། 〈སྦ་བཞེད་〉ཕྱོགས་བསྒྲིགས། པོ་གཟུགས་ཅན་སྙིང་པོའི་སྐལ་བ། དེ་བཞིན་གཤེགས་པའི་གདུང་རིང་བསྲེལ་མ་ག་རྡའི་བྲེའི་ཁལ་གཅིག་བཞུགས་པར་གྲག་གོ་གསུང་བ་དང་། རྒྱལ་པོས་དེ་སྤྱན་དྲང་པའི་ཕྱིར་བོད་ཀྱི་རྟ་རྔོག་ཆགས་སྒ་མནན་པ་གཅིག་ཀྱང་མ་ལུས་པ་ཆད་ས་ལ་བསྔོས་ཏེ་འགོས་ཀྱི་ཕ་རིར་དུས་བཏབ། སློབ་དཔོན་གྱིས་བརྒྱུས་པ་མཛད་ནས་ཐང་ཁོབ་ཀྱི་རྟ་པའི་དམག་དྲངས་ཏེ། དཔལ་མོ་དཔལ་ཐང་དུ་གྲངས་ལ་བཏབ་པས་རྟ་པ་བྱེ་བ་ཕྲག་བཅུ་བཞི་བྱུང་། རྒྱ་གར་ཐང་ཁོབ་དུ་ཕྱིན་པ་དང་། ཡུལ་དེའི་རྒྱལ་པོ་བྱེད་ནས་ཐང་ཁོབ་ཀྱི་བཙན་པོ་དེའི་རྟ་པའི་དམག་འདི་འདྲ་ན།
རྐང་བུ་ཆུང་གི་ཚོགས་དང་། ཤིང་རྟའི་ཚོགས་དང་། གླང་པོ་ཆེའི་ཚོགས་ཅི་འདྲ་བར་འགྱུར་ཟེར་ནས་ཕོ་བྲང་གི་ཡ་ལན་ལ་བཙན་པོའི་ལྷམ་བཏགས་ཏེ། དེའི་འོག་ན་ཕར་འཁོར་དང་བཅས་པ་འཛུལ་ཏེ། ངའི་རྒྱལ་ཁམས་འདི་བཙན་པོ་ཁྱོད་ཀྱི་ཞབས་ཀྱི་འོག་ཏུ་འཛུལ་ནས་ཁྱོད་ཀྱི་ཆབ་སྲིད་བྱེད་དེ། བཅའ་དང་སྐྱེས་ལོ་དམ་དུ་འཇལ་བར་ཁས་བླངས་ནས་མངར་འདུས་པ་ལགས། དེ་ནས་ཆུ་བོ་གང་ག་རྒལ་ནས་མ་ག་རྡ་དམག་དྲངས་པ་དང་། མ་ག་རྡ་པ་ཐམས་ཅད་ནོར་རྣམས་ཨོ་ཏན་ཏ་བུ་རིར་བསྐྱས་ནས། མི་ཐམས་ཅད་རྒྱ་གར་ཤར་ཕྱོགས་སུ་བྲོས་ནས་གཡུལ་སྤྲད་མ་དགོས་པར་དཔལ་རྡོ་རྗེའི་གདན་དུ་བྱང་ཆུབ་ཀྱི་ཤིང་ལ་མཆོད་པ་བྱས་ནས་མཆོད་གནས་སྤྱན་དྲངས་ཏེ། མཆོད་རྟེན་ཁ་བྱེ་བའི་ནང་ན་མཚོན་ཆའི་འཁོར་ལོའི་དཀྱིལ་ན་རད་ནའི་བུམ་པ་འདུག་སྟེ་སུས་ཀྱང་བླང་བར་རྔོ་མ་ཐོག
རྒྱ་གར་གྱི་རྒད་པོ་གཅིག་འདུག་པ་ན་རེ་ང་ལ་སྔོན་གྱི་མི་གླེང་པའི་ལོ་རྒྱུས་ཡོད། ཙེ་ཏེ་འདིའི་བྱང་ངོས་ན་རྡོ་ལེབ་ཆེན་པོའི་དཀྱིལ་གྱི་བུག་པ་ན་མར་རྔ་མའི་ཐག་པ་ལ་བུམ་པ་བཏགས་ཏེ་བཏང་བས་བུམ་པ་ཆུ་བོ་གང་གར་འབྱུང་། དེ་ནས་ཡར་གཞལ་བས་རྩེ་ཏེ་དང་ཐད་ཀུར་མཉམ་པ་ན། རྫའི་བར་དུ་རྩི་ཤིང་དང་བྱེ་མས་བཀང་བས་ཆུ་ཆད་ནས་མཚོན་ཆའི་འཁོར་ལོ་སྡོད་པ་ཡིན་ཟེར་ན་ཞེས་ཟེར་ནས་ཇི་སྐད་ཟེར་བ་དེ་ལྟར་བྱས་པས་བདེན་པར་བྱུང་ནས། རད་ནའི་བུམ་པ་ནས་དེ་བཞིན་གཤེགས་པ་ཤཱཀྱ་ཐུབ་ ༄༧།། ཆོས་འབྱུང་གི་ཡི་གེ་ཞིབ་མོ། 197པའི་རིང་བསྲེལ་བྲེ་དྲུག་སྤྱན་དྲངས་ནས་རྩི་ཤིང་བསལ་ནས་ཆུ་བཏང་པས་མཚོན་ཆའི་འཁོར་ལོ་སྔ་མ་ལྟར་འཁོར་རོ།། དེ་ནས་ཚུར་བྱོན་ནས་ཆུའོ་གང་གའི་འགྲམ་དུ་བོད་ཀྱི་མི་བཞི་བསྐོས་ནས། འདི་ཚུན་ཆད་བོད་ཀྱི་ས་བཅད་པ་ཡིན་པས་འདི་རྡོ་རིངས་ཚུགས་གཅིག་ཅེས་བཀའ་སྩལ།
མི་༤པོས་བྱེ་ཁུང་དུ་ལྕགས་ཀྱི་ཀ་བ་བཙུགས་ཏེ། དེ་ཕྱིས་བྲུ་ཤའི་དམག་གིས་བཤིག་པས་མ་ཤིགས་པས་མེས་བཞུག་བའི་འཕྲོ་ཡོད་དོ།། དེའི་ལུང་ཕུགས་སུ་འཛུགས་མཁན་གྱི་མི་བཞི་པོ་ཆགས་པས་བྷོ་ཏྲ་ཐ་གུ་རའི་རིགས་བྱ་བ་གྲོང་ཁྱེར་ཆེན་པོ་ཅིག་ཡོད་དོ།། རྟ་དམག་བོད་དུ་ལོག་པས་ཤིན་ཏུ་ཉུང་ནས་བཙན་པོ་ལ་དྲིས་པས། རྒྱ་དཀར་པོ་ཡུལ་བཟུང་བས་བསྡད་པ་མིན་ནམ། ད་ཕར་སོང་ཟེར། སློབ་དཔོན་ལ་དྲིས་དྲིས་པས། རྒྱ་གར་ཆམ་ལ་འབེབས་པའི་ཆེད་དུ་སྤྲུལ་པ་བྱས་པ་ནི། དམག་དང་པོ་ནས་འདི་ལས་མེད་གསུང་། བགྲངས་པས་མི་གཅིག་ཀྱང་མ་ལུས་རྟ་གཅིགཱ་ཀྱང་མ་ལུས་པར་ཚང་པས།
བཙན་པོ་ཁྲི་སྲོང་ལྡེ་བཙན་སྤྲུལ་པར་གྲགས་དེན།། ས་ཆོས་སྐོར་དུ་བྱོན་ནས་རད་ནའི་ཟ་མ་ཏོག་བཞི་ཕྲུགས་བྱས་པའི་བར་དུ་རིང་སྲེལ་སྙིམ་པ་གང་ལྷག་པ་ཅིག་མཆོད་རྟེན་གྱི་རྟོག་ (རྟོག) ལ་བཞུགས་སོ།། མེས་ཀྱི་གཉན་པོ་གསང་པ་དང་། མེས་སྲོང་བཙན་གྱི་ཐུགས་དམ་ལྔ། ཡབ་ཀྱི་ཐུགས་དམ་གཉིས་ཀྱང་དེར་བཞུགས་པས་ལྷག་པར་བྱིན་བརླབས་ཆེའོ།། དེའི་སྲོག་ཤིང་ཁས་པོ་རིའི་རྒྱབ་ན་བལ་པོ་བཟོ་བྱེད་པ་དང་། སང་སྲོག་ཤིང་འཛུགས་པར་ཆད་བྱས་ཏེ། བློན་པོ་རྣམས་ཀྱི་འབྲེང་ཞགས་དང་ཤིང་རྟ་སྟ་གོན་བྱས་པ་དང་། བལ་པོས་དགུང་སང་མ་ཐོག་བཟོ་འཕྲོ་ལ་ཕྱིན་པས་དྲོག་ཤིང་ཤུལ་ནས་ཧར་རེ་སྟོར། དེའི་རྗེའི་སྙན་དུ་གསོལ་བས་ཀུན་བསོགས་ཏེ།
ངའི་འབངས་ལ་སྟོབས་ཆེ་བ་ནི་སུ་ཡིན་བྱ་དགའ་ཆེ་ཐང་དུ་སྟེར་རོ་ཞེས་པས་ཁས་ལེན་པ་སུ་ཡང་མ་མཆིས། ཕྱ་མཁན་ན་རེ་མདང་བའི་མི་ལམ་ན་མི་བཞིས་སྲོག་ཤིང་བཙུགས་ཏེ། ཁྱོད་ཀྱིས་མཆོད་རྟེན་བདུན་རྩིགས་པ་ལ་198 ༄༧།། 〈སྦ་བཞེད་〉ཕྱོགས་བསྒྲིགས། འདི་ལེགས། མཆོད་རྟེན་འདི་འཛམ་བུའི་གླིང་ན་བྱིན་ཆེ་སྟེ། འདི་ལ་སུ་ཕྱག་དང་སྐོར་བ་བྱེད་པ་དེའི་བསམ་པ་ཡིད་བཞིན་དུ་འགྲུབ། ཁྱོད་ཀྱི་བྱ་དགའ་འདི་ལ་གྱིས་མཆིས་ནས་གསེར་གྱི་ཡ་ལད་ཅིག་བྱིན། གཉིད་སད་ཙ་ན་མི་བཞི་པོ་མི་སྣང་ཡ་ལད་འདི་ཡིན་ཟེར་ནས་གསེར་ཁྲབ་ཅིག་གདའ།
སློབ་དཔོན་ན་རེ་དེ་སྐད་སྟོན་པ་དེ་རྒྱལ་པོ་ཆེན་པོ་བཞི་ཡིན་བས། དང་པོ་རྒྱལ་པོ་བཞིའི་གཟུགས་བྱ་གསུང་ནས་བུམ་པའི་ཁར་འབག་བཞི་བྱས་ནས་བཞག་གོ།། དེ་ནས་མགོན་ཁང་གི་བཞིའི་ནང་ན་ཕུགས་ན་ཤཱཀྱ་མུ་ནེེ་གཙོ་འཁོར་གསུམ། མདོ་ན་མགོན་པོ་གཉིས་གཉིས། དེའི་སྒོ་དྲ་བར་བྱས་པ། སྒོའི་ཕྱི་ན་རྟ་བབས་དང་། སྟེང་ན་ཆོས་ཀྱི་འཁོར་ལོ་གསེར་ལས་བྱས་པས། ཤ་ར་ན་དང་གདུགས་དང་རྒྱན་དང་བཅས་པ་བགྱིས་ཏེ། ཆོས་སྐྱོང་རྒྱལ་པོ་ཆེན་པོ་བཞི་ལ་གཏད། ལྕགས་རི་ཟུར་མངས་རྡོ་རྗེའི་འགྲོས་ལ་མཆོད་རྟེན་སྟོང་རྩ་བརྒྱད་ཀྱིས་ཁ་བསྐོར་ནས་རེ་རེའི་ནང་ན་སངས་རྒྱས་ཀྱི་རིང་བསྲེལ་རེ་རེ་བཞུགས་སོ།།
ཆོས་སྐྱོང་རྒྱལ་པོ་ཆིག་སྟོང་རང་རྒྱལ་པོ་སྟོང་སྡེ་བཅོ་བརྒྱད་ལ་གཏད་དོ།། བསམ་ཡས་སྤྱིའི་ཆོས་སྐྱོང་དཔལ་མགོན་པོ་ནག་པོ་ལ་གཏད་དོ།། བྲག་དམར་དཔལ་གྱི་བསམ་ཡས་འདི།། མི་འགྱུར་ལྷུན་གྱིས་གྲུབ་པ་ལགས།། གཞི་ཆེ་འཕང་མཐོ་རྒྱུ་བཟང་བ།། བཀོད་ལེགས་དུང་ཕོར་གཟིས་བཀང་འདྲ།། རྗེ་ཡི་ཐུགས་དམ་ཡང་སྙིང་འདི།། འབངས་ཡོངས་ཀུན་གྱི་མཆོད་གནས་ཡིན།། ཡོས་བུའི་ལོ་ལརྨང་བྲེས་ནས།། དེ་ཡི་ལོ་ལ་འབྱོངས་པ་ལགས།།
ཇོ་མོ་ལྔ་ཁབ་ཏུ་བཞེས་པ་ལས་མཆིམས་གཟའ་ལྷ་མོ་བཙན་དང་། འཁར་རྗེ་ཟ་མཚོ་རྒྱལ་གཉིས་སྒྲུབ་པ་མཛད་པས་ཕྱག་རྗེས་མེད། འབྲོ་ཟ་ཁྲི་རྒྱལ་མ་མོ་བཙན་རབ་ཏུ་བྱུང་བའི་མཚན་བྱང་ཆུབ་རྗེར་གསོལ་བའི་ཕྱག་རིས་དགེ་རྒྱས་ཀྱི་གཙུག་ལག་ཁང་བཞེངས་སྟེ། སྣང་པ་མཐའ་ཡས་ཀྱིས་གཙོ་བོ་མཛད་པའི་གཙོ་འཁོར་དགུ་མཛད་དེ། ལུགས་ལུགས་སྟོད་དུ་བླུགས་ནས་ཆབ་ལ་སྤྱན་དྲངས་པས་གཉིས་ཆུ་ལ་ཤོར། འཁོར་དྲུག་པོ་གཡས་ན་རིགས་༢་མགོན་པོ། གཡོན་ ༄༅།། ཆོས་འབྱུང་གི་ཡི་གེ་ཞིབ་མོ། 199ན་སངས་རྒྱས་སྨན་གྱི་བླ་དང་སངས་རྒྱས་ཀུན་དུ་བཟང་པོ། མི་གཡོ་མགོན་པོ་དང་གསུམ་བཞུགས་སོ།།
གཡས་ན་རྡོ་རྗེ་སེམས་དཔའ། གཡོན་ན་བྱམས་པ་དེ་གཉིས་ལྡེར་སོའོ།། སྲས་མི་མངའ་བས་ཡབ་མི་འབྲོང་ཡུལ་ཐག་རིངས། ཕྱིས་གསོ་མི་མི་འོང་མཆི་ནས་ལྷ་ལུགས་མར་བྱས། རིག་པ་སོ་ཕག་ཞ་ཉེའི་ཆུས་སྦྱར། ཟངས་ཀྱི་ཐོག་བཀབ། རྒྱ་ཕེབས་ཁྱུང་གི་གཟུགས་སུ་ཕེབ། རོལ་མོའི་གཅོང་བཏགས། རིན་པོ་ཆེ་མར་གད་ཨ་མི་ད་པའི་དཔྲལ་བར་འཕྲ་བཏབ་པོ། ལྟེ་བ་ལ་རྒྱུད་རིས་སངས་རྒྱས་སྣང་པ་མཐའ་ཡས་ཀྱི་ཞིང་ཁམས་དང་བྱང་ཆུབ་སེམས་དཔའ་ལྔའི་བཀོད་པ་བྲིས།
འཁོར་ས་ལ་བསྐལ་པ་བཟང་པོའི་སངས་རྒྱས་སྟོང་དང་། ཕལ་པོ་ཆེའི་རྒྱུད་རིས་བྲིས། ཆོས་སྐྱོང་ཀླུའི་རྒྱལ་པོ་སྟོང་༢་འབྲུག་སྒྲ་ལ་གཏད། སྒོ་སྲུང་གཟའ་མིག་དམར་དང་པ་སངས་གཉིས་ལ་གཏད། སྒོའི་གཡས་གཡོན་གཉིས་ན་རད་ནའི་མཆོད་རྟེན་རེ་བཞུགས་སོ།། ཇོ་མོ་ཚེས་སྤོང་ཟ་མེ་ཏོག་སྒྲོན་ལ་སྲས་མངའ་བས་ཁམས་༢་ཟངས་ཁང་གི་གཙུག་ལག་ཁང་ཡབ་ཀྱི་དབུ་རྩེ་ལ་དཔེ་བླངས་ནས་བཞེངས་སུ་གསོལ་ལོ།། ཕོ་ཡོང་ཟ་རྒྱལ་མོ་བཙུན་རྒྱལ་པོའི་ཡུམ་ཚེ་འཕོས་པར་སློབ་དཔོན་གྱིས་ལུང་བསྟན་པས་དྲིན་ལན་ལོན་པའི་ཆེད་དུ་ཁབ་ཏུ་བཞེས། དེ་ལ་ལྷ་ལྕམ་ལས་མི་མངའ་བས་ལྷ་ཁང་ཉིས་ཐོག་ཏུ་གནང་ནས་དབུ་ཚལ་གསེར་ཁང་དུ་རྣམ་པར་སྣང་མཛད་རྡོ་རྗེ་དབྱིངས་ཀྱི་དཀྱིལ་འཁོར་དུ་བཞེངས་སུ་གསོལ་ལོ།། ལྷ་བཟོ་ལ་ཟས་སྣ་བཅུ་༢་དྲངས་པས་བཟོ་སྣ་བཅུ་༢་བགྱིས་ཏེ། སྟེང་ཁང་ལ་ཕྱི་ན་རྩིག་པ་མེད་པ།
ནང་ན་ཀ་བ་མེད། བླ་གོར་གྱི་སྒོས་རྗེའི་གྱང་དང་བཙུན་པའི་འབགས་ཐུབ། སྒོ་གཅོད་འབྱེད་ལ་གསེར་གྱི་བྱེ་ཆུང་སྐད་སྙན་སྒྲོག་པ་ཡོད། ས་གཞི་ར་གན་ལ་བྱས་པ། གཡུའི་གདུང་མ་ལ་གསེར་གྱི་རྟ་རྒྱུག་པ་འབུར་དུ་བཏོད་པ། ཡ་ཐོག་གི་རྒྱ་ཕེབས་ཁ་ཕྱི་ལྟ་ནང་ལྟ་ཡོད་པ། ཆུ་ཐམས་ཅད་དྲིལ་ནས་སེང་གེའི་ཁ་ནས་བབ་ཏེ་རུས་སྦལ་གྱི་རྒྱབ་ཏུ་འོང་བ། ནང་ཀྲི་ཡའི་ལྷ་ཚོགས་ལ་སྤྱི་གདུགས་གཅིག་ལ་དགོས་གདུགས་སོ་སོར་ཕེབ་པ་ཡོད། མཛད་པ་200 ༄༅།།〈སྦ་བཞེད་〉ཕྱོགས་བསྒྲིགས།
བཅུ་གཉིས་འབུར་དུ་སྟོད་པ་ཡོད། ལྷའི་བུས་ཁྱུང་གི་སྒོ་ང་ནས་བདུད་རྩིའི་ཆུས་ལྷ་ལ་ཁྲུས་གསོལ་ངོ་མཚར་བ་ཅིག་བཞེངས་སུ་གསོལ་ལོ།། དེ་ནས་སློབ་དཔོན་ལ་མངའ་གསོལ་གྱི་ཞུ་རྟེན་གསེར་ཕྱེ་བྲེ་དྲུག་ཕུལ་ནས་ཞུས་པས། བོད་ཁམས་མངའ་རིས་ཐམས་ཅད་ལ་དཔྱ་དང་ཡོ་བྱད་བསྡུས་ལ་སྟ་གོན་གྱིས་ཤིག་ཅེས་ལུང་གནང་། སློབ་དཔོན་ཀེ་རུའི་གླིང་དུ་འཚམས་བཅད་ནས་སྒྲུབ་པ་ལ་བཞུགས་སོ།། བ་སོའི་ལྷ་ཁང་ལོ་བཅུ་གཉིས་ན་བཟོ་ཚར། བཙན་པོས་མངའ་འབངས་ཀུན་བསྡུས་ཏེ། བྲག་དམར་སྐྱེ་བོའི་ཚོགས་ཀྱིས་བཀང་། སློབ་དཔོན་ཀེ་རུའི་གླིང་ནས་འཁར་གཞོང་མེ་ཏོག་གིས་བཀང་ནས་མཆོད་རྟེན་དཀར་པོའི་གོང་དུ་བྱོན་པ་དང་། བཙན་པོས་འཇམ་པའི་རྡོ་རྗེ་ཞལ་༢་ཕྱག་དྲུག་པ་ཕྱག་ན་རིན་པོ་ཆེའི་མེ་ཏོག་བསྣམས་པ་ཅིག་ཏུ་གཟིགས།
སློབ་དཔོན་གྱིས་ཏིང་ངེ་འཛིན་གྱིས་དབུ་རྩེའི་འོག་ཁང་གི་ལྷ་རྣམས་ཕྱིར་སྤྱན་དྲངས་ཏེ། མཆོད་རྟེན་དཀར་པོ་ལ་བསྐོར་བ་བྱས་ཏེ། ཞལ་ཤར་དུ་གཟིགས་ནས་འཁོར་སའི་ལོགས་ན་ཕྲོག་ཞུ་ཟིང་ངེ་བཞུགས་པ་ལ་མེ་ཏོག་གཏོར་བ་དང་། ལྷ་ཐམས་ཅད་དུས་ཅིག་དུ་ནང་དུ་གཤེགས་ཏེ་སྔར་གྱི་གྲལ་བཞིན་དུ་འཁོད་པས། ཁྲོ་བོ་གཉིས་ཀྱི་རྒྱབ་ནས་ཡོས་ཀྱི་མེ་འབར་བས་ས་ཚིག་པ་ལ་སློབ་དཔོན་གྱིས་དྲི་ཆབ་གསང་གཏོར་མཛད་པས། མེས་ཞུ་བའི་ཤུལ་གསོར་མ་འཚལ། བཙན་པོས་མེ་ཏོག་ཏུ་གསེར་ཕྱེ་གཞོང་པ་གང་ཕུལ། ཞལ་སྲོས་ཆེན་པོའི་དུས་སུ་ཕྱིའི་ལྕགས་རི་ནག་པོའི་སྟེང་དུ་མཆོད་རྟེན་གྱི་བར་ཐམས་ཅད་ཁུར་བ་མར་ཐུད་ལ་སོགས་པ་ཟས་ཀྱིས་བཀང་སྟེ་དེང་ལྟར་བོད་རྣམས་ལ་འཚལ་མའི་སྐལ་པ་གཉིས་གཉིས་༢་༢་ཐོབ། སྐལ་བ་ཆད་པ་ནི་ཡེ་མ་མཆིས། དེའི་རྗེས་ལ་ལྟད་མོ་ཆེན་པོ་ཐང་(ཐེངས)རེ་བྱེད།
སྨན་རི་ལ་ལན་འགའ་བྲག་ཆུ་ཉི་མ་འདེ་(འདས) བའི་དྲུང་དུ་ཤ་བ་བྱུང་པ་ལ་ཞགས་པས་བཟུང་ནས་ཁྲོམ་བསྐོར། ལྟད་མོ་དང་པོའི་བྱས་ལུགས་འཁོར་སའི་སྒོ་རྒྱབ་ན་བྲིས་ནས་ཡོད་དོ།། སང་ན་པར་ཡང་སློབ་དཔོན་ཀེ་རུའི་གླིང་ནས་འཁར་གཞོང་མེ་ཏོག་གིས་བཀང་ནས་བྱོན་པས་བཙན་པོས་དགེ་སློང་ ༄༅།། ཆོས་འབྱུང་གི་ཡི་གེ་ཞིབ་མོ། 201རིགས་ལྔའི་དབུ་རྒྱན་ཅན་ཅིག་ཏུ་གཟིགས། སློབ་དཔོན་གྱིས་ཏིང་ངེ་འཛིན་གྱིས་དབུ་རྩེའི་བར་ཁང་གི་ལྷ་ཐམས་ཅད་ཕྱིར་སྤྱན་དྲངས་ཏེ། སྔར་གྱི་གྲལ་བཞིན་དུ་རབ་ཏུ་འཁོད་དོ།། བཙན་པོས་གསེར་ཕྱེ་གཞོང་པ་གང་ཕུལ་ཡོན་དུ་ཕུལ། ཞལ་སྲོས་ཆེན་མོའི་དུས་སུ་ལྟད་མོ་ལ་འཚལ་མ་སྔར་བཞིན་དུ་འཚལ་ནས་རྗེས་ལ་ལྟད་མོ་ཆེ་ཐང་རེ་བྱེད། རྟོག་པ་ལ་རྔ་མོང་བདུན་ལ་ཞོན་རེས་བྱེད་ཅིང་བྱུང་།
ལ་ལ་གོ་རུ་རྒྱུག་པའི་སྟེང་ན་རལ་གྲིའི་སྒོང་འཕེན། ལ་ལ་མི་གཉིས་བརྩེགས་ཀྱི་འཕན་འཕྱར་བ་ལ་སོགས་པ་ལྟད་མོ་བར་པའི་བྱས་ལུགས་ཀྱང་འཁོར་སའི་སྒོ་རྒྱབ་ཏུ་བྲིས་སོ།། ཡང་སློབ་དཔོན་ཀེ་རུའི་གླིང་ནས་འཁར་གཞོང་མེ་ཏོག་གིས་བཀང་པ་བསྣམས་ནས་བྱོན་པས་དེ་བཙན་པོས་དགེ་སློང་འཇམ་པའི་རྡོ་རྗེའི་དབུ་རྒྱན་ཅན་དུ་གཟིགས། སློབ་དཔོན་གྱིས་དབུ་རྩེའི་ཡང་ཁང་གི་ལྷ་རྣམས་བར་རྨུག་པོའི་ཁར་ཏིང་ངེ་འཛིན་གྱི་སྤྱན་དྲངས་ནས་དབུ་རྩེའི་ཐང་ནས་མེ་ཏོག་གཏོར། དེ་ནས་ལྷ་རྣམས་དུས་ཅིག་དུ་ནང་དུ་གཤེགས་ནས་སྔར་གྱི་གྲལ་བཞིན་དུ་འཁོད། བཙན་པོས་གསེར་ཕྱེ་གཞོང་པ་གང་ཡོད་དུ་ཕུལ། ཞལ་སྲོས་ཆེན་པོའི་དུས་སུ་ལྟད་མོ་བ་ལ་འཚལ་མ་སྔར་བཞིན་དུ་སྩལ། རྗེས་ལ་ལྟད་མོ་ཆེ་བ་ཐང་རེ་བྱེད། འཇང་རྒད་པོས་སེང་ལྡེང་གི་གདུང་བཅུ་༢་ཐོད་ལ་བཙུགས་ནས་དབུ་རྩེ་ཐང་ལ་བརྒྱུགས་ནས་ལྷོ་སྒོའི་ཐེམ་པ་ཙར་བོར། དེ་རེ་རེ་མི་རེས་མ་ཐེག
སོ་ཤིང་བཏགས་པ་མང་པོ་མེ་ཤིང་ཁ་ན་ཕར་རྒྱུག། ཤིང་གི་རྩེ་ལ་སྒྱུ་མ་མཁན་ལུས་ལ་མེ་འབར། ཐང་ཤིང་ལ་བྱིས་ཆུང་འཕྱང་མོ་སྙུག་པ་ལ་སོགས་པ་བྱུང་བ། ལྟད་མོ་ཐ་མའི་བྱས་ལུགས་ཀྱང་ངོ་མཚར་ཆེ་བས་འཁོར་སའི་སྒོ་རྒྱབ་དུ་བྲིས་སོ།། སྤྱིར་སློབ་དཔོན་ཆེན་པོ་བོ་ལྷ་ས་ཏྭས་བསམ་ཡས་ཀྱི་ཆོས་སྐོར་མ་བུ་རྣམས་ལ་མངའ་གསོལ་ལན་བརྒྱད་བྱས་སོ།། ལན་བདུན་བྱས་པའི་རྟེན་དེ་སྤྲུལ་པའི་སྐུ་དངོས་དང་བྱིན་བརླབས་མཉམ་པ་ཡིན་གསུང་། དེའི་རྗེས་ལ་བཙན་པོས་བསིལ་ཁང་གི་མཚོ་ནང་ན་པད་མའི་སྡོང་པོ་སྐྱེས་པའི་ཁར་བཞུགས་ནས་ཐུགས་202 ༄༅།།〈སྦ་བཞེད་〉ཕྱོགས་བསྒྲིགས། དམ་གྱི་ལྷ་ཁང་འབྱོངས་པ་ལ་གཟིགས་པས་ཤིན་ཏུ་དགྱེས་ཏེ། ངའི་དབུ་རྩེ་རིགསགསུམ་འདི།
བརྩིགས་པ་མི་འདྲ་སྐྱེས་པ་འདྲ་སྟེ་ང་རེ་དགའ་བྱ་བ་ལ་སོགས་པ་རྗེའི་དགའ་གླུ་བཅུ་༢་འགུར་དུ་བཞེས་སོ།། བློན་པོ་རྣམས་ཀྱིས་ཀྱང་རང་རང་གི་ཆེ་བའི་ང་རྒྱལ་གླུར་བླངས་ཏེ། མཆིམས་ཀྱིས་ང་ཆེ་རྒྱང་གྲགས་ལ་སོགས་པའོ།། ལོ་བཅུ་གཉིས་ཀྱི་བར་དུ་སྐྱིད་ཀྱི་བྲོ་མོ་ཆེ་བརྡུངས། མི་རེས་གླུ་རེ་བླངས། རྟ་རེས་བང་རེ་བརྒྱུགས། བྱ་རེས་སྐད་རེ་བཏོན། བོད་ཀྱི་བདེ་སྐྱིད་མངའ་དར་བ་ལགས། དེ་དབུ་རྩེའི་སྒོ་རྒྱབ་བྱང་ངོས་ན་བྲིས་ནས་ཡོད་དོ།། དུས་དེར་རྗེ་བློན་རྣམས་རྩེ་བྲོ་དང་ལོངས་སྤྱོད་ལ་ཡེངས་པས་བསམ་ཡས་ཀྱི་རྩིག་རྨང་ཐམས་ཅད་བྱི་ཁུང་བྱས་ཏེ་ལྷ་ཁང་ལ་མཆོད་ཅིང་ཞབས་ཏོག་བྱེད་པ་མེད་པས་བཙན་པོ་ཐུགས་མ་བདེ།
འབངས་རྣམས་ལ་ཆོས་བྱ་བར་རིགས་སོ་གསུང་ནས། སློབ་དཔོན་གྱིས་རྒྱ་གར་གྱི་སྐད་བསླབས་པས། སྦ་གསལ་སྣང་དང་། འབབ་ཁྲི་བཞིར་སང་ཤིང་ཏ་དང་། པ་གོར་ན་འདོད་ཀྱི་བུ་བེེ་རོ་ཙ་ན་དང་། མཆིམས་ཡུ་བུའི་བུ་ཤཱཀྱ་དང་། ཤུད་བུ་ཁོང་ལེབ་ལ་སོགས་པས་སྐད་ལོབས། མཆིམས་ལེགས་གཟིགས་ལ་སོགས་པ་ཞང་བློན་གྱི་བུ་མང་ཞིག་རྡུགས་ནས་སྐད་མ་ལོབས་པས། བློན་པོ་འགོས་རྒན་གྱིས་མཆིད་ནས། སློབ་དཔོན་རྒན་པོ་རྣམས་ལ་ལོང་མ་མཆིས་པས་ཨ་ཙ་རའི་སྐད་སློབ་མི་ཁོམ་པས་རྒན་ཆོས་ཞུ་མཆིས་པས།
སློབ་དཔོན་གྱིས་བོད་ཀྱི་སྐད་དོན་ཐོག་དུ་ཕབ་སྟེ་ཆོས་སྐད་དང་འཐུན་པར་མཁྱེན་ནས། བོད་སྐད་དུ་ཆོས་བཤད་པས་སང་སྐྱི་ཏའི་སྐད་བསླབ་མ་དགོས་པས། བོད་བྱང་ཆུབ་སེམས་དཔའི་སྤྲུལ་པ་ཡིན་པས་ཆོས་བྱར་བཏུབ་པོ་གསུང་། དེ་ནས་ལུག་ལོའི་དཔྱིད་ཟླ་ར་བའི་ཡར་ངོ་ལ་སློབ་དཔོན་གྱིས་ཐམས་ཅད་ཡོད་པར་སྨྲ་བའི་སྡེ། དབུས་པ་བྱེ་བྲག་དུ་སྨ་བའི་དགེ་སློང་བཅུ་གཉིས་སྤྱན་དྲངས་ནས་བོད་སྐད་བྱས་པ་དང་། བཙན་པོའི་ཞལ་ནས་ངའི་བློན་པོ་དགེ་སློང་བྱེད་པས་ངའི་ཞང་དག་ལ་དེ་བཏུབ་བམ་མི་བཏུབ་ཅེས་བཀའ་སྩལ་པའི་ལན་དུ་བཏུབ་བམ་སད་པར་བྱའོ་ ༄༧།། ཆོས་འབྱུང་གི་ཡི་གེ་ཞིབ་མོ། 203གསུང་ནས་བོད་ལ་དད་པ་ཆེ་བ་འབའ་ཁྲི་གཟིགས་དགེ་སློང་བྱས་མ་ཐག་ཏུ་མངོན་པར་ཤེས་པ་དང་ལྡན་པས་བཙན་པོ་དགྱེས་ཏེ་དེའི་ཞབས་སྤྱི་བོར་བླང་ནས་ཁྱོད་བོད་ཀྱི་རད་ན་ཡིན་ནོ་ཞེས་བཀའ་སྩལ་པས་མིང་ཡང་འབའ་རད་ནར་བཏགས་ཏེ། བོད་ཀྱི་རབ་ཏུ་བྱུང་བ་ལ་སྔ་བ་ནི་དེ་ཡིན་ནོ།།
བཙན་པོ་ན་རེ་སློབ་དཔོན་ངའི་ཞང་བློན་དད་པ་ཆེ་བ་ད་རུང་རབ་ཏུ་ཕྱུང་ཞིག་ཅེས་གསུངས་པས། སད་ཅིག་གསུང་ནས་སྦ་གསས་སྣང་དང་། འབའ་ཁྲི་བཞེར་སང་ཤི་ཏ་དང་། པ་གོར་ན་འདོད་ཀྱི་བུ་བེེ་རོ་ཙ་ན་དང་། ངན་ལམ་མཆོག་དབྱངས་དང་། རྨ་ཨ་ཙ་ར་རིན་ཆེན་མཆོག་དང་། ལ་སུམ་རྒྱལ་བ་བྱང་ཆུབ་དང་དྲུག་དགེ་སློང་བྱས་ཏེ། མིང་ཡང་ཡེ་ཤེས་དབང་པོ་དང་། དཔལ་དབྱངས་ལ་སོགས་པར་བཏགས་ནས་སད་མི་མི་བདུན་རབ་ཏུ་བྱུང་། བཙན་པོའི་ཞལ་ནས་ཤཱཀྱ་ཐུབ་པའི་བསྟན་པ་ལ་སྒྲུབ་པ་བྱེད་ན་རབ་ཏུ་འབྱུང་དགོས་པ་ཡིན་པས།
ད་བཙུན་མོ་སྲིད་མ་ཟིན་པ་དང་། ཞང་བློན་གྱི་བུ་ཚ་དད་པ་ཅན་ཐམས་ཅད་རབ་ཏུ་འབྱུང་ཅིག་གསུང་། བློན་པོ་རྣམས་ན་རེ་དམག་དང་ཁྲལ་མ་བྱས་ན་ཆད་པ་ཡོད་ཟེར། དེ་ལ་ངས་ཆབ་འོག་ནས་བདེ་བ་བྱིན་ལ་དབུའི་མཆོད་གནསབྱ་ཡིས་གསུང་། སྡེ་སྣོད་གསུམ་སློབ་མི་ནུས་ཟེར་བས། དེ་ལ་དགེ་བ་ཉམ་བག་ཏུ་སྤྱོད་ཅིག་ཅེས་བཀས་གནང་ངོ་།། དེ་ནས་པྲ་ཏི་ཧ་རའི་མཆོད་པ་བྱས་པའི་དུས་སུ་ཇོ་མོ་གཅེན་ཁྲི་རྒྱལ་མོ་བཙན་དང་། སྲུ་བཙུན་མོ་རྒྱལ་ལ་སོགས་པ་རབ་ཏུ་བྱུང་བའི་མཁན་པོ་འབའ་རད་ནས་བྱས། སྤྱིར་རབ་ཏུ་བྱུང་པ་སུམ་བརྒྱ་ཙམ་ཕྱུང་ནས་དབུ་རྩེའི་བྱ་འདབ་དང་། མཆོད་རྟེན་ཆེན་པོ་བཞིའི་རྩེ་མོ་ལྕགས་ཐག་གིས་སྦྲེལ་ཏེ།
དེ་ལ་འཕན་བཏགས་ཏེ་ནམ་མཁའ་དར་ལ་བགྱིས། ས་གཞི་གསེར་ཕོར་དང་དངུལ་ཕོར་གྱི་བཀང་ནས་ཕུལ། བཀའ་ཤོག་ཆེན་པོ་བྱུང་། ཆོས་ཀྱི་ཁྲིམས་བཅས། དེ་ནས་ཕོ་མིག་མི་དབྱུང་པ། མོ་སྣ་མི་གཅད་པ་མཚན་བྱང་མི་དགུམ་པ། སྐྱེ་བོ་ཐམས་ཅད་ཀྱིས་རྗེའི་བཀའ་ཉན་པ། རྗེ་འབངས་ཐམས་ཅད་ཀྱིས་རབ་ཏུ་བྱུང་བ་དབུར་ཕྱུང་ལ་ཕྱག་དང་མཆོད་204 ༄༅།།(སྦ་བཞེད་〉ཕྱོགས་བསྒྲིགས། པ་བྱ་བ།
དེ་ལྟར་བྱ་བའི་ཆེད་དུ་བཙན་པོ་ཡབ་སྲས་དང་། སྣ་ཆེན་པོ་མ་གཏོགས་པས་བྲོ་བོར་རོ།། དེ་ནས་རྗེ་བློན་ཀུན་ཆོས་བྱ་བར་མོལ་ནས་རྒྱའི་ལོ་ཙྪ་ནི་ལོ་ཙྪ་ཆེན་པོས་བྱས། རྒྱ་ནག་གི་ལོ་ཙྪ་ནི་བྲན་ཀ་ལེགས་ཀོང་དང་། ལྷ་ལུང་ཐུགོང་དང་། མགོ་གོམ་དམུལ་གོང་གསུམ། དེའི་མཆན་བུ་ཁྱུང་པོ་ཙེ་ཙེ་ལ་སོགས་པས་བྱས། རྒྱའི་ཧྭ་ཤང་མ་ཞང་མེ་སྐོལ་སྤྱན་དྲངས་ནས་རྒྱ་ནག་པོའི་ཆོས་བསྒྱུར། རྒྱ་གར་ལས་ཆོས་བསྒྱུར་བ་ཡང་རྩ་བའི་སྡེ་བཞིར་གནས་པ་ལས། ཕལ་ཆེན་པའི་སྡེ་པ་དང་།
མང་པོས་བཀུར་པའི་སྡེ་པ་དང་། གནས་རྟན་པའི་སྡེ་པ་དང་༢་ཤ་སྤངས་པས་བོད་ལ་མི་འཚམ་པས་མ་བསྒྱུར། ཐམས་ཅད་ཡོད་པར་སྨྲ་བའི་སྡེ་པ་དབུས་པ་བྱེ་བྲག་ལ་རྒྱུ་འབྲས་སྟོན་པས་དེ་བོད་ལ་འཚམ་པར་མཁྱེནནས། དང་པོ་ལུང་རིང་པོ་བསྒྱུར། དེ་ནས་རྩ་བའི་ལུང་ཉུང་བ་དང་། གང་པོའི་རྟོགས་པ་བརྗོད་པ་ཉུང་བ་བསྒྱུར། མངོན་པ་ཉན་ཐོས་ཀྱི་ཀོ་ཤ་བསྒྱུར། ཡོ་ག་མུ་སྟེགས་བྱེད་དགེ་བ་ལ་བཟུད་པའི་ཆེད་དུ་གཙང་སྦྲ་མེད་པར་བསྟན་པ་ཆོས་ཀྱི་གཞུང་ཇི་ལྟ་བ་མ་རྟོགས་ཏེ། ལོག་པར་འཇལ་བའི་རྟོགས་པར་འགྱུར་བས། བོད་ལ་མི་འཚམ་པས་མ་བསྒྱུར།
ཀྲི་ཡ་བྲམ་ཟེ་དགེ་བ་ལ་འཇུག་པའི་དོན་དུ་གསུངས་པས་བོད་གཙང་སྦྲ་ཆུང་བས་མ་བསྒྱུར། ཨ་ནུ་སྨེ་བག་ཅན་ལ་བསྟན་པས་བོད་རྣམས་རྟོག་པ་ཆེ་བས་མ་བསྒྱུར། ཨུ་པ་ཡ་བོད་ལ་རན་པར་མཁྱེན་ནས་ཡེ་ཤེས་དབང་པོས་གསོལ་ནས་བསྒྱུར། མདོ་སྡེ་དང་གཟུངས་རྒྱ་གར་ཡུལ་དུ་མ་ལུས་པ་ཙམ། བཙན་པོའི་ཐུགས་ལ་གཅགས་པ་ཙམ་བསྒྱུར། དེ་ནས་བཙན་པོ་ན་རེ་ཡེ་ཤེས་དབང་པོ་རྒྱ་དང་རྒྱ་གར་གྱི་ཆོས་དར་མ་ཐེག་པ་ཆེན་པོའི་ཆོས་དཔེ་ཕལ་ཆེར་དཔལ་ཤི་ལེན་དྲ་ན་ཡོད་པས་དེ་མེས་ཚིགདེའི་དཔེ་ད་ལྟ་ཚང་བར་ཡོད་པ་ཤས་ཅིག་མ་བསྒྱུར་བ་ངའི་ཡིད་ལ་གཅགས་སོ་གསུང་། དེའི་ཚེ་ནུས་པ་ཡོད་ཚད་ཀྱིས་བཀའ་རྙེད་པ་བསྒྱུར་རོ།། དེ་ནས་བླ་ནས་འཚོ་བ་སྦྱར། ཀེ་རུའི་གླིང་དུ་གཡོས་ས་བྱས་ཏེ། རབ་ཏུ་བྱུང་པ་སུམ་བརྒྱ་ལ་ཟས་སྣ་བཅུ་༢་བཅུ་༢་འདྲེན།
དེའི་ལག་དཔོན་ཇོ་མོ་བྱང་ཆུབ་རྗེས་མཛད། ༄༅།། ཆོས་འབྱུང་གི་ཡི་གེ་ཞིབ་མོ་། 205གདན་ནོན་པ་དང་རྒྱས་པ་བམ་པོ་རེ་ལ་ཐོག་དྲིལ་རེ་བྱས་ནས་འབུམ་ཚར་རེ་བཀའ་སྒྲོག དུས་དེར་བློན་པོ་འགོས་ཀྱི་མཆིད་ནས་ལྷ་ཆོས་ནི་རྒྱས་པར་མཛད་ན་སྐྱེ་བོ་མི་ཆོས་ཀྱི་ལོ་རྒྱུས་ཅི་གནང་མཆི་ནས། རྗེའི་གདུང་རབས་དང་། འབངས་ཀྱི་ས་བཅད་དང་། བླའི་རབས་དཀོན་མཆོག་གསུམ་ལ་ཕྱག་དང་ཞེ་ས་དང་། གཏམ་དང་ལོ་རྒྱུས་དང་། དགེ་དང་ཡིག་ཚང་ཇི་ལྟར་ཡིན་ལུགས་རྒྱས་པར་བྱ་བ་གནང་ངོ་།། སླར་ཡང་དེའི་དུས་སུ་མཁན་པོ་ཕོ་བྲང་རིམ་དགུའི་་འོག་ཁང་དུ་གོ་རུས་དབུ་ལ་འཕྲ་བ་བརྒྱབ་སྟེ།
ཞལ་ཆེམས་ཡེ་ཤེས་དབང་པོ་ལ་བའག་ནས་སྐུ་གཤེགས། དེའི་སྤུར་ཁ་སྤུ་རིའི་རྒྱབ་དུ་བཞུགས་ནས་མཆོད་རྟེན་ཅིག་ཀྱང་བཞེངས། དེར་བཙན་པོས་ཡེ་ཤེས་དབང་པོ་རིང་ལུགས་ལ་བསྐོས། མདུན་ས་ཡང་བླའི་གོང་དུ་བཏོན། རབ་ཏུ་བྱུང་བ་མང་བས་ཆོས་གྲྭའི་སློབ་དཔོན་དང་། ཉ་མའི་སློབ་དཔོན་བསྐོས། ན་བཟའ་མང་ལ་འཕན་གྱིས་སྦྱོར། རིང་ལུགས་ལ་ཟླ་བ་རི་ལ་ཁལ་བདུན་བཅུ། ཆོས་གྲྭའི་སློབ་དཔོན་ལ་སུམ་བཅུ་རྩ་ལྔ། ཆོས་སློབ་པ་ལ་བཅུ་གཉིས་ཐང་དུ་བཅད།
སླད་ཀྱི་ཡེ་ཤེས་དབང་བོ་མངོན་ཤེས་དང་ལྡན་པས་དཀོན་མཆོག་གི་རྟེན་ཡུན་རིང་དུ་གནས་པའི་ཆེད་དུ་དཀོན་མཆོག་གི་རྟེན་ལ་འབངས་མི་ཁྱིམ་བརྒྱ། བན་དེ་རེ་ལ་འབངས་མི་ཁྱིམ་༢་༢་བཅད། འབངས་ལྷ་རིས་ཐམས་ཅད་བླ་ནས་དབང་མི་བྱ་བར་ཆད་ནས། དབང་དགེ་འདུན་ལ་བསྐུར་བས། མྱང་ཏིང་ངེ་འཛིན་ལ་སོགས་པ་ཡེ་ཤེས་དབང་པོ་ལ་མི་ཉན་པ་ཀུན་མི་ཟེར་དགུ་ཟེར་(དགུ)ཟེར་བས། ཡེ་ཤེས་དབང་པོ་བྲོས་ནས་ལྷོ་བྲག་མཁར་བཙན་གྱི་བྲག་ཕུག་ཏུ་སོང་། རྟ་ལ་ག་ཞ་བཀལ། རྦ་ཟབ་གཙུགས་ཏེ་བསྒོམ་པའི་ལུས་ལ་བྱ་ས་རྡོ་ལ་འབབ་པ་ལྟར་བབས། ཁྲིམས་གྲོགས་ལ་བྱ་ཉེར་ཡང་མི་བཏུབ། དེའི་འོག་ཏུ་དཔལ་དབྱངས་རིང་ལུགས་སུ་བསྐས་པ་དང་རྒྱའི་ཧྭ་ཤང་མ་ཧ་ཡ་ན་བྱ་བ་བྱུང་ནས་ལུས་ངག་གི་ཆོས་དགེ་བ་བྱས་པས་སངས་མི་རྒྱ།
དྲན་པ་མེད་ཅིང་ཡིད་ལ་བྱ་བ་མེད་པས་སངས་རྒྱས་ཟེར་ནས་བསྒོམ་བསླབས་པས་བོད་ཐམས་ཅད་ཁོའི་ཆོས་ལ་སློབ། བསམ་ཡས་206 ༄༧།། 〈སྦ་བཞེད་〉ཕྱོགས་བསྒྲིགས། ལ་མཆོད་པ་འཕྲོ་བཅད། སློབ་གཉེར་དང་ལུས་ངག་གི་དགེ་སྦྱོར་འཕྲོ་བཅད། འབའ་རད་ན་དང་། བེེ་རོ་ཙ་ན་དང་། འབའ་དཔལ་དབྱངས་ལ་སོགས་པ་ཉུང་ཤས་ཅིག་སློབ་དཔོན་བོ་དྷི་ས་ཏྭའི་ཆོས་སློབ། ལྟ་བ་མ་མཐུན་ནས་རྩོད་པར་གྱུར།
བཙན་པོས་རྒྱའི་སྟོན་པའི་ཆོས་མིན་ནམ་བྱས་པས་སྟོན་མིན་པ་བྱ་བར་གྲགས། དྲང་སྲོང་བཟོད་པས་ལུས་ལ་མེ་སྦར་ནས་མཆོད་པ་ཕུལ་ནས། བརྩེ་བའི་སྒོ་ནས་སེམས་ཅན་ལ་ཚོགས་སོག་པ་གལ་ཆེ་བྱས་པས། བཙན་པོ་ན་རེ་ལུས་ལ་མེ་གཏོང་པའི་བརྩེ་བ་དེ་ཡང་བརྩེ་བ་མིན་ནམ་བྱས་པས་རྩེན་མིན་པར་གྲགས་སོ།། ལྟ་བ་དང་སྤྱོད་པ་འཛོམ་པ་ཆོས་ཡིན་བས་ཆོས་རྩེན་མིན་བའི་ཆོས་ལྟར་ཡིན་བྱས་པས། སྟོན་མིན་པ་ཡི་ཆད་པ་ལྟར་བྱས་ནས་མྱང་ཤ་མིས་རང་གི་ཤ་བཅད། རྔོག་རིན་པོ་ཆེ་དང་། སྙ་བི་མ་ལས་རང་གི་ཕོ་མཚན་བརྡུངས། རྒྱའི་སྟོན་པས་རང་གི་མགོ་ལ་མེ་སྦར། གཞན་རྣམས་ཆུ་གྲི་རེ་བཙུགས་ནས་རྩེན་མིན་པ་རིལ་ལེ་བསད་ནས་ངེད་(དེད)ཀྱང་འཕྲུལ་པའི་ངོས་སུ་མཆིའོ་ཟེར།
དེ་བཙན་པོའི་སྙན་དུ་བརྡས་པས། ཇི་ལྟར་བྱ་བ་མ་ཤེས་ཏེ་བན་ཏེ་བཏོན། བཙན་པོས་གཡོན་བསྐོར་ཏེ། ཡེ་ཤེས་དབང་པོ་ལ་ཞུ་བའི་འབོད་མི་བཏང་བས་མ་ཁུགས། ནང་བློན་པ་གནོན་ཁམ་པ་བཏང་སྟེ། ཁྱོད་ཀྱིས་ཡེ་ཤེས་དབང་པོ་སྤྱན་འདྲོངས་ན་ཟངས་ཆེན་པོ་བྱ་དགར་སྦྱིན། མ་ཁུགས་ན་ཁྱོད་གསོད་དོ་ཞེས་བསྒོ་ནས། བཙན་པོས་སྒྲོམ་བུ་བསྐུར་ནས་བཏང་ངོ་།། ཁམ་པས་བྲག་ཕུག་ཏུ་ཕྱིན་བཀའི་སྒྲོམ་བུ་ནང་དུ་བསྐུར་ནས་ནང་དུ་མཆི་བར་ཅི་གནང་ཞུས་པས། མཆི་བར་གནང་སྟེ་ཞལ་མཇལ་ནས།
བདག་ངོསབཙུགས་ཏེ། བྱོན་ན་བྱ་དགའང་གནང་། མ་བྱོན་ན་བདག་འགུམ་པས་བྲག་འདི་ལ་མཆོངས་ཏེ་འགུམ་མོ་ཞེས་བྱས་པས། འདིར་བར་ཆད་ཀྱི་བདུད་ཆེན་པོ་ཅིག་འོངས་ཏེ། ཁྱོད་ཀྱི་སྲོག་གདོན་པའི་ཕྱིར་འགྲོའོ་གསུང་ནས། ང་འོང་གིས་རྟ་དེད་ལ་ཤོག་བྱ་བའི་འཕྲིན་བསྐུར་ཁམས་པ་དགའ་ཆེས་ནས་ཕོ་བྲང་དུ་བཙན་་པོའི་སྙན་དུ་གསོལ་ནས། བྱ་དགའ་གནང་ནས་གོ་རུ་བཅུ་དྲུག་དེད་ནས་ཡེ་ ༄༅།། ཆོས་འབྱུང་གི་ཡི་གེ་ཞིབ་མོ། 207ཤེས་དབང་པོ་སྤྱན་དྲངས་ནས་ཕོ་བྲང་དུ་བཙན་པོ་ལ་ཕྱག་བཞེས་ཏེ། བཙན་པོས་བཙུན་པ་འཁྲུགས་པའི་ལོ་རྒྱུས་ཞིབ་ཏུ་གསུངས་པས་ཡེ་ཤེས་དབང་པོ་ན་རེ་དེ་ལ་བདག་དགུག་མི་འཚལ།
སློབ་དཔོན་བོ་བྷི་ས་ཏྭའི་ཞལ་ཆེམས་བདོག། བདག་བསྒོམ་པའི་བར་ཆད་མ་བྱས་ན་ང་ཚེ་རིང་ན་བཙན་པོ་ང་སྐུ་ཚེ་རིང་ལ། དམ་པའི་ཆོས་ཀྱང་འཕགས་པ་བྱམས་པ་བྱོན་པའི་བར་དུ་གནས་པ་ཡིན་པ་ལ་བོད་ལ་སྐལ་བ་མ་མཆིས། མཁན་པོ་འདའ་ཀུར་འདི་སྐད་ཅེས་གསུངས་ཏེ། སངས་རྒྱས་ཀྱི་ཆོས་གར་དར་བ་དེར། མུ་སྟེགས་ཀྱི་རྒོལ་བའི་དགྲ་རེ་འགྲན་དུ་འོང་བ་ཡིན་སྟེ། བོད་ཡུལ་དུ་ལྔ་བརྒྱའི་ཐ་མར་གྱུར་པས་སངས་རྒྱས་ཀྱི་ཆོས་དར་ཀྱང་མུ་སྟེགས་ཀྱི་རྒོལ་བ་ནི་མི་འོང་ན། ནང་པ་སངས་རྒྱས་པ་ནང་ལྟ་བ་མ་མཐུན་པས་རྩོད་པར་གྱུར་གྱིས། དེ་ཙམ་ན་ངའི་སློབ་མ་ཀ་མ་ལ་ཤི་ལ་བྱ་བ་པཎ་ཊི་ཏ་ཆུང་བ་ཅིག་བལ་ཡུལ་ན་ཡོད། དེ་ཁུག་ལ་ཆོས་ཀྱི་རྩོད་པའི་ཤགས་འདེབས་སུ་ཆུག་ཅིག།
རྩོད་པ་ཆོས་ཕྱོགས་སུ་འདུམ་པར་འགྱུར་རོ་གསུང་ཞེས་གསོལ་ནས་བཙན་པོས་ཀ་མ་ལ་ཤི་ལ་སྤྱན་འདྲེན་པའི་ཕོ་ཉ་བཏང་བས། སྟོན་མིན་བས་ཡུམ་རྒྱས་པ་སྤྱན་དྲངས་ཏེ་བསམ་གཏན་གླིང་དུ་སྒོ་བསྡམས་ནས་ཟླ་བ་བཞིའི་བར་དུ་ཤགས་བསླབས། མདོ་དགོངས་པ་ངེས་པར་འགྲེལ་པ་རྡོག་པས་འདྲིལ་ཞིང་འདི་ཆོས་མིན་ཟེར་ནས་བོར། དེའི་བར་དུ་ཡེ་ཤེས་དབང་པོས་མཁན་པོ་དང་། ཧྭ་ཤང་གཉིས་ཀྱི་ལྟ་བ་དང་དགོངས་པ་ཇི་ལྟར་ཡིན་པ་བཙན་པོའི་སྙན་དུ་གསོལ་བས། བཙན་པོ་དགོངས་པ་གྲོལ་ནས་དགྱེས་ཆེས་ཏེ། ཡེ་ཤེས་དབང་པོའི་ཞབས་ལ་ཕྱག་འཚལ་ཏེ། ཁྱོད་ནི་ངའི་ཨ་ཙ་བྱའོ་ཞེས་ཡང་ཡང་གསུང་། དུས་ཕྱིས་ཀ་མ་ལ་རླུང་ཚུགས་སུ་བྱོན་ཞེས་ཕོ་ཉ་བ་བྱུང་བ་དང་། རྗེ་བློན་ཡོངས་ཆབ་ཁར་བསུ་བ་ལ་ཕྱིན་པ་དང་།
ཧྭ་ཤང་འཁོར་དང་བཅས་པ་ཡང་ཆབ་ཁར་བྱོན། ཀ་མ་ལ་ཤི་ལས་ཆབ་ཕར་ཁ་ནས་རྒྱའི་པཎ་ཊི་ཏ་ལ་སྒྲ་ཚད་དྲི་གསུང་ནས་ཆགས་ཤིང་དབུ་ལ་ལན་༢་བསྐོར་བས། ཧྭ་ཤང་ཆབ་ཚུ་ཁ་ནས་པེར་གྱི་ཐུ་བ་ནས་བཟུང་ནས་སྤྲུག དེས་ལན་བཏབ། འཇིགས་པོ་ཅིག་འདུག་208 ༄༅།།〈སྦ་བཞེད་〉ཕྱོགས་བསྒྲིགས། གོ་གསུང་ནས་བྱང་ཆུབ་གླིང་དུ་སེང་གེའི་ཁྲི་བཅས་ཏེ་བཙན་པོ་གུང་ལ་བཞུགས་ནས་སྟོན་རྩེན་གཉིས་ཤགས་གདབ་པ་ར་བྱས། ཧྭ་ཤང་སཡས་གྲལ་་ལ་བཞུགས་ཏེ། འཁོར་ཇོ་མོ་བྱང་ཆུབ་རྗེ་དང་། སྲུ་ཡང་དག་ལ་སོགས་པ་གྲལ་རིང་པོ་བྱུང་།
ཨ་ཙ་རྱ་ཀ་མ་ལ་ཤི་ལ་སཡོན་གྲལ་ལ་བཞུགས་ཏེ། འཁོར་དཔལ་བེེ་རོ་ཙ་ན་དང་། རད་ན་ལ་་སོགས་པ་ཉུང་ཤས་ཅིག་བྱུང་། བཙན་པོས་སྟོན་ཙེན་རེ་རེའི་ཕྱག་དུ་མེ་ཏོག་དཀར་པོ་རེ་རེ་ཕུལ་ཏེ། བཀལ་སྩལ་བ། ངའི་མ། ངའ་རིས་བོད་ཀྱི་རྒྱལ་ཁམས་འདིར་བོད་ཐམས་ཅད་ནག་པོ་ལ་དགའ་བའི་དུས་སུ་ཟ་ཧོར་རྒྱལ་པོ་བོ་ལྷ་ས་ཏྭ་སྤྱན་དྲངས་ནས་བོད་འབངས་ཉུང་ཤས་ཅིག་ཆོས་ལ་བཀོད། དད་པ་ཅན་ཁ་ཅིག་རབ་ཏུ་བྱུང་། དཀོན་མཆོག་ ༢་གྱི་རྟེན་བཙུགས་པའི་སྐབས་སུ། རྒྱ་ནག་པོ་ཧྭ་ཤང་མ་ཧ་ཡ་ན་འདིར་བྱོན་པས་བོད་ཀྱི་བཙུན་པ་ཕལ་ཆེ་བ་དེ་ལ་སློབ་པར་གྱུར།
བོ་དྷི་ས་ཏྭའི་སློབ་མ་ཉུང་ཤས་ཅིག་དེ་ལ་སློབ་དུ་མ་བཏུབ་ནས་སྟོན་རྩེན་དུ་ཆད། དེ་གཉིས་མ་མཐུན་ནས་རྩོད་པར་གྱུར་པ་ལས་ངས་ཞལ་ཆེ་བཅད་པས་མ་རངས་ནས་མྱང་ཤ་མི་དང་རྔོག་དང་། སྙ་རྣམས་ཀྱིས་རང་གི་ལུས་ལ་ན་ཚ་བསྐྱེད། ཧྭ་ཤང་མེ་འགོས་རང་གི་མགོ་ལ་མེ་བཏང་། བཙན་པོས་གཡོན་བསྐོར། བོ་བྷི་ས་ཏྭའི་འཁོར་ཀ་མ་ལ་ཤི་ལ་ཡིན་པས་བྱེད་ཤགས་ཁྱེད་ལ་སུ་གཏན་ཚིགས་བཟང་བ་དེ་ལ་སུ་ངན་པ་དེས་ང་རྒྱལ་མི་བྱ་བར་མེ་ཏོག་ཕུལ་ཅིག་ཅེས་བཀའ་སྩལ། དེ་ལ་ཧྭ་ཤང་ན་རེ་ང་གའི་ལ་སྔ་བས་ངས་དྲིའམ་ལན་གདབ་ཟེར། ཀ་མ་ལའི་ཞལ་ནས་ཁྱོད་ཀྱིས་དགོངས་པ་ལྟར་ཤགས་ཐོབ་ཅིག་གསུངས་པ་དང་། ཧྭ་ཤང་ན་རེ་ཐམས་ཅད་སེམས་ཀྱི་རྣམ་པར་རྟོག་པས་བསྐྱེད་པས་དགེ་མི་དགེའི་(དགེས)་ དབང་གིས་ལས་དགེ་མི་དགེའི་བྱེད་པ་རི་ངན་སོང་གི་འབྲས་བུ་ཉམས་སུ་མྱོང་ཞིང་འཁོར་བ་ན་འཁོར་རོ།། གངདག་ཅིལ་ཡང་མི་སེམས་ཅིའང་ཡིད་ལ་མི་བྱེད་པ་དེ་འཁོར་བ་ལས་ཡོངས་སུ་ཐར་པར་འགྱུར་རོ།།
དེ་ལྟ་བས་ན་ཅི་ཡང་མི་བསམ་མོ། སྦྱིན་པ་ལ་སོགས་པ་ཆོས་སྤྱོད་བཅུ་སྤྱོད་པ་ནི་སྐྱེ་བོ་དགེ་བའི་འཕྲོ་མེད་པ་བློ་ཞན་པ་དབང་པོ་རྟུལ་པོ་ ༄༅།། ཆོས་འབྱུང་གི་ཡི་གེ་ཞིབ་མོ། 209རྣམས་ལ་བསྟན་པ་ཡིན། སྔོན་བློ་སྦྱངས་པ་དབང་པོ་རྣོན་པོ་དག་ལ་སྤྲིན་དཀར་ནག་གང་གིས་ཀྱང་ཉི་མ་སྒྲིབ་པ་ལྟར། དགེ་སྡིག་གཉིས་གས་སྒྲིབ་པས་ཅི་ལ་ཡང་མི་སེམས་མི་རྟོག་མི་དཔྱོད་པ་ནི་མི་དམིགས་པའོ།། གཅིག་ཅར་འཇུག་པ་ནི་ས་བཅུ་པ་དང་འདྲའོ་གསུངས་པ་དང་། ཨ་ཙ་རྱ་ཀ་མ་ལས་སྨྲས་པ། དེ་ལྟར་ཅི་ཡང་མི་བསམ་ཟེར་བ་དེ་ནི་སོ་སོར་རྟོག་པའི་ཤེས་རབ་སྤངས་པ་ཡིན་ནོ།། ཡང་དག་པའི་ཤེས་རབ་ཀྱི་རྩལ་ནི་སོ་སོར་རྟོག་པའི་ཤེས་རབ་ཡིན་པས་ན་དེ་སྤངས་པ་ནི་རྩ་བ་བཅད་པའི་ཕྱིར་འཇིག་རྟེན་ལས་འདས་པའི་ཤེས་རབ་ཀྱང་སྤངས་པ་ཡིན་ནོ།།
སོ་སོར་རྟོག་པའི་ཤེས་རབ་མེད་པར་རྣལ་འབྱོར་པ་གང་གིས་རྣམ་པར་མི་རྟོག་པ་ལ་གནས་པར་བྱ། གལ་ཏེ་ཆོས་ཐམས་ཅད་དྲན་པ་མེད་ཅིང་ཡིད་ལ་བྱ་བ་མེད་པ་ཡིན་ན་ཉམས་སུ་མྱོང་པ་ཐམས་ཅད་མི་དྲན་ཞིང་ཡིད་ལ་བྱ་བར་མི་ནུས་སོ།། གལ་ཏེ་ཆོས་ཐམས་ཅད་མི་དྲན་ཞིང་ཡིད་ལ་མི་བྱའོ་སྙམ་ན་དེ་ཤིན་ཏུ་ཡིད་ལ་བྱས་པར་འགྱུར་རོ།། དྲན་པ་དང་ཡིད་ལ་བྱ་བ་མེད་པ་ཙམ་པོ་ལ་བྱ་བ་སྐད་དུ་བྱ་ན་དེ་གཉིས་དཔྱད་དགོས་ཏེ། མེད་པ་ནི་རྒྱུར་མི་རུང་། དྲན་པ་མེད་པ་ཙམ་གྱིས་རྣམ་པར་མི་རྟོག་པར་འགྱུར་ན་བརྒྱལ་བའམ་འབོག་པའི་དུས་སུ་དྲན་པ་མེད་པས་རྣམ་པར་མི་རྟོག་པར་འགྱུར་རོ།། ཡང་དག་པའི་སོ་སོར་རྟོག་པ་མེད་པར་རྣམ་པར་མི་རྟོག་པར་འཇུག་པའི་ཐབས་མེད་དོ།། དྲན་པ་ཙམ་པོ་བཀག་ཀྱང་ཡང་དག་པའི་སོ་སོར་རྟོག་པ་མེད་ན་ཆོས་ཐམས་ཅད་ངོ་བོ་ཉིད་མེད་པ་ལ་ཇི་ལྟར་འཇུག་ནུས། སྟོང་པ་ཉིད་མ་རྟོགས་པར་སྒྲིབ་པ་སྤངས་པར་མི་འགྱུར་བ་ཁོ་ནའོ།། སྟོང་པ་ཉིད་མ་རྟོགས་ཀྱང་དྲན་པ་མེད་པས་ཐར་པར་འགྱུར་ན་ཁམས་གོང་མའི་ལྷ་ཐམས་ཅད་ཀྱང་ཐར་པར་འགྱུར་རོ།།
དྲན་པ་ཐམས་ཅད་ཅང་མེད་པའི་རྨོངས་པས་ནི་རྣལ་འབྱོར་དུ་ཇི་ལྟར་འགྱུར། དེ་ནི་གླེན་པ་དང་གཉིད་ལོག་དང་འདྲའོ།། དེ་བས་ན་ཡང་དག་པའི་སོ་སོར་རྟོག་པའི་ཤེས་རབ་ཀྱིས་ཕྱིན་ཅི་ལོག་གི་སྣང་བ་རྒྱང་བསྲིངས་པ་ཡིན་ནོ།། དེ་ལྟ་བས་ན་དྲན་བཞིན་དུ་མི་དྲན་བྱར་མི་རུང་ངོ་།། དྲན་པ་དང་210 ༄༅།།〈སྦ་བཞེད་〉ཕྱོགས་བསྒྲིགས། ཡིད་ལ་བྱ་བ་མེད་པས་སྔོན་གྱི་གནས་རྗེས་སུ་དྲན་པ་དང་། ཐམས་ཅད་མཁྱེན་པར་ཇི་ལྟར་འགྱུར་ཉོན་མོངས་པ་ཡང་ཇི་ལྟར་སྤོང་། དེ་བས་ན་ཡང་དག་པར་སོ་སོར་རྟོག་པའི་ཤེས་རབ་ཀྱིས་དོན་ངེས་པར་རྟོགས་པའི་རྣལ་འབྱོར་པས་དུས་གསུམ་ཕྱི་ནང་ཐམས་ཅད་སྟོང་པར་རྟགས་པས་རྟོག་པ་ཉེ་བར་ཞི་ནས་ལྟ་བ་ངན་པ་ཐམས་ཅད་རྣམ་པར་སྤངས་ཏེ། དེ་བརྟན་ནས་ཐབས་དང་ཤེས་རབ་ལ་མཁས་པ་སྒྲིབ་པ་ཐམས་ཅད་བསལ་ནས་སངས་རྒྱས་ཀྱི་ཆོས་ཐམས་ཅད་ཐོབ་པར་འགྱུར་རོ་ཞེས་གསུངས་སོ།།
བཙན་པོའི་ཞལ་ནས། ཁྱེད་སྟོན་རྩེན་ཤགས་གང་རྒྱལ་བའི་འཁོར་ཀུན་ཡང་ཤགས་ཐོབ་ཅིག་ཅེས་བཀའ་སྩལ་པས། སང་ཤིའི་མཆིད་ནས་རྒྱའི་ལྟར་ན་གཅིག་ཅར་འཇུག་ཅིང་རིམ་གྱིས་སྦྱོང་མཆི་ན། ཕ་རོལ་དུ་ཕྱིན་པ་དྲུག་ཀྱང་འཛིན་པ་མ་མཆིས་པའི་སླད་དུ་སྦྱིན་པར་མིང་བཏགས་ཀྱི་ཁམས་བཏང་ནས་ཡོངས་སུ་འཛིན་པ་མེད་པས་ནི་སྦྱིན་པ་བཏང་བ་ཡིན། སྒོ་༢་ཆགས་སྡང་བཀག་ན་ཚུལ་ཁྲིམས་ཡིན། ཁྲོ་བ་མེད་ན་བཟོད་པ་ཡིན། ལེ་ལོ་འདོར་ན་བརྩོན་འགྲུས་ཡིན། སེམས་ལ་གཡེང་བ་མ་མཆིས་ན་བསམ་གཏན་ཡིན། ཆོས་སྤྱི་དང་རང་གི་མཚན་ཉིད་ཤེས་ན་ཤེས་རབ་ལགས། སྟོན་པ་འདས་ནས་རིང་ཞིག་ཏུ་ལྟ་བ་ལ་མི་མཐུན་པ་མ་མཆིས།
སླད་ནས་དབུ་མ་རྣམ་༢་མ་མཐུན་ཏེ། སྟོན་མིན་གཅིག་ཅར་དུ་འཇུག་མཆི་སྟེ་མ་མཇལ་མ་རྟོགས་པས་དེ་ལྟར་གྱུར། འཇུག་སྒོ་ཐ་དད་ཀྱང་སངས་རྒྱས་པར་ཅིག འབྲས་བུའང་ཅིག་ཅེས་དོན་གྱིས་མི་མཐུན་པ་སྐད་དུ་སྨྲས། དཔལ་དབྱངས་ཀྱིས་སྨྲས་པ། གཅིག་ཅར་འཇུག་བྱ་བ་དང་རིམ་གྱིས་འཇུག་བྱ་བ་འདི་གཉིས་དཔྱད་དགོས་སྟེ། རིམ་གྱིས་འཇུག་པར་འཚལ་ན་ནི་ངེད་རྩེན་མིན་དང་མི་འདྲ་རྒྱུ་ཡང་མ་མཆིས། གཅིག་ཅར་(ནས)་ མ་མཆིས་འཇུག་ན་ཁྱེད་ད་རུང་དུ་ཅི་བྱེད། དང་པོ་ནས་སངས་རྒྱས་ན་ཅི་ཉེས། དེ་བས་ན་འཇོག་པ་ཡང་གོམ་པ་རེ་རེ་འཇོག་པ་དཀའ་ཏེ།
གོམ་པ་གཅིག་གིས་བགྲོད་མི་ནུས་པ་ལྟར། ས་དང་པོ་ཐོབ་པ་ཡང་དཀའ་ན་ཐམས་ཅད་མཁྱེན་པ་ལྟ་ཅི་སྨོས། ཁྱེད་ལ་ལུང་བསྟན་པའི་ཁུངས་དགོས། ༄༅།། ཆོས་འབྱུང་གི་ཡི་གེ་ཞིབ་མོ། 211སྟོན་རྩེན་མི་འདྲ་སྟེ། ངེད་རྩེན་མིན་པས་གསུང་རབ་ཀུན་བསླབས། ཤེས་རབ་རྣམ་༢་ལ་བརྟེན་ནས་མ་ནོར་བར་ཤེས། ཆོས་སྤྱོད་བཅུ་བསླབས། བསྒོམས་པས་ས་དང་པོ་ལ་བཟོད་པ་ཐོབ། ཡང་དག་པའི་སྐྱོན་མེད་པར་ཡང་འཇུགདེ་ནས་ས་དགུ་ཡང་དག་པའི་ཤེས་རབ་ཀྱིས་རིམ་པར་སྦྱངས།
ཕ་རོལ་ཏུ་ཕྱིན་པ་བཅུ་ལ་བསླབས། རྒྱུད་སྦྱངས་ཚོགས་བསགས་ནས་སངས་རྒྱས་བརྙེས་པ་ལགས་ན་ཁྱོད་ལྟར་ན་ཚོགས་མ་བསགས་བློ་མ་སྦྱངས་པས་འཇིག་རྟེན་གྱི་བྱ་བ་ཡང་མི་ཤེས་ན་ཐམས་ཅད་མཁྱེན་པ་རིག་པ་དང་ཤེས་བྱའི་གནས་ཐམས་ཅད་ལ་འཇུག་པར་ཇི་ལྟར་འགྱུར། ཇི་ལྟར་ཚོགས་མ་བསགས་པར་ཅི་ཡང་མ་བྱས་ན་གུམ་ན་ཟན་ཡང་མ་མྱོང་ནས་ལྟོགས་ཏེ་མཆི་ན། སངས་རྒྱས་རང་གཞན་གྱི་དོན་ཕུན་སུམ་ཚོགས་པ་དེའི་རྒྱུ་དེ་ཅི་ལས་གྲུབ། སྟོང་པ་གཅིག་པུས་རང་ལ་ཡང་མི་ཕན་ན་གཞན་གྱི་དོན་ལྟ་ག་ལ་འགྲུབ། ཁུངས་མེད་ཅིང་ཐབས་ཤེས་རབ་ཡ་བྲལ་བའི་ཆོས་ཀྱིས་སངས་རྒྱས་ལ་བསྐུར་པ་བཏབ་སྟེ་བསླུས་པ་ཡིན་ནོ།། བྱང་ཆུབ་སེམས་དཔའ་ནི་སེམས་ཅན་གྱི་དོན་དུ་སེམས་བསྐྱེད་ནས་སེམས་ཅན་གྱི་དོན་ལྷུར་བྱས་ན་ཚོགས་བསགས་ཏེ་ཐབས་ལ་མཁས་པར་བསླབས། ཤེས་རབ་རྣམ་པ་༢་ལ་བློ་སྦྱངས། ཡེ་ཤེས་ཀྱི་ཚོགས་བསགས། སྒྲིབ་པ་གཉིས་སྦྱངས།
བློའི་དྲི་མ་ཐམས་ཅད་རྣམ་པར་སྤངས་ནས་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པར་མཛད་པའི་འཕྲིན་ལས་འཁོར་བ་མ་སྟོངས་ཀྱི་བར་དུ་ལྷུན་གྱིས་གྲུབ་པ་ཡིན་པར་ལུང་དུ་མ་ནས་གསུངས་སོ།། ཅི་ལ་ཡང་མི་སེམས་པ་ནི་སྒོང་ང་དང་འདྲའོ།། མ་བརྟགས་པར་གོམ་པ་བོར་ཀྱང་རྡབ་བསལ་ཏེ། ཆོས་ལྟ་ག་ལ་རྟོགས། དེ་བས་ན་མདོ་སྡེ་ཆུད་པར་བསླབས་ཤིང་། ཞི་གནས་དང་ལྷག་མཐོང་དབེན་པར་ཡིད་ལ་བྱས། རྟོགས་པ་ཡིད་ལ་མྱོང་བར་ཤར། དེ་ལྟར་རྟོགས་པའི་དོན་དུ་ཚོགས་བསགས་ཤིང་། སེམས་ཇི་ལྟ་བུ་སྟེ། དོན་དམ་པར་མ་སྐྱེས་པར་རྟོགས་སྟེ།
ཆོས་ཐམས་ཅད་ཆུ་ཤིང་གི་སྙིང་པོ་ལྟ་བུར་མ་བཅོས་པར་རྟོགས་ན། དུས་༢་མི་དམིགས་པར་འགྱུར་ཏེ། ཆོས་དང་212 ༄༅།།(སྦ་བཞེད་〉ཕྱོགས་བསྒྲིགས། གང་ཟག་ལ་བདག་མ་མཆིས་ཏེ། བྱིང་རྒོད་མ་མཆིས་པར་ཟུང་འབྲེལ་དུ་ངང་གིས་འཇུག་པ་ལགས་ཏེ། བསྒོམ་ནའང་དེ་ལྟར་ལགས་ཅེས་མཆི་བ་དང། སྟོན་མིན། ཤགས་ལན་སྨྲ་བར་མ་ནུས་ཏེ། མེ་ཏོག་གཏོར་ནས་འཕམ་པར་ཁས་བླངས་སོ།།
དེ་ནས་བཙན་པོའི་ཞལ་ནས། ཧྭ་ཤང་གི་ཆོས་གཅིག་ཅར་འཇུག་མཆི་བ་དེས་ཆོས་སྤྱོད་བཅུ་ལ་སྐྱོན་བསྐལ། སེམས་ནི་བྱིང་ཚོགས་ནི་མི་སོག། གཞན་བློ་སྦྱོང་འཕྲོ་བཅད་པས་ཆོས་ཀྱང་ནུབ་པར་གྱུར་པས་འཕྲོ་ཆོད་ལ་ཁྱོད་རང་བསྒོམས་ཅིག དེང་སླན་ཆད་ལྟ་བ་ན་གྭ་རྫུ་ནའི་ལྟ་བ་ཟུང་། སྤྱོད་རྤཱ་ཕ་རོལ་ཏུ་ཕྱིན་པ་དྲུག་ལ་གྱིས་ལ་ཆོས་སྤྱོད་བཅུ་ཉམས་སུ་ལོང་། བསྒོམ་པ་ཤེས་རབ་རྣམ་༢་གྱིས་བློ་སྦྱོངས་ལ་ལ་ཐབས་ཤེས་རབ་ཟུང་དུ་འབྲེལ་པར་བསྒོམ་ཀད་སླན་ཆད་ངའི་བོད་འབངས་རྗེ་བློན་གང་གིས་ཀྱང་ཆོས་བྱེད་པ་རྣམས་ཀྱིསབོད་ཐང་ཁོབ་ཏུ་གྱུར་པ་དང་། རིག་པ་བླུན་ཞིང་རང་དགའ་བ་མང་སྟེ། ཆོས་རྟོགས་པར་དཀའ་ཞིང་ཟབ་པར་གྱུར་པས། རྒྱ་གར་གྱི་མཁས་པ་རབ་ཏུ་གྲགས་པ་རྒྱལ་པོས་སྤྱན་དྲངས་སྟེ།
ལོ་ཙྪ་བ་མཁས་པས་གཏན་ལ་ཕབ་པ་དེ་ལ་འཇུགཔར་བྱའོ།། རྒྱལ་པོས་ཡོན་བདག་མ་བྱས། ལོ་ཚ་བ་མཁས་པས་གཏན་ལ་་་་ཕབ་པའི་ཆོས་གང་ལ་ཡང་འཇུག་པར་མི་བྱ་བར་བཀའ་ནན་དྲག་ཏུ་སྩལ་ནགབཀའ་རྩིགས་ཀྱི་ཡི་གེ་ཞིབ་མོ་ནི་༢་དུ་མཆིས་ཏེ། བསེའི་སྒྲོམ་བུར་སྩལ་ནས་ཁ་ལ་ལྕགས་བཅུག་ནས་རྗེའི་ཕྱག་སྦལ་ན་མཆིས་ཏེ། གནོད་སྦྱིན་དམ་རྒྱ་ནག་པོ་ལ་གཏད་དོ།། ཆེ་ལོང་ཅིག་ནི་ཞང་བློན་རྣམས་ལ་ཡང་དར་བར་བྱས། དེ་ནསཧྭ་ཤང་མ་ཧྭ་ཡ་ནས་གཙུག་ལག་ཁང་ཅིག་བཞེངས་ནས་སླར་རྒྱ་ཡུལ་དུ་གཤེགགེབཙན་པོའི་ཐུགས་དགོངས་གྲུབ་ནས། ཚོང་འདུས་སུ་བད་རྔམ་པའི་ལྷ་ཁབབཞེངས་ནས་དགའ་སྟོན་མཛད་པའི་དུས་སུ་བོད་འབངས་ཐམས་ཅད་ཚོག་་པ་དང་། འབངས་ཐམས་ཅད་ཆོས་ལ་བཟུང་ཅིང་ཆོས་མི་བྱར་མི་བཏུབ་པའི་ཕྱིར་དབུས་མཐའ་ཐམས་ཅད་དུ་སློབ་དཔོན་བསྐོས། ཞང་བློན་གྱི་བུ་ཚ་དཐོབཙུན་མོ་ཐམས་ཅད་ཀྱང་ཀ་བ་ལི་རེ་ཐོགས་ནས་ཆོས་སློབ་དུ་བཅུག
བཙན་ཥྤེ ༄༅།། ཆོས་འབྱུང་གི་ཡི་གེ་ཞིབ་མོ། 213ལ་སློབ་དཔོན་ཀ་མ་ལ་ཤི་ལ་ལ་ཆོས་ཐམས་ཅད་ཐོས་བསམ་གྱིས་གཏན་ལ་ཕབ་པའི་ཆོས་དེ་ཇི་ལྟར་ལགས་པ་ཅིག་ཡི་གེར་བཀོད་པར་ཞུས་པས་བསྒོམ་རིམ་དང་པོ་བརྩམས་ནས་བཙན་པོ་ལ་གནང་། དེ་བཙན་པོས་གཟིགས་པས་དོན་དགོངས་ནས་དགྱེས་ཏེ། དེའི་དོན་སྟན་ཅིག་གི་ཐོག་དུ་བསྒོམ་ན་ཇི་ལྟར་བསྒོམ་ཞུས་པས། བསྒོམ་རིམ་བར་པ་བརྩམས་ནས་གནང་། དེ་ལྟར་བསྒོམ་པ་དེ་ལ་འབྲས་བུ་ཇི་ལྟ་བུ་མཆི་ཞུས་པས། བསྒོམ་རིམ་ཐ་མ་བཅོམས་ནས་འབྲས་བུ་བསྟན་པའི་ཞོར་ལ་ཧྭ་ཤང་གི་ལྟ་བ་དེ་སུན་ཕྱུང་ནས་གནང་། དེ་ལ་ཤིན་དུ་དགྱེས་པས་དེའི་དོན་འགྲེལ་དུ་བོ་ལྷ་ས་ཏྭའི་དགོངས་པ་ལ་རྒོལ་བ་བྱུང་གི་དོགས་པའི་ཆེད་དུ་ལུང་དང་རིགས་པར་འབྲེལ་པ་དབུ་མ་སྣང་བས་རྩམས་ནས་གནང་། དེ་ནས་ཆོས་ཀྱི་རྐྱེན་གཉིས་བརྒྱ་ལྔ་བཅུ་བླ་ནས་གནང་སྟེ།
རིང་ལུགས་ལ་ནས་ཁལ་བདུན་བཅུ་རྩ་ལྔ། ན་བཟའ་དགུ་ཕྲུགས་རེ་རེ། སྤོད་མར་སྲང་སྟོང་ཆིག་བརྒྱ། ཆབ་འོག་ཐེག་པ་རེ་རེ། ཤོག གུ་དེབ་བཞི་སྣ་ཚ་ཡུག་༢། ལན་ཚྭ་ཟད་ལེན། མཆིང་བུའི་སྒོམ་ཆེན་ཉི་ཤུ་ལ་ནས་ཁལ་ལྔ་བཅུ་རྩ་ལྔ་ལྔ། སྤོད་མར་སྲང་བརྒྱད་བརྒྱ་བརྒྱད་བརྒྱ། ཆིབས་པ་རེ་རེ།
ན་བཟའ་དགུ་ཕུགས་རེ་རེ། ཆོས་གྲྭའི་སློབ་དཔོན་དུ་སྒོ་བ་བཅུ་༢་ལ་ནས་ཁལ་ལྔ་བཅུ་རྩ་ལྔ་ལྔ། ན་བཟའ་ཕྲུག་རེ་རེ་སྤོད་མར་སྲང་བརྒྱད་བརྒྱ། མཚམས་ཀྱི་བན་རྟེ་རང་དགའ་བ་རྣམས་ལ་གང་ཟག་རེ་རེ་ལ་ནས་ཁལ་བརྒྱད་བརྒྱད། ཤོག་དེབ་གཉིས་གཉིས་སྣག་ཚ་ཡུག་རེ་རེ། སློབ་གཉེར་བ་ཉི་ཤུ་རྩ་ལྔ་ལ་རེ་རེ་ལ་ནས་ཁལ་ཉི་ཤུ་རྩ་ལྔ་ལྔ། གོས་སུམ་ཕྲུགས་རེ་རེ་རྒྱུན་དུ་གནང་ནས་ལྷ་ཆོས་དར་ཞིང་རྒྱས་པར་མཛད་པས་རྗེ་དཀའ་དྲིན་ཆེ་བ་ལགས། སླད་ཀྱིས་སློབ་དཔོན་པད་མ་སམ་བྷ་བའི་ཆོས་ཀྱིས་འཕྲོ་ལུས་པ་ལ་ཐུགས་མ་ཚིམ་ནས་བེེ་རོ་ཙ་ན་དང་རྩངས་ལེགས་གྲུབ་ཆོས་ཚོལ་དུ་བཏང་། སླར་ལོག་པ་ལ་པཎ་ཊི་ཏ་མ་བྱོན་པས་བློ་མ་ཆེས་ཏེ་རྒྱའི་སྙན་ཕྲའི་དབང་དུ་ཐལ་ནས་བེེ་རོ་ཙ་ན་ཚ་བ་རོང་དུ་བསྐྲད། ཀ་མ་ལ་ཤི་ལ་ལ་མུ་སྟེགས་ཀྱིས་གཤེད་མ་བཏང་ནས་ནུབ་མོ་སྒྲ་བསྒྱུར་གྱི་ཁང་པར་གཟིམས་མལ་དུ་214
༄༅།།(སྦ་བཞེད་〉ཕྱོགས་བསྒྲིགས། མཁལ་མ་བརྙེས་ནས་བཀྲོངས། ཡེ་ཤེས་དབང་པོ་འདའ་དཀར་བཙན་པོ་ཕམ་བབས་གསོལ་ནས་དེང་སླན་ཆད་ཁམ་གྱི་ཟས་སྤངས་སོ།། ཏིང་ངེ་འཛིན་ཆོས་ཀྱི་ཟས་དང་རྗེའོ་ཞེས་གསུངས་ནས་གྲོངས་པའི་དུས་སུ་ནམ་མཁའ་ལ་འོད་དང་སྒྲ་བྱུང་། བྱ་ཐམས་ཅད་གདུང་པའི་སྐད་འདོན། གདུང་ཁང་ཁས་པོ་རིའི་རྩེ་ལ་རྩིགས་ན་ལེགས་བྱ་བ་བྱུང་། ཡེ་ཤེས་དབང་པོའི་བུ་མོ་སྤྱན་རས་ཀྱི་གཟིགས་ཀྱིས་རྩིགས་པའི་མཆོད་རྟེན་གྱི་རྩར་མཆོད་རྟེན་རྩིག་པའི་ས་ཀླུས་བསྟན། དེའི་རྡོ་ལ་རྒྱ་ཡིག་བྱུང་། མཆོད་རྟེན་དེ་ལ་ལྷ་མོ་༢་བསྐོར་བྱེད་ཅིང་། སུ་བདེ་བ་ཅན་དུ་འགྲོ་བ་དེས་མཆོད་རྟེན་བརྒྱ་རྩ་བརྒྱད་འདི་ལ་བསྐོར་བ་གྱིས་ཤིག་ཅེས་ཟེར་བ་དང་།
བཙན་པོ་ན་རེ་ཨ་ཙ་རྱའི་གསུང་དང་སྦྱར་ན་ཁོ་བོའི་ཚེས་ཀྱང་རིང་པོར་མི་ཐུབ་ཅེས་ཐུགས་ངན་མཛད་ནས། རྗེ་ཐུགས་ལས་ཆུང་ངུ་ལ་གཞོལ་བར་བཞེད་ནས། པཎ་ཊི་ཏ་སྤྱན་འདྲེན་དུ་བཏང་བས། ཨ་ཙ་རྱ་བི་མ་ལ་མི་ཏྲ་བྱོན་ནས། སློབ་དཔོན་པད་མ་སམ་བྷ་བའི་ཆོས་འཕྲོ་ཞུས་ནས་བསྒོམ་མཛད་པར་བཞེད་ནས། སྲས་མུ་ནེ་བཙན་པོ་ལ་ཆབ་སྲིད་བསྒོ་བ་དང་། བློན་པོ་ཞང་འུ་རིང་བཙན་པོ་ལ་བགྲོ་བའི་གྲོས་དབུ་རྩེའི་བར་ཁང་གི་མངའ་ཁང་ན་བཞུགས་པ་ཇོ་མོ་མེ་ཏོག་སྒྲོན་གྱིས་མཐོང་སྟེ། ཐུགས་གཏུམ་པས་དོགས་འཚལ་ནས་ཆབ་སྲིད་སྣ་ནམ་པ་ལ་སྟེར་ངེས་སྙམ་སྟེ་མུ་རུག་བཙན་པོ་ལ་གསོལ་ནས། ལྷ་སྲས་ཀྱིས་འུ་རིང་སྒོ་བར་དུ་བཙིར་ནས་ཆུ་གྲི་སྩལ་ནས་བཀུམ། ཡབ་ན་རེ་འུ་རིང་གར་སོང་ཞེས་པ་དང་།
གྲི་ཁྲག་ཅན་བོར་ནས། འུ་རིང་རྒྱང་རིང་པོར་སོང་ཟེར་ནས་བར་ཁང་དུ་འབྲོས་ནས་རྗེའི་ཐུགས་དམ་འགྱངས་ནས་གཡར་མཆུ་བྱུང་བར་དོགས་ནས་ཐུགས་མ་བདེ་ནས་བློན་འཛངས་པ་ཀུན་གྲོས་བྱས་ཏེ། བློན་པོ་འགོས་ཀྱི་ཞལ་ཆེ་དགའ་༢་དུ་བཅད། ཆབ་སྲིད་མུ་ནེེ་བཙན་པོ་མངའ་བར་བགྱིས། ཐུན་ཚགས་སྐར་མ་མཛད་ནས་གཏད། ཡབ་ཟུང་ཀུར་དུ་བསྒོམ་དུ་གཤེགས་སོ།། བཙན་པོའི་བཀའ་རྩིགས་ཀྱི་ཡི་གེ་ཞིབ་མོ་གསུམ་ལས། གཅིག་ལྷ་ས་ན་ཡོད། གཅིག་འཁམས་སུ་ཁྱེར། གཅིག་རྗེའི་ཕྱག་སྦལ་ན་མཆིས་
༄༅།། ཆོས་འབྱུང་གི་ཡི་གེ་ཞིབ་མོ། 215སོ།། སྲས་མུ་ནེ་བཙན་པོ་དགུང་ལོ་བཅོ་ལྔ་ལོན་ཙ་ན་ཇོ་མོ་རུ་ཡོང་གཟའ་མདོ་རྒྱལ་ཁབ་ཏུ་བཞེས་ཏེ། རྒྱལ་སྲིད་གཏད་ནས། ཆབ་སྲིད་ཤིན་ཏུ་རྒྱ་ཆེ་བས་ཐུན་ཚགས་སྐར་མ་དང་མཐུན་པ་བགྱི་བར་དགོངས་ནས། བླའི་མཆོད་གནས་རབ་དུ་བྱུང་བའི་མངའ་ཐང་དང་། ཆོས་འཁོར་སྟོད་སྨད་ཀྱི་ཞབས་ཐོག་ཡབ་ཀྱི་སྲོལ་བཞིན་དུ་མཛད། དཔལ་བྲག་དམར་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་དུས་ཀྱི་མཆོད་པ་ཆེན་པོ་བཞི་བཙུགས་ནས། བོད་ཀྱི་རྗེ་བློན་ཡོངས་ཀྱི་འཕྲལ་གྱི་རྐྱེན་བཟློག་དང་། ཡུན་གྱི་ཚོགས་གསོག་མཛད།
མཆོད་རྟེན་ཆེན་པོ་བཞིའི་གདུགས་དང་དབུ་རྩེའི་བྱ་འདབ་ལྕགས་ཐག་གིས་སྦྲེལ་ནས་ནམ་མཁའ་དར་འཕན་གྱིས་བྲེས། ས་གཞི་ལ་མན་འཇིམ་གླིང་མངས། གསེར་དངུལ་གྱི་ཕོར་པ་ལ་སོགས་པས་བཀང་། དབུ་རྩེའི་ཐང་ཐམས་ཅད་མཆོད་རྫས་ཀྱིས་ཁེངས་པར་བགྱིས་ནས། ལྕགས་རིའི་ཕྱོགས་བཞི་ནས་འབངས་ཐམས་ཅད་རྒྱན་དང་བཅས་མཆོད་རྫས་དང་ཆས་ནས་དབུ་རྩེའི་ཐང་ལ་རྩེ་བྲོ་བྱེད་ཅིང་འོང་། བཙན་པོས་དབུ་རྩེའི་སྒོའི་ཐང་ལ་ཁྲིའི་སྟེང་ནས་མཆོད་པ་ཕུལ་བས་དད་པ་སྐྱེས་ནས་དབུའི་ལ་ཐོད་དང་། ན་བཟའ་ཕུད་ནས་ལྷ་ལ་ཕུལ། དེ་ནས་ལྷ་བཙན་པོའི་ཞལ་ནས། ངའི་ཡབ་ཀྱི་ཐུགས་དམ་གྱི་ལྷ་ཁང་ལ་ཁྱེད་བོད་འབངས་ཐམས་ཅད་ཀྱི་གོ་རུ་དང་མཚོན་ཆ་མ་གཏོགས་པ་ཐམས་ཅད་ཕུལ་ཅིག་ཅེས་བཀའ་སྩལ་ནས། འབངས་ཐམས་ཅད་ཀྱིས་རྗེའི་བཀའསྩལ་པ་ལྟར་ཕུལ་ཏེ།
ཁ་ཅིག་གིས་ནི་གཡུ་དང་བེར་ལ་སོགས་པ་ཕུལ། ཁ་ཅིག་གིས་ནི་ར་གླག་ལ་སོགས་པ་ཕུལ་བས་མཆོད་རྫས་ཀྱི་ཕུང་པོ་ཆེན་པོའོ།། དེ་དབོན་མཆོག་གི་གཉེར་པ། ར་བསྐོས་པ་ཀུན་གྱིས་བཏུལ་ནས་མཆོད་པ་བྱེད། མཆོད་པའི་འབུལ་རྒྱུ་བཟང་ངན་བྱུང་བས། བཙན་པོའི་ཞལ་ནས། ཁྱེད་དད་པ་ཆེ་ཆུང་ཁྱད་རེ་ཆེ། ལ་ལས་གསེར་དང་གཡུ་འབུལ་ནུས། ལ་ལས་རས་གླག་ཙམ་ལས་འབུལ་མི་ནུས་ཞེས་བཀའ་སྩལ་པས། མི་ལྟོགས་ཀུན་ན་རེ་རྗེ་ཅིག་216
༄༅།།(སྦ་་བཞེད་〉ཕྱོགས་བསྒྲིགས། ལགས་ངེད་དད་པ་ཆུང་བ་མ་ལགས་ཏེ་ལྟོགས་པས་འབུལ་རྒྱུ་དེ་ལས་མ་མཆིས་སོ།། འབུལ་རྒྱུ་ཆེ་བ་ཀུན་ཕྱུས་ཅིང་ནོར་མཆིས་པ་ལགས་སོ་ཞེས་སྙན་དུ་གསོལ་བས། ཀྱེ་མ་ངའི་མངའ་རིས་སུ་ལ་ལས་ཟས་གོས་ཙམ་ཡང་མི་འབྱོར། ལ་ལས་ལྷག་དང་བཅས་པ་མི་རིགས་སོ་གསུང་ནས། ལས་མི་བསྐོས་ནས་རུ་བཞི་ཕྱོགས་ཕྱོགས་སུ་ལྟོགས་ཕྱུག་སྙམས་ཏེ། ཡོ་བྱད་བསྙམས་སོ།། དེ་ནས་མངོན་པར་བྱང་ཆུབ་པའི་ཟླ་བ་ལ་མངོན་པའི་མཆོད་པ་བགྱིས་ཏེ། ཞིང་པ་ཀུན་ཐོང་བོར་རྨོན་པ་བཏང་ནས་རོལ་དུ་གཤོལ་ལྡེམ་མེ་བཞག་ནས་མཆོད་པ་བྱེད་དུ་འོང་། ཡང་སྔ་མ་བཞིན་དུ་མཆོད་རྫས་བཟང་ངན་བྱུང་བས་ཡང་ལྟོགས་ཕྱུགས་ལན་ཅིག་བསྙམས།
དེ་ནས་དབྱར་ཟླ་འབྲིང་པོའི་ཟླ་བ་ལ་མདོ་སྡེའི་མཆོད་པ་ཆེན་པོ་བགྱིས་སྟེ། འིང་པ་ཀུན་ཡུར་གྲ་བཤིག་ནས་སྔོ་སྣོད་རྡོས་མནན་ནས་མཆོད་པ་བྱེད་དུ་འོང་། ཡང་སྔ་མ་བཞིན་དུ་མཆོད་རྫས་བཟང་ངན་བྱུང་བས་རང་རང་གི་ལས་སུ་དགོངས་ཏེ། བོད་འབངས་ལྟོགས་ཕྱུག་ལན་ཅིག་བསྙམས། དེ་ནས་སྟོན་ཟླ་ཐ་ཆུངས་ཀྱི་ཟླ་བ་ལ་ཆོ་འཕྲུལ་ཆུང་བ་ལ་འདུལ་བའི་མཆོད་པ་བགྱིས་ཏེ། ཡང་མཆོད་རྫས་བཟང་ངན་བྱུང་བས་རང་རང་གི་བསྙམས་ཏེ། ཚོང་པ་དང་འགྲོན་པོ་ལམ་དུ་རྒྱུ་བ་ཐམས་ཅད་ཀྱང་རྒྱགས་ཕྱེ་ཁྱེར་མི་དགོས་ཏེ་བླ་ནས་ཤུག སྲོག་གཅོད་པ་དང་རྐུ་འཕྲོག་གིས་སྒྲུབ་མི་དགོས་པར་བོད་འབངས་བདེ་བ་ལ་བཀོད་པས་བཀའ་དྲིན་ཆེ་བ་ལགས་སོ།། སླད་ཀྱིས་ཇོ་མོ་ཕོ་ཡོང་ཟ་རྒྱལ་མོ་བཙུན་ལ་ཡབ་རྒྱལ་པོ་ཐུགས་ལ་འདོགས་པ་ལ་ཡུམ་གློ་བ་ལ་གཅགས་པས་གཤེད་མ་མི་བརྒྱད་བསྐོས་ནས་ཡབ་བཙན་པོ་ལ་བྱད་བགྱིད་དུ་སྩལ། ཡབ་འདའ་ཁར་ཕོ་ཡོང་ཟ་རྒྱལ་མོ་བཙུན་ལྷ་སྲས་ཀྱི་ཁབ་ཏུ་བཞེས་ཅིག་ཅེས་བཀའ་སྩལ།
ཡབ་སྐུ་གཤེགས་པའི་འོག་ཏུ་ཚེ་སྤོང་ཟས་ཕོ་ཡོང་ཟ་དཀྲོངས་སུ་འོངས་པས་ཕོ་ཡོང་ཟ་སྐྲ་སར་བགྱིས་ནས་རྒྱན་མ་ཕོག་པར་གདའ། དེ་ལ་སྙད་བྱས་ལ་རལ་གྲི་བརྒྱག་སྙམ་ཙ་ན་སྲས་ཀྱིས་གཡོན་བསྐོར། དེ་གློ་བ་ལ་གཅགས་ནས་བློན་དགུང་ང་ལྟེ་ཆུང་ཕྱག་ཚང་དུ་བསྐོས་ ༄༧།། ཆོས་འབྱུང་གི་ཡི་གེ་ཞིབ་མོ། 217ནས་ཕོ་བྲང་ཡུན་བུར་སྲས་ལ་གསང་ངན་དྲངས་ནས་མུ་ནེེ་བཙན་པོས་སྲིན་ཟླ་བ་བཅུ་བདུན་མཛད་ནས་དགུང་ལོ་བཅུ་བདུན་ལ་འདས་ཏེ། བང་སོ་སྐྱེ་འུ་ལྡེམ་བུ་ཅན་བརྩིགས་སོ།། ཚེ་ཡོང་ཟས་ཕོ་ཡོང་ཟ་ལ་རང་གི་བུའི་རལ་གྲི་བརྩལ་བས་སྨན་བས་གསོས་པས་སོས་པ་དང་། ཉིན་རེ་ལ་ཤགས་རྒོད་རེ་བཏབ་ཅིང་སེན་མོས་ཤ་སྲང་རེ་བཅད་ཅིང་དཀྲོངས་སོ།། དེ་ནས་མུ་རུག་བཙན་པོ་དབང་བསྐུར་བར་ཆད་བྱས་ནས།
མོན་ནས་སྤྱན་དྲང་རྒྱུ་ལ་སྣ་ནམ་པས་བྲང་ཁང་ཕྱེ་ནས་དཀྲུགས་ཏེ་དཀྲོངས། བང་སོ་སྐྱ་བོ་ཟང་ཟང་བརྩིགས། འབངས་ཡོངས་གྲོས་བྱས་ཏེ། ཅུངཁྲི་ལྡེ་སྲོང་བཙན་དབང་བསྐུར་བར་བྱས་པས། ཁ་ཅིག་ན་རེ་རྒྱལ་བུ་སྐུ་ནར་མ་སོན་ཏེ་འབངས་ཀྱི་ཚིས་མི་འོང་བས་བློན་འཛངས་པ་བསྐོས་ལ་ཁྲིམ་བུ་ཆུང་བཅའོ་མཆི། ཁ་ཅིག་ན་རེ་སྔོན་ཀྱང་ཡབ་སྐུ་འདས་པའི་དུས་ན་རྒྱལ་བུ་སྐུ་ནར་མ་སོན་ནས་འང་བློན་གསུམ་ལ་ཁྲིམས་གཏད་པས་ཁྲིམས་བུ་ཆུང་བཅས་ནས་ལྷ་ཆོས་བསྣུབས་ནས་གྱོད་ཀ་ཆེ་པོ་ལ་ཐུག་སྟེ་བོད་ཕུང་བར་བྱས། རྒྱལ་བུ་དབང་བསྐུར་ལ་བློན་འཛངས་པ་བསྐོས་ལ་འབངས་ཀུན་གྱི་ཚིས་བགྱི་གསོལ་ནས། རྒྱལ་བུས་འོང་མི་འོང་སད་པར་འཆམ་ནས་རྒྱལ་བུ་དགུང་ལོ་བཞི་ལ་དབང་བསྐུར་ནས་ཆབ་སྲིད་གཏད་པས་སད་པ་བཞིན་དུ་ལེགས་པར་བྱུང་བས་རྒྱལ་པོ་སད་ན་ལེགས་ཞེས་བྱ། འཇང་པ་ཡོ་ལ་སྐུ་དབང་ཆེ་བས་གླང་འཇིང་་ཡོན་ཞེས་ཀྱང་གྲགས་སོ།། རྒྱལ་པོ་དེ་སྐུ་ནར་སོན་ནས་འབྲོ་ཟ་མ་མོ་ལྷ་རྒྱལ་ཁབ་ཏུ་བཞེས།
འབྲོ་ཁྲི་ཟུང་བློན་དུ་བསྐོས་ཏེ། རྒྱལ་པོ་དེའི་ཞལ་ནས་འཛམ་བུའི་གླིང་ན་བོད་ཀྱི་རྒྱལ་པོ་ཆེ། བོད་ན་རྒྱལ་པོ་ང་ཆེ་བས་ང་ལག་རིས་ལྷ་ཁང་ཉི་མ་ཙམ་པ་ཅིག་རྩིག་གོ་ཞེས་བཀའ་སྩལ། དེ་སློབ་དཔོན་མཛོད་མཁན་ལ་དྲིས་པས་རྒྱར་དཔག་ཚད་ལྔ་བཅུ་རྩ་གཅིག་ཡོད་པས་བོད་ཀྱི་ས་གཞི་ལ་མི་ཤོང་ཅེས་པས། འོ་ན་ཟླ་བ་ཙམ་གཅིག་རྩིག་གསུང་། དེ་ལ་རྒྱར་དཔག་ཚད་ལྔ་བཅུ་ཡོད་ཅེས་པས། ང་སྐར་218 ༄༅།།(སྦ་བཞེད་〉ཕྱོགས་བསྒྲིགས། ཆེན་ཙམ་ཅིག་རྩིག་གོ་ཞེས་བཀའ་སྩལ། དེ་རྒྱང་གྲགས་བཅོ་བརྒྱད་ཡོད་ཅེས་པས།
བྱང་འབྲོག་ས་ཡངས་པས་བྱང་འབྲོག་ལ་རྩིག་ཅེས་བཀའ་སྩལ། བློན་པོ་ཀུན་གྱིས་མཆིད་ནས་བླ་བློན་གྱི་ལོངས་སྤྱོད་དབུས་སུ་བྱེད་པས་ལྷ་ཁང་སྟོང་པར་འབྲུས་སོ་ཞེས་གསོལ་བས། ཉང་རྡོར་ཅིག་གོ་ཞེས་གསུངས་པས། དེར་ཡང་ཐུགས་དམ་ཅིག་བཞེངས་པའི་རྩིགས་སུ་བཟུང་ནས་རྒྱ་དེ་སྐར་མ་ཆུང་དུ་ཙམ་ཞིག་རྩིག་པའི་ཆད་བྱས། སྐར་ཆུང་ལྷ་ཁང་བཞེངས་སུ་གསོལ་ཏེ་རྒྱར་རྒྱང་གྲགས་ཅིག་རྨང་བྲེས་པ་དང་། བཟོ་བོ་རྣམས་ཁེང་གྲགས་བྱས་སྟེ། རྩིག་པ་མཁན་ན་རེ་ངའི་རྩེག་པ་མེད་ན་གང་བྱས་ཀྱང་མི་བཏུབ་པས་ང་གཙོ་ཆེ་ཟེར། ཤིང་བཟོ་བ་ན་རེ་ངའི་ཤིང་བཟོ་མེད་ན་གང་བྱས་ཀྱང་དོན་ལ་ཕན་མེད་པས་ང་གཙོ་ཆེ་ཟེར། ལྡེར་སོ་མཁན་པོ་ན་རེ་ངའི་ལྷ་བཟོ་མེད་ན་གང་བྱས་ཀྱང་དོན་མེད་པས་གཙོ་ཆེ་ཟེར་ནས། དང་པོ་རྐོ་བ་བཙོས་ནས་ལྡེར་སོ་འཁྲུལ་འཁོར་དུ་བཞེང་དུ་གསོལ།
དེ་ན་ཀ་བ་བསྐོར་ནས་རྒྱ་ཕེབས་བསྐལ། དེ་ནས་རིག་པ་ཕྱི་ཐ་ལ་བགྱིས་ཏེ། སྐར་ཆུང་རྩིག་པས་ཁྱད་པར་འཕགས་པ་ལགས་སོ།། རྒྱལ་པོ་དེས་ཡབ་མེས་ཀྱི་སྲོལ་མ་ཤོར་བར་མཛད། ཡབ་མེས་ཀྱི་ཐུགས་དམ་གྱི་ཞིག་རལ་གསོ་བ་དང་། རྒྱན་གདགས་པ་དང་། ར་སའི་ཁྱམས་ཁྲ་མོ་བཞེངས་པ་ལ་སོགས་པའི་ཕྱག་རྗེས་མང་དུ་མཛད། རབ་ཏུ་བྱུང་བའི་མངའ་ཐང་བསྟོད། འབངས་ཆབ་སྲིད་ཆོས་བཞིན་དུ་མཛད་པས་བཀའ་དྲིན་ཆེ་བ་ལགས་སོ།། དེའི་སྲས་ནི་ལྔ་སྟེ་ཁྲི་གཙུག་ལྡེ་བཙན།
ལྷ་སྲས་གཙང་མ། ཁྲི་དར་མ་འུ་དུམ་བཙན། ལྷེབ་རྗེ། ལྷུན་གྲུབ་བོ། གཅེན་ཁྲི་གཙུག་ལྡེ་བཙན་ལོ་བཅུ་གཉིས་ལོན་པ་དང་དབང་བསྐུར་ནས་ཆབ་སྲིད་གཏད། ཅོ་རོ་ཟ་དཔལ་གྱི་ངང་ཚུལ་མ་ལ་སོགས་པའི་བཙུན་མོ་ལྔ་ཁབ་དུ་བཞེས། རྦ་མང་རྗེ་ལྷ་ལོད་ཀྱི་བློན་བྱས། བན་ཆེན་པོ་དཔལ་གྱི་ཡོན་ཏན་གྱིས་ཆོས་ཀྱི་བློན་པོ་བགྱིས་ཏེ། མེས་ཀྱི་བད་རྔམ་པའི་ལྷ་ཁང་ལ་དཔེ་བྱས་ཏེ། ཐུགས་དམ་དགུ་རྩེགས་བཞེངས་པར་ཆད་པའི་དུས་སུ་རྗེའི་ཞལ་ནས།
ཡབ་ཀྱི་རིང་ལ་བཙན་པོ་ལ་བྱ་བ་རྣམ་པ་༢་ ༄༅།། ཆོས་འབྱུང་གི་ཡི་གེ་ཞིབ་མོ། 219ཡོད་དེ། ཐུགས་དམ་དུ་གཙུག་ལག་ཁང་བཞེངས་པ་དང་། བོད་འབངས་བདེ་བ་ལ་བཀོད་པ་དང་། སྐུ་ལ་གདོ་(སྔོ) བ་ལ་དམག་དྲང་པའོ།། ཡབ་མེས་རྣམས་ཀྱིས་ལ་ལས་རེ་རེ་ཙམ་མཛད། ལ་ལས་གཉིས་གཉིས་ཙམ་མཛད། ལ་ལས་༢་༢་ཙམ་མཛད་ན་ཡང་རིམ་པར་མཛད། ང་གསུམ་ཀ་དུས་གཅིག་ལ་བྱེད་དོ་ཞེས་བཀའ་སྩལ་ནས།
ཐུགས་དམ་གྱི་གཙུག་ལག་ཁང་གི་རྨང་འདིངས་པར་བྱས་ཙ་ན། ལྷ་ས་མཁར་འདྲ་བ། བསམ་ཡས་གྲོང་འདྲ། སྐར་ཆུང་མཆད་པ་འདྲ། ལྷ་ཁང་གཤའ་མ་ཅིག་ངས་བྱེད་དོ་ཞེས་བཀའ་སྩལ་ནས། རྒྱ་དཀར་ནག་དང་། བལ་པོ་དང་། ལི་ཡུལ་དང་། ཁ་ཆེ་དང་། བོད་ཡུལ་གྱི་བཟོ་གྲ་མཁས་པ་ཐམས་ཅད་བཀུག་སྟེ།
རྒྱའི་ཇུ་ཡག་མཁས་པས་ཅིག་གིས་ས་བཙལ་ནས། རྡོའི་བཟོ་བོ་མཁས་པ་ཅིག་ལི་ཡུལ་ལྕང་ར་སྨུག་པོ་ན་ཡོད་པ་ཐོས་པས། གླ་བ་ཅིག་ལྕགས་ཀྱི་གྲ་བར་བཅུག་ནས། འདི་བོད་ཀྱི་བཙན་པོའི་ཡོས་ཀྱི་གླང་པོ་ཆེ་ཡིན་བས་འདི་བཞེས་ལ་ལི་སྤྱོད་པའི་རྒྱལ་པོ་ཞེས་བྱ་བའི་བཟོ་བོ་མཁས་པ་ཅིག་ཡོད་པ་དེ་བོད་ཀྱི་བཙན་པོ་ཐུགས་དམ་ལྷ་ཁང་གི། བཟོ་བྱེད་པ་ལ་གནང་པར་ཞུ་བྱ་བ་དང་། དེ་མ་གནང་ན་བཙན་པོའི་ཐུགས་ཁྲོས་ན་དམག་འདྲེན་ནོ་བྱ་བའི་བཀའི་སྒྲོམ་བུ་བསྐུར་ནས་ཕོ་ཉ་བཏང་། ཕོ་ཉ་བས་དེ་ལི་རྗེ་ལ་ཕུལ་བས། ལི་རྗེས་བཀའ་སྒོམ་ཕུལ་བ་དེ་གཟིགས་པས། ཡོས་ཀྱི་གླང་པོའི་ཆུ་དང་རིལ་མ་ཚུན་ཆད་ཡོས་སུ་བྱུང་བའི་ཞུ་རྟེན་ལའང་མཉེས། བཙན་པོའི་བཀའ་བཞིན་མ་བསྒྲུབས་ན་དམག་འོང་བ་ལའང་འཇིགས་ནས།
བཀའ་སྒྲོམ་ནས་བྱུང་བ་ལྟར་བརྫང་བར་ཆད་ནས། ལི་སྤྱོད་པའི་རྒྱལ་པོ་བོད་ཡུལ་དུ་མཆི་འཚལ་བར་བསྒོ་བས། ང་རྒས་པའི་བུ་༢་བཙན་པོའི་ཕྱག་དུ་འབུལ་ལོ་མཆི་བས། ལི་རྗེ་ན་རེ་ཁྱོད་རང་བཙན་པོའི་དང་གཡར་མ་མཇལ་ན་ལི་ཡུལ་དུ་བཙན་པོའི་དམག་འོང་། སྔོན་ཡང་བོད་ཀྱི་བཙན་པོས་རྟ་པའི་དམག་དྲངས་ནས་ལི་ཆམ་ལ་ཕབ་ཅེས་ཟེར་ནས། ལི་སྤྱོད་པའི་རྒྱལ་པོས་ལམ་དུ་གུམ་ཡང་མགོ་བཙན་པོའི་ཕྱག་ཏུ་ཕུལ་ཅིག་ཅེས་བཀའ་དྲག་ཏུ་སྩལ་ནས། དེའི་བུ་ལི་220 ༄༅།།(སྦ་བཞེད་〉ཕྱོགས་བསྒྲིགས། གསེར་གཟུངས། ལི་གསེར་འོད།
ལི་གསེར་ཏོག་ ༢་བོད་དུ་བཟོ་བྱེད་དུ་བརྫངས། ཕོ་ཉ་ལ་སྐྱེས་བསྐུར་ནས་ཡར་ཡོངས། ལི་སྤྱོད་པའི་རྒྱལ་པོ་མ་གུམ་པར་བཙན་པོ་དང་འལ་མཇལ། འཛམ་བུའི་གླིང་ན་རྡོ་བཟོ་མཁས་པའི་བལ་པོ་རྡོ་མཁན་ལ་སོགས་པས་བཟོ་བགྱིས་ཏེ། འོག་ཁང་༢་སྒོའི་རེབ་བཅའ་མན་ཆོད་རྡོ་ལ་བགྱིས་སྟེ། རྡོ་བཟོས་ཁྱད་པར་དུ་འཕགས་ཏེ། ཕུད་ར་སའི་གཙུག་ལག་ཁང་དུ་མེས་ཀྱིས་ཆོས་སྲོལ་བཏོད་པས་བཀའ་དྲིན་ཆེ་བས་རྡོ་རིངས་ཕུལ། རི་མོའི་ཕུད་དར་གྱི་བེ་བུམ་བརྒྱ་རྩ་བརྒྱད་ཕུལ། ལྡེར་སོའི་ཕུད་ཚངས་པ་དང་བརྒྱ་བྱིན་གཉིས་བཞེངས་སུ་གསོལ། ལུགས་མའི་ཕུད་གཅོང་ཆེན་པོ་དྲིལ་བུའི་ཚུལ་དུ་ཕུལ།
བར་ཁང་༢་སོ་ཕག་ལ་བྱས། སྟོང་ཁང་༢་ཤིང་དང་། ཟངས་དང་། རྐ་བོ་བ་ལ་བྱས། རྒྱ་ཕིབས་ཀྱི་འོག་ན་རླུང་གི་འཁོར་ལོ་བསྐོར་ཏེ། རབ་ཏུ་བྱུང་བ་མང་པོ་རྒྱུན་དུ་བསྐོར་བ་བྱེད། བྱ་འདབ་ལ་ཕྱོགས་བཞིར་ལྕགས་ཐག་བཞིས་མཆོད་རྟེན་ཆེན་པོ་བཞི་ལ་གཏོད། རླུང་ཆེན་པོ་ནུབ་ནས་ལངས་པའི་ཚེ་ཤར་གྱི་ལྕགས་ཐག་ལྷོད་ལ་རྒྱ་ཕེབས་ཤར་དུ་ཡོ་ཙམ་འགྲོ། རླུང་ཤར་ནས་ལངས་ན་ནུབ་ཀྱི་ལྕགས་ཐག་ལྷོད་ལ་རྒྱ་ཕིབས་ནུབ་ཏུ་ཅུང་ཟད་ཡོ། རི་དག་གི་རྩེ་ལ་ན་བུན་བྱུང་བ་དང་།
ལྷ་ཁང་གི་ཁྱུང་མགོ་ལ་ཡང་ན་བུན་ཐུལ་གྱིས་འོང་བའི་མཐོན་པོ་ཅིག་བཞེངས་སུ་གསོལ་ལོ།། འབངས་བདེ་བ་ལ་བཀོད་པ་ཡང་ཟས་དང་གོས་ཙམ་གྱིས་བདེ་བ་ནི་འཕྲལ་དུ་སྩལ། ཡུན་དུ་བདེ་བའི་ལྷ་ཆོས་ལ་དགོད་པའི་ཕྱིར་དེ་བཞིན་གཤེགས་པའི་གླེགས་བམ་ལས་བྱུང་བར་གཟིགས་པས། ཆོས་ལ་ལ་རྒྱ་ནག་པོའི་སྐད་དུ་སྨྲ། ཆོས་ལ་ལ་རྒྱ་དཀར་པོའི་སྐད་དུ་སྨྲ། ཆོས་ལ་ལས་བལ་པོ་དང་ཨུ་རྒྱན་གྱི་སྐད་དུ་སྨྲ་བས། མེས་ཀྱི་ལྷ། དམ་པའི་ཆོས་ལུགས་དང་། ཆོས་སྐད་སྣ་ཚོགས་སུ་བྱུང་བ་འདི་མ་ལེགས་ཏེ། ཅིསངས་རྒྱས་རྒྱ་དཀར་པོར་བྱོན་ནས་ཆོས་དང་པོ་རྒྱ་དཀར་པོར་གསུངས་པ་ཡིན་བས།
ང་ཡང་ཆོས་ཐམས་ཅད་རྒྱ་དཀར་པོའི་ལུགས་སུ་མགྲིན་ཅིག་བྱེད་ཅེས་བཀའ་སྩལ་ནས། བོད་ཕྲུག་བློ་རྣོ་བ་བཅུ་དྲུག་གསེར་བསྐུར་ནས་ལོ་ཙྪ་སློབ་དུ་ ༄༅།། ཆོས་འབྱུང་གི་ཡི་གེ་ཞིབ་མོ། 221བཏང་སྟེ། ལ་ལས་སྒྲ་མ་ཤེས། ལ་ལ་ཚད་པས་གུམ། ལ་ལ་ཐ་ཏྲེ་རྣམ་༢་ལ་རྡུགས། དཀའ་བ་དཔལ་བརྩེགས་དང་། སྣ་ནམ་ཡེ་ཤེས་སྡེ་དང་། ཅོག་རོ་ཀླུའི་རྒྱལ་མཚན་དང་༢་གྱིས་ལོ་ཙྪ་སྒྲ་མཁས་པ་བསླབས་ནས།
པཎ་ཊི་ཏ་འཛི་ན་མི་ཏྲ་དང་། ཤི་ལེན་ཏྲ་བོ་བྷི་དང་། ད་ན་ཤི་ལ་དང་༢་སྤྱན་དྲངས་ཏེ། སྒྲ་བསྒྱུར་རྒྱ་གར་གླིང་དུ་རྐྱེན་བླ་ནས་སྦྱར་ནས། མེས་ཀྱི་ལྷ་ཁང་ན་བཞུགས་པ་དང་། བོད་ཀྱི་ཡུལ་ན་ཡོད་པའི་གསུང་རབ་ཀྱི་དཔེ་མ་ལུས་པ་སྤྱན་དྲངས་ནས་སྒྲ་བསྒྱུར་ཏེ། སྒྲ་ཐམས་ཅད་རྒྱ་དཀར་པོའི་འགྱུར་དུ་བཅོས། སྐད་གསར་ཆད་ཀྱིས་གཏན་ལ་ཕབ་ནས། ཀྱི་ཤོད་ཤོ་མ་རར་གཏན་ལ་ཕབ། བཙན་པོ་དད་པ་ཆེ་བས་མདུན་ས་ཆུང་ངུ་རབ་ཏུ་བྱུང་བ་ལ་ཕུལ་བས།
ལོ་ཙྪ་བའི་ཞལ་ནས་བོད་འབངས་ཀུན་གདུལ་དཀའ་བས་ཆད་པ་ལ་བརྟེན་ནས་སྐྱོང་དགོས་པ་ལ་དེད་རབ་ཏུ་བྱུང་བ་སྟོན་པའི་བཀའ་༤ན་(བཞིན)དུ་བགྱིད་འཚལ་བས། ཆད་པའི་ལས་བགྱིར་མི་རུང་ཞེས་གསོལ་བས། གསུང་ཁན་མི་བགྱིད་པ་ལ་ངས་ཞང་བློན་དག་བགྱིད་དུ་སྩལ། ཆབ་སྲིད་བཞེས་པར་ཞུ་ཞེས་བཀའ་སྩལ། རྗེའི་ལ་ཐོད་ཕུད་ནས་རབ་ཏུ་བྱུང་བའི་གདན་དུ་འདིངས། རབ་ཏུ་བྱུང་མ་ཐོས་གཅིག་གིའང་ཞབས་སྤྱི་བོར་ལེན། གོས་སེར་པོའི་ལྷན་པ་སྐྱེ་བོའི་ལུས་ལ་འདུག་པ་མཐོང་ཡང་རྒྱལ་པོས་ཕྱག་མཛད། འང་བློན་གང་གིས་རྟེན་ཕུལ་ནས་སྙུན་ཕྱག་ཉི་ཤུ་རྩ་གཅིག་ཕུལ་ཡང་ལན་མི་གནང་། བོད་ཡོངས་ལ་གསར་ཤ་བསྡུས་ཏེ། བླའི་དགེ་འདུན་ལ་སླ་ཚེར་འབུལ།
རབ་བྱུང་རེ་རེ་ལ་འབངས་མི་ཁྱིམ་བདུན་བདུན་ལྷ་རིས་སུ་ཕུལ་ནས་ཟས་དང་ན་བཟའ་སྦྱོར། རབ་བྱུང་གི་གོས་ལ་ལྷན་པ་གཅིག་གཟིགས་ནའང་དྲིས་ནས་དེའི་ལྷ་རིས་ལ་བཀའ་དྲས་ཏུ་སྩལ། སྐྱེ་བོ་ཁྱིམ་པའི་ཚིས་ཀུན་རབ་ཏུ་བྱུང་བའི་མདུན་ས་ཆུང་ངུ་ན་བཞིན་ཆོས་དང་བསྟུན་ནས་ཤིན་ཏུ་བདེ་ཞིང་སྐྱིད་པར་མཛད་པས་བཀའ་དྲིན་ཆེའོ།། བཙན་པོས་དབོན་ཞང་སྡུམས་བྱ་བར་ཆད་ནས་མ་འཆམ་ནས། བོད་རུ་བཞི་ནས་དམག་སྟོང་སྡེ་བཅོ་བརྒྱད་བཅོ་བརྒྱད་དང་དར་ཚན་ཁྲིག་གེ་ཁྲིད་ནས་རྒྱ་ཡུལ་དུ་དམག་222 ༄༅།།(སྦ་བཞེད་〉ཕྱོགས་བསྒྲིགས། དྲངས། རྒྱའི་གྱེན་པོ་ཐམས་ཅད་བཀུམ་ནས་རྒྱ་ཆམ་ལ་ཕབ། རྟ་པའི་ཉིན་ལམ་བཅུ་བཞི་མངར་འདུས་ཏེ། རྒྱའི་ཧྭ་ཤང་དང་བོད་ཀྱི་པཎ་ཊི་ཏ་རྣམས་ཀྱིས་བར་དང་དཔང་མཛད་ནས་རྒྱའི་གོང་བུ་རྨེ་རུ་རུ་རྒྱའི་གཙུག་ལག་ཁང་ཅིག་དང་།
བཙན་པོའི་གཙུག་ལག་ཁང་ཅིག་བཞེངས་སུ་གསོལ། དེའི་བར་དུ་ས་ལ་བཙན་པོ་དབོན་ཞང་གནམ་ལ་ཉི་མ་དང་ཟླ་བ་ལས་མེད་དོ་བར་གླེང་ནས་ཕ་བོང་ལ་ཉི་མ་དང་ཟླ་བའི་གཟུགས་བྱས། གོང་བུ་རྨེ་རུ་ཡས་ཆད་དུ་རྒྱས་དམག་མི་དྲང་། དེ་མན་ཆད་དུ་བཙན་པོས་དམག་མི་དྲང་པའི་མནའ་བྱས། མཐོ་བརྩིགས། དབང་དུ་ལྷ་ཀླུ་གཉན་པོ་བཞག དབོན་ཞང་ཇི་ལྟར་ཆད་པའི་ཡི་གེ་ནི་༢་དུ་མཆིས་ཏེ། ཅིག་ནི་རྒྱའི་ཀེ་ཤིའི་ཕོ་བྲང་གི་མདུན་དུ་རྡོ་རིངས་ལ་ཡི་གེར་བྲིས། ཅིག་ནི་བཙན་པོའི་ར་སའི་གཙུག་ལག་ཁང་གི་རྡོ་རིངས་ལ་ཡི་གེར་བྲིས་སོ།། བཙན་པོའི་མདུན་ས་ཆུང་ངུ་ན་རབ་ཏུ་བྱུང་བ་ལ་ཕུལ་ནས་ཆབ་སྲིད་ཆོས་དང་བསྟུན།
དབང་དགེ་འདུན་ལ་ཕུལ་བས་བློན་ནག་པོ་ལ་དགའ་བ་ཀུན་གྱིས་བྱི་དང་རྐུ་བའི་དབང་མེད། སྤྱོད་པ་ཤིན་ཏུ་དོག་པས་རྗེའི་སྙན་དུ་ཞང་བློན་རྗེའི་དགོས་པ་ཀུན་སྒྲུབ་པ་ལ་བཅའ་པོ་དམ་དུ་བསྡུས་ནས་དམངས་རབ་ཏུ་བྱུང་བ་ལ་འབུལ་བ་ཙུག་ལགས། ངེད་ཀྱིས་སྙུན་ཕྱག་ཉི་ཤུ་རྩ་གཅིག་རྟེན་དང་བཅས་པ་བྱས་ཀྱང་ལན་མི་གནང་པར། དམངས་ཐ་མལ་པ་རབ་ཏུ་བྱུང་བ་ལ་ཕར་ལ་དགྱེས་བཞིན་དུ་ཕྱག་མཛད་པ་ཙུག་ལགས་ཞེས་བྱ་བ་ལ་སོགས་པ་དྲིས་པའི་ལན་དུ། བཙན་པོས་སྐྱ་བཙུན་བོད་འབངས་ཡོངས་བསྡུས་ནས་རབ་ཏུ་བྱུང་བའི་མངའ་ཐང་བསྟོད་ནས། གསེར་ཐང་ཤ་བ་ཅན་གྱི་རིགས་གནང་། ཞང་བློན་རྣམས་ལ་(ཚིག་འདི་གཉིས་མན་ཆད་དཀྱུས་སུ་ཤོར་) ཟངས་མ་མཇུག་རལ་ཅན་དང་། རྗེའི་བཀའ་རྩིགས་ཅན་དང་། ཡོངས་དགའ་ལྷ་དགྱེས་ཅན་དང་། ལྟབ་མ་དགུ་རྩེགས་ཅན་དང་།
ཟིངས་པོ་སྣ་ཚོགས་ཅན་དང་། གསང་པ་ཕྱག་རྒྱ་ཅན་དང་། སྤུན་པོ་ཅན་དང་ལྔ་གནང་ནས། མི་ཆོས་དང་ལྷ་ཆོས་གཉིས་གཏན་ལ་ཕབ། ར་ས་ལ་སོགས་པའི་མེས་སྲོང་བཙན་གྱི་ལྷ་ཁང་ ༄ཁྱ།། ཆོས་འབྱུང་གི་ཡི་གེ་ཞིབ་མོ། 223རྣམས་དང་། བྲག་དམར་བསམ་ཡས་དཀར་ཆུང་ལ་སོགས་པའི་ཐུགས་དམ་བཞེངས་པའི་འཕྲོ་ཐམས་ཅད་ཀྱང་མ་ལུས་པར་བཞེངས། ཞིག་པ་དང་རལ་བ་ཐམས་ཅད་ཀྱང་གསོ་གདའ་ཙ་ན།
འབངས་ནག་པོ་ལ་དགའ་བ་རྣམས་ཀྱིས་ངེད་འདི་ཙམ་དུ་སྤྱོད་པ་དོག་པ་ཅིས་ལན་ཅེས་གླེངས་པས། བློན་པོ་སྦས་ཀྱི་སྙིང་དུ་གདོན་གསོལ་ནས། འདི་བཙན་པོའི་ཆབ་སྲིད་ཀྱི་དབང་རྨངས་བཙུན་པ་ལ་གཏད་པས་ནོངས་ཟེར། སྤྱོད་པ་རྩིང་དུ་བཏང་བས་དེ་ལ་བཀའ་ནན་ཆེར་སྩལ་ནས། དེ་ཕ་གི་ཀུན་གྱིས་ལན་ཟེར་ནས་བཙུན་པ་ལ་འཛུབ་མོ་བཙུགས་པས་ངའི་རབ་ཏུ་བྱུང་བ་ལ་མཛུབ་ཀེར་བྱེད་ན་དེ་མཚང་ཅན་སྟོན་པའི་བརྡ་ཡིན་པས་ཁྲིམས་ལ་སྐྱོན་ཅིག་ཅེས་བཀའ་བསྒོ་ནས་་མོ་བཅད། ད་ཕྱིན་ཆད་ངའི་རབ་ཏུ་བྱུང་བ་ལ་འཛུབ་གེར་བྱེད་ན་འཛུབ་མོ་ཆོད་ཅིག་ཅེས་བཀའ་སྩལ། ཡང་ངེད་སྤྱོད་པ་དོག་པ་ཕ་གི་ཀུན་གྱིས་ལན་ཟེར་ནས་མཆུ་ཡོ་བྱས་པས། ངའི་རབ་ཏུ་བྱུང་བ་ལ་མཆུ་ཡོ་བྱེད་པའི་མཆུ་བྲེགས་ཅིག་ཅེས་བཀའ་སྩལ་བསྒོའོ།། དེ་བཞིན་དུ་མིག་ལོག་བྱས་པས་མིག་ཕྱུང་། བཙུན་པའི་ཀ་ཆ་བརྐུས་པས་དཀོན་མཆོག་བརྒྱད་བཅུ་ཆལ་གཞལ་བ་ལ་སོགས་པའི་ཆོས་ཁྲིམས་མཛད་པས།
ཞང་བློན་ནག་པོ་ལ་དགའ་བ་རྣམས་གྲོས་བྱས་ནས་ཆོས་ཁྲིམས་བཤིག་པའི་གྲོས་ལྐོག་ཏུ་བྱས་པས། དེ་ལ་བཙན་པོ་སྔོན་དུ་མ་བཀྲོངས་ནས་ཆོས་ཁྲིམས་མི་ཤིགས་ཟེར། ཁ་ཅིག་ན་རེ་རལ་བ་ཅན་ལ་ལྷ་སྲས་མེད་ཀྱང་གཅུང་ལྷ་སྲས་གཙང་མ་ཆོས་ལ་དགའ་བས་སྲིད་འཛིན་ཏེ་ཆོས་ཁྲིམས་མི་ཤིགས་ཟེར། གཙང་མ་སྨྱུགས་པས་ཆོག་མཆི་བས། དེ་བན་ཆེན་པོ་ཆོས་ལ་དཀར་ལ་དབང་ཆེ་བས་ཆོས་ཁྲིམས་མི་ཤིགས་ཟེར། གྲོས་བྱས་ནས་ཆོས་ཁྲིམས་གཤིག་པའི་སླད་དུ་སྙན་ཕྲ་བཅུག་སྟེ། བན་ཆེན་པོ་དང་བཙུན་མོ་ངང་ཚུལ་མ་ནལ་བཤམས་སོ་ཞེས་སྙན་དུ་གསོལ་ནས། ཆད་པ་ཆེ་ཐང་དུ་ཞུས་པས་བན་ཆེན་པོ་ཡང་ལྕགས་ཀྱི་སྲོག་པ་རྩ་བསྒྲུབས་པས་མ་གྲུབ་པར་སྙན་ཕྲ་བཙན་པར་བྱས་ཏེ་བཀུམ། དེ་མ་ཐག་ཏུ་ལྷ་སྲས་གཙང་མ་རབ་ཏུ་ཕྱུང་ནས་རྫོངས་ཆེན་པོ་དང་བཅས་ནས་སྤ་224 ༄༧།།
(སྦ་བཞེད་〉ཕྱོགས་བསྒྲིགས། གྲོ་མོན་དུ་སྒྱུགས། བོད་ཀྱི་བསོད་ནམས་ཉམས་པ་དང་། འདྲེ་སྲིན་ཀུན་མགོ་རྒོད་པ་དང་། མི་ནག་པོ་ཀུན་གྱི་གློ་བར་གདོན་གསོལ་ནས། ཅོག་རོ་ལྷ་ལོད་བསྔགས་ནས། བཙན་པོ་རྒྱའི་འབྲས་ཆང་གསོལ་བའི་ལྟག་པ་གཅུས་ནས་ཞལ་ལྟག་པར་བསྟན། ཅོག་རོ་ལ་བྱ་ཕུ་བྱས་ནས་བཀུམ། བོད་འབངས་ཆོས་ལ་གནག་པ་ཀུན་གྱི་རྦས་རྒྱལ་ཏོ་རི་ཆོས་ལ་གནག་པས་བློན་པོར་བསྐོས་ནས། བཙན་པོ་ཁྲི་དར་མ་ཨུ་དུམ་བཙན་པོ་དགུང་ལོ་དགུ་ལོན་པ་ཅིག་དབང་བསྐུར་ནས་ཆབ་སྲིད་གཏད།
དེ་ནས་བློན་པོ་ཀུན་གྱིས་ཆོས་ཁྲིམས་དང་འགལ་བ་མང་དུ་བྱས་སུ་ལོ་ཚ་བས་མངའ་བདག་རལ་པ་ཅན་གྱིས་འབངས་ཀྱི་དང་མཛད་པ་འདི་ལྟར་ལགས་ཞེས་ཞིབ་ཏུ་སྙན་དུ་གསོལ་བས། བཙན་པོས་ཆོས་ཁྲིམས་སྔར་༤དུ་མ་བྱུང་། དེར་རབ་དུ་བྱུང་བ་ཀུན་གྱིས་མངའ་བདག་རལ་པ་ཅན་ལ་དྲས་མི་མདའ། གཅུང་སྐུ་ནར་མ་སོན་པས་ཆོས་ཁྲིམས་ཉམས་སུ་ཉོ་ཞེས་དུ་སྨྲས་པས། བློན་པོ་ཀུན་གྱིས་བཙན་པོ་སྐུ་ནར་མ་པོན་པས་འབངས་བཙུན་པ་ཀུན་གྱིས་མཆུ་སྔོན་བཀྲབས་སོ་ཞེས་གསོལ་བས། བཙན་པོ་ཤིག་ཏུ་་ལ་སོང་། དེར་ལོ་པཎ་གྱི་སྒྲ་སྒྱུརབའི་འཕྲོ་ལུས་སོ། མདོ་ཆོས་ཀྱི་རྒྱལ་བོ་དང་། མྱ་ངན་ལས་འདས་པའི་མདོ་དང་། ཡོངས་སུ་རྒྱས་པ་རྟོགས་པ་ཆེན་པོའི་ཐུགས་དམ་ཙན་དན་ལྷ་ཆོས་ཞལ་སྲོ་མ་གྲུབ་པར་ལུས།
སླད་ཀྱིས་བཙན་པོ་སྐུ་ནར་སོན་ནས་ཐུགས་སུགདོན་གསོལ་བས་ཆོས་ཁྲིམས་ལ་སྐུ་བསྙེལ་གསོལ་བར་དགོངས་པ་དང་སྙད་ཡོརྙེད། པཎ་ཊི་ཏ་དྭ་ན་ཤི་ལས་དམེ་རུ་རུ་མཚམས་བཅད་ནས་འཛམ་བྷ་ལ་བསྒྲུབས་པས་གྲུབ་ནས། ཙན་དན་གྱི་སྐུ་ལ་རྡོ་རྗེ་རྒྱབས་པས་གསེར་ཕྱེ་ལྟེ་ཁུང་དུ་སླེབས་པ་བྱུང་། དེ་ལ་རྒྱུ་བྱས་ཏེ། སྐུ་གསུང་ཐུགས་ཀྱི་རྟེན་བཞེངས་སགསོལ་བ་ལ། སྐུའི་རྟེན་བཅོམ་ལྡན་འདས་ཁར་ས་པ་ནི། གསུང་གི་རྟེནགསེར་ཁྲི་ཕྱེད་སུམ་སྟོང་། ཐུགས་ཀྱི་རྟེན་དངུལ་བྱ་འཁུན་བུ་ཅན། ཉེ་གནས་ཁ་ཆེ་ཨུད་པ་ལས་དངུལ་གྱི་བྱམས་པ་བཞེངས་ནས་དགུང་དུས་ཀྱི་མཆོད་པ་བཙུགས། དུས་དེར་ལྷ་སར་སད་དང་སེར་བ།
བཙའ་དང་མུ་གེ་མི་ནད་དང་ ༄༧།། ཆོས་འབྱུང་གི་ཡི་གེ་ཞིབ་མོ། 225ཕྱུགས་ནད་བྱུང་བས། དེ་ལ་བཙན་པོས་སྙད་བྱས་ནས་འབངས་ཀུན་ལ་ལྷ་སར་མི་ནད་ལ་སོགས་པ་བྱུང་བ་ནི་ཅིས་ལན་ཤེས་སམ་ཅེས་དྲིས་པས་མི་ཤེས་ཟེར། ངས་ཤེས་ཏེ། རྒྱ་མོ་ཀོང་ཅོ་བྱ་བའི་གནོད་སྦྱིན་མོ་ཅིག་གིས་གནོད་སྦྱིན་གྱི་ལྷ་ཤཱཀྱ་མུ་ནེ་ཟེར་བའི་བཀྲ་མ་ཤིས་ཅིག་ཀྱང་སྤྱན་དྲངས་ནས། རི་རབ་ཀྱི་རྩེ་མོར་འོངས་ནས་ལྷ་འཁྲུག་པ་ཕམ་པར་བྱས་ཏེ་ལྷ་ཕུང་བར་བྱས། དེ་ནས་ཨུ་རྒྱན་དུ་འོངས་ནས་ཨུ་རྒྱན་ཕུང་བར་བྱས། དེ་ནས་མ་ག་རྡར་འོངས་ནས་མ་ག་རྡ་ཕུང་བར་བྱས།
དེ་ནས་རྒྱ་ནག་པོར་འོངས་ནས་རྒྱ་ནག་པོ་ཕུང་བར་བྱས། དེ་ནས་བོད་ཡུལ་དུ་འོངས་ན། མོ་ས་སྤྱད་མཁས་པས་དཔྱད་བྱ་སྟེ་ལྕགས་པོ་རི་སེང་གེ་དཀར་མོ་གནམ་དུ་མཆོང་པ་ལ་རྒལ་ཚིགས་ཉི་ཤུ་རྩ་ཅིག་ལ་མཆོད་རྟེན་ཉི་ཤུ་རྩ་གཅིག་གི་མེ་བཙའ་བཞག སྤྱི་བོར་མཆོད་རྟེན་ནག་པོ་ཁྲི་འཕང་དགུ་པས་མནན། མཁལ་ཁུང་དུ་ལྷ་ཁང་བྱས་ནས་བཏོད་ལ་མནན། དེ་མ་མནན་ན་རྒྱ་དཀར་མངར་འདུ་བ་ཡིན། དམར་པོ་རི་སྟག་བྱི་ཁུང་དུ་འཛུལ་བའི་སྣ་ལ་ཤིང་སྣ་མའི་ཕུར་པ་བཏབ། དེ་མ་བཏབ་ན་རྒྱ་ནག་རྨ་ངར་འདུ་བ་ཡིན། ཡར་ལུངས་མེ་སྣའི་གདོང་ལ་རི་འབྲས་ཀྱི་ལྗང་པ་འདྲ་བ་ཡོད་པ་དེ་རྐེད་པ་བཅད། དེ་མ་བཅད་ན་བོད་དུ་མུ་གེ་མི་འོང་པ་ཡིན།
ཉང་རོ་ན་རི་སྟག་དང་སེང་གེ་འཐབ་པ་འདྲ་བ་ཡོད། དེའི་བར་བཅད། དེ་མ་བཅད་ན་བོད་ལ་དཔའ་བོ་རྒྱུན་མི་འཆད་པར་འོང་བ་ཡིན། རི་སྟག་སེང་གཉིས་ཀྱི་མཇུག་མ་ནོལ་འདྲ་བ་དེ་བཅད་ནས་བར་དུ་རད་ནའི་མཆོད་རྟེན་གྱིས་མནན། དེ་མ་མནན་ན་བཙན་པོ་འཕྲུལ་མངའ་བ་དང་། བློན་པོ་རིག་པ་ཅན་རྒྱུན་མི་འཆད་པར་འོང་པ་ཡིན། དྲང་སྲོང་སྲིན་པོ་རིའི་སྣ་ནས་རྒྱ་ནག་སྟོང་ཁུང་གཉིས་ཀྱི་བར་ན་རི་པི་ཝང་གི་རྒྱུད་ཟེང་བ་འདྲ་བ་ཡོད་པ་དེ་ལ་རྫས་དང་ཡུལ་གྱི་ཡོན་ཏན་རྒྱུན་མ་ཆད་པར་འོང་བ་ཡིན། དེ་ལ་མོས་གནོད་པ་བྱ་བར་མ་ནུས་པས་ད་ལྟ་ཡང་རྒྱུན་མ་ཆད་པ་ཡིན། བོད་འབངས་ཐམས་ཅད་རབ་ཏུ་བྱུང་། བུད་མེད་བཀག་ནས་ཆོས་བྱེད་ཟེར་ནས་རབས་བཅད་ནས།
བོད་ཀྱི་ཆབ་སྲིད་ཕ་མིང་ལ་གཏོད་འདོད་པ་མིན་226 ༄༅།།(སྦ་བཞེད་〉ཕྱོགས་བསྒྲིགས། ཏེ། བོད་ཀྱི་ས་གཉན་ཐམས་ཅད་ལ་བཅོས་ཀ་བྱས་པས་མོ་རང་ལ་མཛེ་བྱུང་ནས་རོ་ལྷ་སར་བའག་སྟེ། བང་སོ་མེད་པ་ཡང་དེ་ཙུག་ཡིན། རྒྱ་གར་གྱི་སྐད་པ་ར་པི་ར་འདི་ལ་ཆོས་ཏུབ་པ་ཅི་ཡོང་། འོ་ཅག་བཙུན་པ་ཐམས་ཅད་ཁྱིམ་པར་ཕབ་ལ་ཆོས་སྐུ་བསྙེལ་བསོལ། ཆོས་ཁྲིམས་གཞིག་ཅེས་གླེངས་ནས། བློན་པོ་བསྐོས་ནས་བཙུན་པ་ཐམས་ཅད་རྟགས་དང་ཕྲལ། རྟགས་འབོར་དུ་མ་བཏུབ་པ་ཀུན་མདའ་གཞུ་དང་རྔ་ཤང་བསྐུར་ནས་ཁྱི་ར་ལ་བཀོད།
དེའང་མ་བཏུབ་པ་ཀུན་སྲོག་དང་འཕྲལ། པོ་ཏི་ཕལ་ཆེར་ལྷ་སའི་བྲག་ལྟེ་བ་ཅན་ལ་སྦས། བྲག་དམར་ལགས་པའི་ལྷ་ཁང་ཀུན་སྒོ་ལ་འདག་ཞལ་བརྒྱབ། ལྷ་ཤཱཀྱ་མུ་ནེ་ཡས་མར་འོངས་པ་ཡར་ལ་བསྐྱལ། མས་ཡར་འོངས་པ་མར་ལ་བསྐྱལ་བར་བྱས། བློན་དད་པ་ཅན་ཀུན་བཙན་པོའི་ཐུགས་སུ་གདོན་གསོལ་བར་ངེས་ཞེས་མྱ་ངན་བྱེད་ཅིང་། ཡབ་མེས་ཀྱི་ཡི་གེ་བལྟས་པས། མེས་སྲོང་བཙན་རྗེ་བཙུན་སྤྱན་རསགཟིགས་ཀྱི་སྤྲུལ་པར་འདུག དེའི་རྗེས་ལ་རྒྱལ་པོ་འཕྲུལ་མངའ་བ་ཡང་བྱོན། བློན་རྦ་གསས་སྣང་ལ་སོགས་པ་རིག་པ་ཅན་མང་དུ་བྱུང་བའི་གཏམ་མང་དུ་གླེངས་ནས་ལྷ་ཤཱཀྱ་མུ་ནེ་ལས་བོད་ཀྱི་བདེ་སྐྱིད་ཀུན་བྱུང་པར་ཤེས་ཏེ།
སྤྱན་མི་དྲང་བའི་ཐབས་བྱས་ནས་རིན་པོ་ཆེའི་སྐུ་བསྒུལ་བར་མ་ནུས་ཞེས་སྙན་དུ་གསོལ་བས། རྗེའི་ཞལ་ནས་གཟུ་བ་ཆུད་ལ་བོར་ཞེས་བསྒོ་བས། ཁང་པ་བྱེ་མས་བཀང་ནས་གཟུ་བས་བོར་བས་ལྷའི་སྙན་གཡོན་པ་ཐེམ་པ་ལ་གསལ། དེ་ནས་འབྲེང་པའི་དྲ་བར་བཅུག་ནས་དྲུད་པས་ཐེམ་ཁར་ཐོན། མི་དང་ཐག་ཛ་ཀུན་ཆད། སྔོན་ཡང་ཞང་མ་ཞང་གིས་སྐུ་ས་ཐམས་སུ་བཅུག་གོ་མཆི་ནས། སྐྱ་བྱེ་དོང་དུ་སྦས། ར་སའི་སྐུ་ཡར་སྐྱོལ་ཞེས་བསྒོ་བས། བྱམས་པའི་སྐུ་སྨད་ར་ཀྱིས་བཀྲིས་ནས་སྐུ་ཤིང་སྒྲོམ་དུ་སྤྱན་དྲང་བར་བྱས་ནས་ར་སའི་སྟེང་དུ་ཆོ་ངེསབཏབ་པས། བཙན་པོ་ལྷོ་ནུབ་ཀྱི་དཀྱིལ་འཁོར་གྱི་སྟེང་ན་མི་དགེ་བའི་ཁྲིམས་འཆའ་བས་ཐོས་ནས་ཅི་ཉེས་ཟེར།
ལྷ་ཤཱཀྱ་མུ་ནེའི་འོག་ན་རྒྱལ་པོས་ཀླུ་མཐོ་་བའི་དུག་ཅན་མནན་ནས་འདུག་བྱས་པས། སྐུ་ཕྱིར་ཐོན་ནམ་མ་ཐོན་ཟེར། ༄༧།། ཆོས་འབྱུང་གི་ཡི་གེ་ཞིབ་མོ། 227ཀླུའི་ཁར་བྱེ་མ་བླུག་གམ་ཞེས་གསོལ་བས། དེ་ཡགས་དེ་ལྟར་གྱིས་ཟེར། ལྷ་ཤཱཀྱ་ནེའི་བཞུགས་ཁང་བྱེ་མས་བརྫངས། སྒོ་འདག་པས་བྱུགས། རྒྱལ་པོ་དགར་རེ་ནས་བཙུན་པ་ཆང་འཐུང་བའི་གཟུགས་ལ་སོགས་པ་བྲིས་ཏེ། བྱམས་པ་ཕྱིར་སྤྱན་དྲངས།
མི་དཔུང་པ་གཤིབས་པ་བཙན་པོས་གཟིགས་ཙ་ན་མིའི་བར་ན་ཕར་བྱམས་པ་སེར་ལྷག་ཙམ་བསྟན་ཉི་མ་ནུབ་ཙ་ན་སྐུ་མ་གྲུད། མི་དང་ཐག་པ་ཀུན་ཆད། སྐུ་འོ་ཐང་གི་མཚོར་བོར་རམ་བྱས་པས་རུང་ཟེར། བྱམས་པ་ས་ཐམས་སུ་སྦས། རྡོ་མཚོར་བོར་ནས་བསོས་བཏབ་པས། བཙན་པོ་ན་རེ་དེ་ཙུག་ཡིན་འདྲི། ལྷ་ཤཱཀྱ་མུ་ནེ་ཆུར་བོར་བྱས་པས། དེ་ཤིན་ཏུ་ཡགས་སོ་ཟེར། བྱམས་པ་སྤྱན་དྲངས་ནས་བློ་འབུར་དེ་ཉིད་དུ་བཞུགས་སུ་གསོལ། ནང་པར་བློན་མོན་ལ་བྲོས་ཆབ་ཁར་བལྟ་ཞིང་སྐེད་པ་སྒུར་སྐུར་བྱས་པས་བཙན་པོས་གཟིགས་ནས་དེ་ན་ཅི་བྱེད་ཟེར།
སྐུ་ཚོལ་བ་ཡིན་པ་ལ་མི་འདུག་ཉས་ཟོས་སམ་བྱས་པས། དེ་ཙུག་ཡིན་ཡགས་ཟེར། དེ་ནས་རིང་ཞིག་ན་ཡེར་པའི་ལུགས་པེའུ་ན་ལྷ་ལུང་དཔལ་གྱི་རྡོ་རྗེ་བསྒོམས་པའི་དྲུང་ན་ནམ་ཕྱེད་ཙ་ན། དཔལ་ལྷ་མོ་ཆེན་མོ་བུད་མེད་ཀྱི་གཟུགས་སུ་བྱུང་ནས། བོད་ན་གྲུབ་ཐོབ་མོ་ཁྱོད་ལས་མེད་ན། རྒྱལ་པོ་སྡིག་ཅན་ད་བསད་རན་ཟེར། དེ་ཉེ་གནས་ལ་རྨི་ལམ་དུ་བྱུང་པ་སྐད་བྱས་པས། ཉེ་གནས་ཀྱིས་ཆོས་སྣུབས་པའི་གླེང་ལངས་ཞིབ་ཏུ་གླེངས་པས། དཔལ་གྱི་རྡོ་རྗེ་སྙིང་རྗེ་སྐྱེས་ནས་དེ་ལ་ཐབས་བསམས། དུས་འཁོར་དང་རྟེན་འབྲེལ་བརྩིས་ཏེ་རྟ་དཀར་པོ་ལ་སོལ་ཕྱེ་བྱུགས།
བེར་ནང་དཀར་ལ་ཕྱི་ནག་པ་གོན། ལྕགས་མདའ་ལྕགས་གཞུ་ཁྱེར་ནས་ལྷ་སར་ཕྱིན་པའི་དུས་ན། བཙན་པོ་ན་རེ་ཁམས་ཅིག་ཀྱང་མ་བདེ། མདང་རྨི་ལམ་ངན་པ་ཅིག་ཀྱང་རྨིས། སྙིང་ཅིག་ཀྱང་མ་དགའ་ཟེར་ཞིང་། རྡོ་རིངས་ཀྱི་ཡི་གེ་ཀློག། དཔལ་གྱི་རྡོ་རྗེ་དང་མི་ཅིག་ཕྲད་པས་ཇོ་བོ་མི་ནག་རྟ་ནག་ཅན་གར་འགྲོ་ཟེར། ང་བཙན་པོ་ལ་ཕྱགཁྱེད་པ་ཡིན་ཏེ་རྗེ་ག་ན་འདུག་བྱས་པས། རྗེ་རྡོ་རིངས་ཀྱི་ཡི་གེ་ཀློག་གིན་འདུག་ཟེར། བཙན་པོས་དཔལ་གྱི་རྡོ་རྗེ་བྱུང་བ་མཐོང་བས།
མགོན་པོ་ནག་228 ༄༅།།〈སྦ་བཞེད་〉ཕྱོགས་བསྒྲིགས། པོ་བྱུང་ཟེར་ནས་གཙུག་ལག་ཁང་དང་དགའ་ལྡན་གྱི་བར་གྱི་མཆོད་རྟེན་ལ་སྐུ་རྟེན་བྱས་ནས་བཞུགས་པའི་མདུན་དུ་དཔལ་གྱི་རྡོ་རྗེ་རྟ་བབས་ནས་པུས་མོ་ལ་བརྟེན་ནས་གཞུ་བརྡུངས་པས། བཙན་པོས་ཕྱག་བྱེད་པར་གོ་ནས་ཞེ་ས་འབུལ་ཟེར། ཕྱག་དང་པོ་བྱེད་ཙ་ན་གཞུ་བརྡུངས། གཉིས་པ་བྱེད་ཙ་ན་མདའ་ལྟོང་ལ་བཅུག ཕྱག་ཟིན་རལ་པ་རྒྱབ་ཏུ་སྒྱུར་ཙ་ན་འཐེབ་བཀྲོལ་བས་མདའ་དཔྲལ་དུ་བརྒྱབ། རྒྱལ་པོ་སྡིག་ཅན་དེ་ལྟར་གསོད་ང་བདུད་ཡ་བཞེར་ནག་པོ་བྱ་བ་ཡིན་ཟེར། རྒྱལ་པོ་ཕྱག་མདའ་ལ་འཇུས་ནས་ང་ལོ་༢་གྱིས་བསད་སྔས་པ། ཡང་ན་ལོ་༢་གྱིས་མཆིས་པ་ཟེར་གྲོངས།
དེའི་དགོངས་པ་འགྲེལ་པ་ལ། ཁ་ཅིག་སྲས་པོ་འོང་བ་དང་། ལྷ་སྲས་མ་སྤྱུགས་པ་ལ་བྱེད། ཁ་ཅིག་སྔ་ན་ཆོས་མི་ནུབ་འཕྱི་ན་ཆོས་བྱེད་བྱ་བ་ཡིན་ཟེར། ལྷ་སར་བཙན་པོ་དཀྲོངས་རམ་མདའ་རྒྱུགས་ཅེས་སྦྲན་པས། ལ་ལ་ལྷ་རི་རྒང་རྒྱུད་ནས་མར་བྱུང་། ལ་ལ་ཕོ་བྲང་དམར་པོ་རི་ནས་ཡར་བྱུང་། བདུད་ཡ་བཞེར་བར་གྱི་མཚོ་འཁོར་མ་ལ་གཏད་པས། མཚོ་ལ་རྐྱལ་ནས་ཕྱིན་པས་རྟའི་སོལ་ཕྱེ་དག། བེར་ཕྱིར་བཟློག
ལྕགས་གཞུ་འཕྱར་ཞིང་ང་རྣམ་ཐེ་དཀར་པོ་བྱ་བ་ཡིན་ཟེར་ནས་སོང་། དེད་པས་ཁ་ཅིག་ན་རེ་ངན་པ་དོ་ཟིན་པས་དྲང་སྲོང་སྲིན་པོ་སྣར་ས་སྲོས་ནས་མ་མཐོང་བས་ཤོར་ཟེར། ཁ་ཅིག་ན་རེ་གྲིབ་བསེ་སྒྲོམ་གྱི་ཕུར་ས་སྲོས་ནས་མ་མཐོང་ཟེར། ཁ་ཅིག་ན་རེ་ཐལ་མོ་རྡོ་རིངས་སུ་སྲོས་ནས་མ་མཐོང་བས་ཤོར་ཟེར། ༢་འོང་པ་འདི་དཔལ་གྱི་རྡོ་རྗེའི་སྤྲུལ་པ་ཡིན་པར་ངེས། འདི་གསད་དོ་ཟེར་ནས་རྟ་པ་དགུས་དེ་གསོད་དུ་ཕྱིན་པས། དཔལ་གྱི་རྡོ་རྗེ་བསྒོམ་པའི་སྒོའི་མདུན་དུ་ཐལ་རྒྱས་བཏབ།

དར་དཀར་གྱི་ཡོལ་བའི་ནང་ན་བྱ་གླག་དང་བྱ་རྒོད་ཀྱི་ཐུལ་པ་བཞག། སྐར་ཁུང་ཆུང་ངུ་ངན་པ་ཅིག་གི་ཁ་ཁྱེར་ལ་བྱ་སྤུ་ཐུལ་ལེ་བྱས་ནས་མི་འདུག། མངོན་པ་དང་། འདུ་བ་འོད་ལྡན་དང་། ལས་ཀུར་མ་ཤ་ཏམ་དང་༢་ཁུར་ནས་འཁམས་སུ་བྲོས། རྒྱལ་པོས་ཆོས་སྣུབས་པའི་དུས་སུ་གཡོ་རུ་བྱང་ཐང་གི་དམར་ཤཱཀྱ་མུ་ནེ། ལྷོ་བྲག་གི་གཡོ་དགེ་བའི་འབྱུང་གནས། ཙང་རབ་ ༄༅།། ཆོས་འབྱུང་གི་ཡི་གེ་ཞིབ་མོ། 229གསལ་དང་དགེ་སློང་༢་དཔལ་ཆུ་བོ་རིའི་ལ་སྒོམ་པའི་དུས་ན། བཙུན་པ་ཁྱི་ཁྲིད་རྔ་གཤང་རྡུང་ཞིང་མགོ་ལ་བྱ་སྒྲོ་བཙུགས་ནས་ཤམ་ཐབ་སྔ་ལོག་ཕྱི་ལོག་བྱས་ནས།
རི་དགས་ལ་མདའ་འཕེན་པ་མཐོང་བས། དེ་ལ་ཡེ་མ་གཤའ་ནས་བན་རྒན་འཁྲུལ་ལམ་བཙུན་པ་སྨྱོ་ཟེར། ཅི་གཟིགས་དྲིས་པས་མཐོང་བ་བཞིན་སྨྲས། སློབ་དཔོན་ཡང་མ་འཁྲུལ་བཙུན་པ་ཡང་སྨྱོ་བ་མ་ཡིན། རྒྱལ་པོས་ཆོས་སྣུབས་པའི་ལོ་རྒྱུས་ཞིབ་དུ་བཤད་པས། འོ་ན་བཙུན་པ་དེ་འདིར་བོས་དང་ཟེར། དེ་ལ་གཏམ་དྲིས་པས། ཁྱེད་ལ་ཁྲིམས་ཆད་མ་ཕོག་པ་ཁ་རྗེ་ཆེ་ཟེར། བཙུན་པ་༢་པོས་གོས་རེ་བས་དྲིལ་ནས་སྤྲང་ཆས་སུ་ཞུགས་ཏེ་ཁམས་སུ་བྲོས་པས། དན་ཏིག་ཤེལ་གྱི་དགོན་པར་སྔར་བཞིན་གོས་གྱོན་པས།
དེ་ན་ཡོད་པའི་མི་ཀུན་ན་རེ་ཨ་པ་རྒྱལ་པོའི་བཀའ་ཁྲིམས་ཀྱིས་མ་ཁྱབ་པའི་མི་གདའོ་ཟེར་བས་བྲེད་ནས་ནགས་སུ་ཕྱིན་འཚོ་བ་མེད་བསྙེལ་ནས་བསྡད་པས། མུན་འཛུ་དཔལ་འབར་བོན་པོའི་བུ་མུན་འཛུ་དགེ་བ་འབར་ར་འཚོ་བས་མཐོང་སྟེ། ཁྱེད་དེ་ན་ཅི་བྱེད་དྲིས་པས། ངེད་རང་སྡོད་པ་ཡིན་ཟེར། ཁྱེད་ཅི་ཟ་དྲིས་པས་སྔ་སྔོ་འདྲ་ཟ་ཟེར། ངས་ར་བདག་ལ་ཟན་བླངས་ལ་ཁྱེར་ལ་ཡོང་ངམ་བྱས་པས། ངེད་འདི་ན་འདུག་པ་མི་ལ་མ་སྨྲ་ཅིག་བྱས། དེས་ཟན་ལྷག་བྱིན་པས་ཟ་འཕྲོ་གྲིས་བཅད་ནས་བོར་བས་དེ་ཇི་ལྟར་ཡིན་ཟེར། འདུལ་བའི་ཆོས་ནས་མི་རུང་བར་བཤད་བྱས་པས། ཁོ་དད་པ་སྐྱེས།
དེ་ནས་དཔལ་གྱི་རྡོ་རྗེ་བྱུང་ནས་ཁྱེད་འདྲ་བའི་མི་༢་ཤེལ་གྱི་དགོན་པར་ཡང་བྱུང་ཟེར་ད་ལྟ་ག་ན་འདུག་དྲིས་པས། ར་ཛི་དེ་ན་རེ་གནིང་ཙ་ན་ཁྱེད་འདྲ་བའི་མི་༢་བྱུང་ནས་གར་སོང་ཆ་མེད་བྱས་པས། དེ་ཀུན་འདིར་བྱུང་ན་འདི་གཏོད་ཅིག་ཟེར་ནས་པོ་ཏི་༢་བཞག་ནས་སོང་ཁོ་རང་གར་སོང་ཆ་མེད་ཟེར། པོ་ཏི་༢་པོ་འདིར་སྤྱན་དྲོངས་ལ་ཤོག་བྱས་པས་བྱུང་སྟེ། མཛོད་དང་། འོད་ལྡན། ཀུར་མ་ཤ་ཏམ་དང་༢་བྱུང་། འོད་ལྡན་གྱི་གླིང་ལངས་བག་རེ་བྱས་པས། ར་རྫི་ན་རེ་ང་ཡང་རབ་ཏུ་ཕྱུང་དང་ཟེར། ཆོས་འདི་ནས་བྱུང་བ་བཞིན་དུ་བྱེད་ནུས་ན་བྱའོ་འདི་ལྟོས་ཅིག་བྱས་པས།
ཁོ་230 ༄༅།།(སྦ་བཞེད་〉ཕྱོགས་བསྒྲིགས། རང་དད་ནས་སྤྱི་བོར་བླངས་ཏེ་མཆི་མ་ཕྱུང་ནས་བདག་སངས་རྒྱས་ཐམས་ཅད་ཀྱིས་རབ་ཏུ་དབྱུང་དུ་གསོལ་ཟེར། སང་ནང་པར་འདི་བྱུང་བ་ལྟར་བྱེད་ན་དགའ་ཟེར་བས། གཡོ་དགེ་འབྱུང་གིས་མཁན་པོ་བྱས་རྩངས་རབ་གསལ་གྱིས་སློབ་དཔོན་བྱས་ནས། དགེ་ཚུལ་གྱི་སྡོམ་པ་ཕོག་པས་མིང་ཡང་དགེ་བ་གསལ་དུ་བཏགས། དེ་ནས་ཡང་ལས་ཀུར་མ་ཤ་ཏམ་བལྟར་བྱུང་བས། འདི་དགེ་ཚུལ་གྱིས་བལྟར་མི་རུང་། འདི་ལྟ་ན་བསྙེན་པར་རྫོགས་པ་བྱེད་དགོས་བྱས་པས། ང་དགེ་སློང་བྱེད་དོ་ཟེར།
དེ་ལ་ཡུལ་དབུས་སུ་དགེ་སློང་བཅུ། མཐའ་ཁོབ་ཏུ་དགེ་སློང་ལྔ་དགོས་ཏེ། འདི་ན་༢་ལས་མེད་དོ་བྱས་པས། ང་ཁ་ནིང་ཆོསཁྱེར་ནས་བྱུང་བ་དེ་ཚོལ་ལོ་ཟེར་ནས་དེ་བཙལ་བས། རྒྱ་དར་ཚོའི་ཚོང་འདུས་ནས་དཔལ་གྱི་རྡོ་རྗེ་རྙེད་དེ། ལས་ཀྱི་ཁ་སྐོང་ཞུས་པས། ངས་མི་བཏུབ། ང་རྒྱལ་པོ་སྡིག་ཅན་བསད་པས་ང་ལ་སྡོམ་པ་མེད། འོན་ཀྱང་ངས་ཁྱོད་ཀྱི་གྲོགས་བྱ་ཡིས་ཟེར་ནས་སོང་པས། རྒྱ་ནག་པོ་ནས་ཧྭ་ཤང་ཀེ་བ་དང་།
གྱིམ་ཕག་བྱ་བའི་དགེ་སློང་གཉིས་ཁྲིད་ནས་བོད་ཀྱི་དགེ་སློང་༢་དང་ལྔས་དགེ་སློང་གི་སྡོམ་པ་ཕོག དགེ་སློང་དང་རབ་ཏུ་བྱུང་པ་གཞན་ཡང་མང་དུ་བྱས་སོ།། དེ་ནས་ལོ་ལྔ་ནས་བསྣུབས་འབབ་ཤ་དང་། གྲུམ་ཡེ་ཤེས་རྒྱལ་མཚན་རབ་ཏུ་བྱུང་བ་མཁན་པོ་ལ་ཞུས་པས། ང་རྒས་པས་སྐྱོང་མི་ནུས། བཅོམ་ལྡན་འདས་ཀྱི་ཞལ་ནས། གླང་པོ་སྨྱོན་པའི་སྣ་ལ་རལ་གྲི་བཏགས་ནས་སེམས་ཅན་རྣམས་གསོད་དུ་བཅུག་པ་ནི་བླའི་རབ་ཏུ་ཕྱུང་ནས་མ་བསྐྱངས་པ་ནི་དེ་ལྟ་མ་ཡིན་ནོ་ཞེས་བཀའ་སྩལ་གསུང་། མུ་འཛུ་དགེ་བ་གསལ་ན་རེ་སྡོམ་པ་ཕོག་ཅིག་སྐྱོང་པ་ངས་བྱའོ་ཞེས་ཞུས་པས། སྡོམ་པ་ཡང་ཁྱོད་ཀྱིས་ཕོག་ཅིག་གསུང་། ངས་ལོ་ལྔ་ལས་མ་སོང་མཁན་པོ་བྱེད་པར་གནང་པ་ལ་དགེ་སློང་བྱས་ནས་ལོ་བཅུ་ལོན་པར་བཀའ་སྩལ་ལོ་བྱས་པས།
ལོ་ལྔ་ལོན་ནས་མཁན་པོ་བྱས་པས་ཉེས་པ་གཅིག་ལས་མེད། སྟོན་པའི་བསྟན་པ་སྤེལ་བའི་ཆེད་དུ་དེ་ཁྱད་དུ་གསོད་ལ་མཁན་པོ་གྱིས་ཅིག་ཅེས་ལུང་བསྟན་ནས། མུ་འཛུ་དགེ་བ་གསལ་གྱིས་མཁན་པོ་ ༄༧།། ཆོས་འབྱུང་གི་ཡི་གེ་ཞིབ་མོ། 231མཛད་ནས་ཁོང་གཉིས་ལ་སྡོམ་པ་ཕོག སྒྲུབས་ཀྱི་རྒྱུད་ལ་མཁས་རྒྱུད་དུ་གྲགས། གྲུམ་གྱི་རྒྱུད་ལ་བཙུན་རྒྱུད་ཅེས་གྲགས་སོ།། དུས་ཅིག་ཙ་ན་འབྲེལ་གཏམ་བྱས་ནས། གྲུམ་གྱི་ཞལ་ནས་ད་གཟིམས་པར་བགྱི།
ངའི་མཆིས་མལ་གང་དུ་བགྱི་གསུང་། སྣུབས་ན་ན་རེ་འདིར་སྟབས་སུ་བགྱི་བྱས་པས། ཁྱེད་ལྐོག་ན་ནི་སྐྱེམས་གསོལ་བར་གྲགས་པས། ང་བླ་གབ་བསྲུང་འཚལ་བྱས་པས། སྣུབས་ཁྲོས་ཏེ་ཤིང་གླག་གྱོང་པོ་ཅན་འདི་ཟེར་བས་གྲུམ་ཤིང་གླན་ཅན་བྱ་བར་གྲགས། དུས་དེ་ཙ་ན་དབུས་ན་སྡོམ་པ་དང་བཤད་པའི་གདམས་ངག་བཀའ་ཆད་ནས་གང་ཡང་མེད། གཙུག་ལག་ཁང་ཐམས་ཅད་ཀྱི་ལྡེ་མིག་ནི་བཙུན་གཟུགས་གཙུག་ཕུད་ཅན་དང་། ཤམ་ཐབས་གོང་བ་ཅན་གྱོན་པ་དགྲ་བཅོམ་དུ་མིང་བཏགས་པས་འཛིན། ཁ་ཅིག་གི་ལྡེ་མིག་ནི་སྔགས་པ་དབུ་སྐྲ་ལྕང་ལོ་བྲེགས་ཏེ། སྤྱོད་པ་འབན་པོར་བྱེད་པའི་གོས་ཕུ་རུང་མགོ་ཞབས་བཟློག་ནས་བཏགས་པ་བན་འཛི་རར་གྲགས་པས་འཛིན།
མཆིམས་ཡུལ་སྨད་ན་ཆེད་པོ་རྒྱལ་བ་དང་། ཞང་ལྕམ་འབྲོ་ཆུང་གཉིས་ཀྱིས་ཀློག་ཤེས་པས་མི་ཤི་བའི་དགེ་བ་ལ་གླེགས་བམ་ཀློག་པ་ལ། བྱིས་པ་ཆུང་ངུ་ཤི་བ་ལ་སུམ་བརྒྱ་པ་འདོན། ཆེ་མི་ཤི་བ་ལ་སྡེ་ཆེན་འདོན། དེ་གཉིས་ཤིན་དུ་ཤེས་རབ་ཆེ་བས་མཁན་པོ་སེར་པོ་བྱུགས་པ་འདི་བསྡུས་པར་འདུག དེའི་གོ་བ་ཡགས་སོ་(པོ)ནག་པོར་བཞག་པ་འདི་ལ་འདུག་ཟེར། སྟོ་འགྲེལ་སྡེབ་མ་ཤེས། མཁན་པོས་དཔེ་ཆ་གཞིགས་ཡིག་ཆུང་བལྟས་པས། མཁན་པ་ཁར་སང་གི་ཆོས་དེའི་གོ་བ་ལེགས་པོ་སྟོན་པའི་ཡི་གེ་ཅིག་འདི་ཡང་འདུག་ཟེར། མཁན་པོ་དེ་ན་རེ་སྔོན་གྱི་བགྲེས་པོ་ཀུན་གྱི་བསྙེལ་གྱི་ཡིག་སྣ་ལགས་ཏེ་མཆི་ཟེར།
ལྟ་རྟོག་བྱས་པས་གོ་བ་ལེགས་མོ་མཆན་ན་ཕར་གྱི་ཡིག་ཆུང་འདི་ལ་འདུག་ཟེར་ནས། བསྙེལ་གྱི་ཡིག་སྣ་ལ་བཙན་བཤད་བག་རེ་འཕེལ། དུས་དེ་ཙ་ན་མདོ་སྨད་ཀྱི་ཁམས་ན་མཁན་སློབ་ཀྱི་བཀའ་རྒྱུད་མ་ཆད་པར་འདུག་པར་གྲགས་པས། བོད་232 ༄༅།〈སྦ་བཞེད་〉ཕྱོགས་བསྒྲིགས། དད་པ་ཅན་ཆོས་བྱ་བར་འདོད་པ་ཀུན་སྡོམ་པ་ཁམས་སུ་ལེན་དུ་འགྲོ། ཕྱིས་ཀླུ་མེས་ལ་སོགས་པ་མི་བཅུ་༢། ལམ་ནས་ལོག་པ་གཅིག་དང་བཅུ་གསུམ་འོངས། གྲུམ་ཡེ་ཤེས་རྒྱལ་མཚན། སྒྲོ་མན་འཛུ་ཤི་རི།
དེ་ལ་ཀླུ་མེས་ཤེས་རབ་ཚུལ་ཁྲིམས། སུམ་པ་ཡེ་ཤེས་བློ་གྲོས། འབྲིང་ཡེ་ཤེས་ཡོན་ཏན། རག་ཤི་ཚུལ་ཁྲིམས་འབྱུང་གནས། རྨ་བྱ་རིན་པོ་ཆེ། བོད་དགེ་བ་ཡོན་ཏན། ཡ་གོང་ཡེ་ཤེས་གཡུང་དྲུང་། ལོ་སྟོན་རྡོ་རྗེ་དབང་ཕྱུག ཙོང་བཙུན་ཤེས་རབ་སེང་གེལག་བདེ་དགེ་བསྙེན་གཅིག་ཚོས་འོངས་ཙ་ན། ལམ་དུ་རྦ་རྒོང་སྣ་དང་ཕྲད་པས།
ཀླུ་མེས་དང་རག་ཤིས་སྡོམ་པ་ཕོག་ནས་མིང་བློ་གྲོས་སུ་བཏགས། མདོ་སྨད་དུ་བྱོན་པས་དེ་ལ་སྡོམ་པ་མེད་པར་གྲགས། བྱང་ཐང་གྲང་པས་བེར་ནག་གི་ཕུ་རུང་ཕོག ཁ་བཀྱིགས་ཕྱིར་བཟློག་མདུན་འབྲལ། ལྟག་ཏུ་སྒྲོས་བྱབས་པའི་ཞྭ་རྒྱབ་ཏུ་གོན་ནས་དབུས་སུ་སྣ་སུ་ལ་གཏད་གྲོས་བྱས་པས། ཆོས་སྐོར་ཆེན་པོ་ན་བཙན་པོ་ཁྲི་བྱ་བ་བཞུགས། དེ་ལ་སྣ་གཏད་བྱས་ཏེ་བསམ་ཡས་སུ་ཆགས་ཕབ། བཙན་པོས་སྣ་བླངས་ནས་ཁྱེད་ཚོའི་དཔོན་གང་ཡིན་དྲིས་པས། ཀླུ་མེས་ཡིན་ཟེར་བས་དབུ་རྩེའི་ལྡེ་མིག་ཙན་ཅན་ཆག་པ་གང་གཏད། འཁོར་སའི་སྒོ་ཕྱེ་བས་ནང་འདྲེ་ཚེར་དང་གྱ་འགལ་གྱིས་གང་།
དེ་ཡི་ཡལ་གའི་ཆུ་ཡིས་རི་མོ་ཐམས་ཅད་བྱི། མངའ་ཁང་དབུས་མའི་ནང་ན་ཀ་བ་ལི་བཅུ་གཉིས་འདུག་པའི་བཞི་སྦྲེལ་ཐག་ཆད། གཞན་རྣམས་སྐམ་བུ་ཟིང་ངེ་གདའ། འཁོར་ས་བར་པའི་ནང་ན་ཝ་ཚང་ཆས། དབུ་རྩེའི་ལྡེར་སོའི་ཕྱག་དང་དབུ་རྒྱན་ཐམས་ཅད་ལ་བྱ་ཚང་ཆས། དབུ་རྒྱན་ཐམས་ཅད་བྱ་ལུད་ཀྱིས་རུལ། ཀླུ་མེས་ཀྱི་སྐོར་མཛོད་དགུ་གཟིགས་པས། དཀོར་ནོར་གྱིས་གང་བར་གཟིགས་ནས་སྒོ་ཐམས་ཅད་ལ་སྦྲུལ་ལ་སོགས་པའི་འཁྲུལ་ཐག་བྱས་ནས། ཕྱིར་ཞལ་ལ་བྱས། ལྡེ་མིག་བཙན་པོ་ལ་གཏད།
མཁན་པོར་བསྐོ་བས་མཁན་བུ་རྣམས་ཀྱིས་སྐོར་ལ་འབག་པས་འདི་མི་འཛིན་གསུང་། འོ་ན་ཁམས་གསུམ་བཞེས་པར་ཞུ་ཞུས་པས་ ༄༅།། ཆོས་འབྱུང་གི་ཡི་གེ་ཞིབ་མོ། 233མ་བཞེས་ནས་འབྲིང་ལ་ཕུལ། ཀ་ཆུ་ཕུལ་བས་དབུ་གཡོ་རུའི་ལམ་རྒྱགས་བྱས། འདི་གཟུང་གསུང་ནས་བཞེས། རྦ་རས་གཉིས་ལ་དགེ་རྒྱས་ཕུལ། དབུ་རྩེ་ཕུལ། དབུ་ཚལ་ལོ་ཚོང་གཉིས་ལ་ཕུལ་བས་མི་འདོད་གདུལ་བྱ་སོ་སོར་ཡོད་ཟེར་བས་ཙང་དུ་བཞུད། ཀླུ་མེས་ཀྱི་དབུ་རྩེ་གསོ་བའི་ཡོ་བྱད་རྟ་ཁལ་མང་པོ་ཁྱེར་འོངས་པས།
རྦ་རག་གཉིས་ཀྱིས་གསོར་མ་གཏེར། བཙན་པོས་བར་བྱས་ནས་ཀླུ་མེས་ཀྱིས་གསོས་ནས་ཟིན་པ་དང་ལྡེ་མིག་ཐ་རག་རྟ་ལ་གཏོད་པར་བྱས། ཀླུ་མེས་ལ་མཁན་པོ་མང་དུ་བཞུགས་ན་ཡང་ཡོངས་སུ་གྲགས་པ་བཞི་བྱུང་ཏེ། རྡོག་བྱང་ཆུབ་འབྱུང་གནས། གྲུ་མེར་ཡེ་ཤེས་འབྱུང་གནས། གླན་ཡེ་ཤེས་ཤེས་རབ། སྣ་ནམ་རྡོ་རྗེ་དབང་ཕྱུག དེ་རྣམས་ཀྱིས་གཙུག་ལག་ཁང་བཞེངས་པ་ནི་སུམ་པ་དང་། གླན་གཉིས་ཀྱི་རྒྱ་སར་སྒང་བཞེངས། རྡོག་གིས་ཀུན་དགའ་ར་བ་དང་།
ཡེར་པ་བ་རང་བཞེངས། གྲུ་མེར་གྱིས་སོལ་ནག་ཐང་ཆེན་བཞེངས། སྣ་ནམ་གྱི་རྒྱལ་ལུག་གླས་བཞིངས། དེ་རྣམས་ཀྱི་ཡ་ལག་གཙུག་ལག་ཁང་རྣམ་གྱི་སྐར་མ་ཙམ་ཅིག་བཞུགས་སོ།། དེའི་མཁན་པོའི་རྒྱུད་པ་ནི་ཟ་ཧོར་རྒྱལ་པོའི་དགེ་སློང་ཤན་ཏ་རཀྵི་ཏའི་མཁན་བུ་བོད་ཀྱི་དགེ་སློང་ལ་སྔ་བ་འབའ་རད་ན། དེས་ལི་ཡེ་ཤེས་རིན་པོ་ཆེ། དེས་གཡོ་དགེ་བའི་འབྱུང་གནས། དེས་བླ་དགོངས་པ་གསལ། དེས་གཡོ་དགེ་བའི་འབྱུང་གནས། དེས་བླ་དགོངས་པ་གསལ།
དེས་སྒྲོ་མན་འཛུ་ཐི་རི། དེས་གྲུམ་ཡེ་ཤེས་རྒྱལ་མཚན། དེས་ཀླུ་མེས་ཤེས་རབ་ཚུལ་ཁྲིམས། དེས་གྲུ་མེར། དེས་སྐྱོགས་གདན་སྟེངས་པ། དེས་གཟུས་རྡོ་རྗེ་རྒྱལ་མཚན། དེ་ལ་གཟུས་ཀྱི་བུ་བཞི་ལ་སོགས་པ་མང་ན་ཡང་གཙོ་བོ་ཉང་འཚམས་རིན་ཆེན་བླ་མ། དེས་རྒྱ་འདུལ་བ་འཛིན་པ་དབང་ཕྱུག་ཚུལ་ཁྲིམས། དེའི་མཁན་བུ་དང་སློབ་མ་དང་ཉིང་སློབ་དུ་མ་གྱུར་པའི་རབ་ཏུ་བྱུང་བ་ནི་མེད་པ་ལྟ་བུ་ཡིན་ནོ།། དེ་ལྟར་ན་མངའ་རིས་བོད་ཀྱི་རྒྱལ་ཁམས་ན་སྡོམ་པའི་བཀའ་ནི་མ་ཆད།
བཤད་པའི་234 ༄༅།།(སྦ་བཞེད་〉ཕྱོགས་བསྒྲིགས། གདམས་ངག་དང་སྒྲུབ་རྒྱུད་ཀྱི་གདམས་ངག་གི་རྒྱལ་པོས་ཆོས་སྣུབས་པས་བཀའ་ཆད། ཆོས་རྟོག་ཆོས་སོང་རྩ་འགྲེལ་བསྡེབས་ཤིང་རང་གི་ཤེས་རབ་ཀྱིས་གཞལ་ནས། སློབ་དཔོན་སུན་འདོན་ཅིང་གཞུང་བཤད་བྱེད། ཉམས་ལེན་ནི་ཤིན་དུ་ཞན་པའི་དུས་སུ། མངའ་རིས་ཀྱི་རྒྱལ་པོ་སྲོང་ངེས་ཡུལ་དབུས་ཀྱི་རྒྱལ་པོ་དེ་བ་ལ་ལ་ཞུ་ཕུལ་ནས་ཆོས་ཞུས་བས་མ་གྲུབ། སླད་ཀྱིས་སྲོང་ངེའི་སྲས་ལྷ་བཙུན་པ་བྱང་ཆུབ་འོད་ཀྱིས། བོད་ཀྱི་རྒྱལ་ཁམས་ཀྱི་མི་ལ་ཕན་གདགས་པར་བཞེད་ནས་ཕན་གང་ཆེ་བ་བསམས་པས། ཆོས་རྟོག་ཆོས་ལ་བྱིན་བརླབས་མི་འབྱུང་པས་པཎ་ཊི་ཏ་བཟང་པོ་ཅིག་སྤྱན་དྲངས་ན་ཕན་ཆེ་བར་དགོངས་ནས།
དགེ་སློང་ཚུལ་ཁྲིམས་རྒྱལ་བ་ལ་སོགས་པའི་མི་ལྔ་ལ་གསེར་སྲང་སུམ་བཅུ་རྩ་གཉིས་བསྐུར་ནས་ཕོ་ཉར་བཏང་ནས། རྒྱ་བརྩོན་འགྲུས་སེང་གེས་ལག་དཔོན་བགྱིས་ནས། བོད་ཀྱི་བཙན་པོ་བྱང་ཆུབ་སེམས་དཔའ་སློབ་དཔོན་དུ་ཞུས་པས། པཎ་ཊི་པ་དི་པང་ཀ་ར་ཞེས་བྱ་བ་འབི་ཀྲ་མ་ཤི་ལའི་གཙུག་ལག་ཁང་ན་པཎ་ཊི་ཏ་སུམ་བརྒྱ་བརྒྱད་བཅུ་རྩ་གཉིས་བཞུགས་པའི་ནང་ནས། མཁས་ཤིང་བཙུན་པ་པཎ་ཊི་ཏ་སྒྲུབ་པས་བརྒྱན་པ་གཅིག་ལ་ཞུ་རྟེན་གསེར་ལིང་པ་སྲས་བཅུ་གཉིས་ཕུལ་ནས་ཞུས་པས། ངས་བརྟག་པ་བྱ་གསུང་ནས། དོ་ཀེར་གྱི་ལྷ་ཁང་གི་མཁའ་འགྲོ་མས་བོད་ལ་ཕན་ཐོགས་པར་ལུང་བསྟན། ཇོ་མོ་སྒྲོལ་མའི་ཞལ་ནས་ཀྱང་ཨུ་པ་སི་ཀ་གཅིག་ལ་བརྟེན་ནས་ཀྱང་སེམས་ཅན་ལ་ཕན་ཐོགས་འོང་གཅིག་པར་ལུང་བསྟན་ནས་བོད་དུ་སྤྱན་དྲངས་ཏེ། བོད་ཀྱི་རྒྱལ་པོའི་ལྷ་བཙུན་པ་བྱང་ཆུབ་འོད་ཀྱིས་མངའ་རིས་སྐོར་གསུམ་གྱི་འབངས་ཡོངས་བསྡུས་ཏེ། པཎ་ཊི་ཏ་ཞིང་གི་གཙུག་ལན་ཁང་དུ་ཆགས་ཕབ་ནས།
ལོ་གཅིག་ཆོས་ཞུས་པའི་ཞུ་རྟེན་དུ་གསེར་སུང་དྲུག་བརྒྱ་ཕུལ་ནས་སྐྱེ་བོ་ཁྱིམ་པ་ཐམས་ཅད་བསྙེན་གནས་ལ་བཀོད། མང་པོ་བྱང་ཆུབ་ཏུ་སེམས་བསྐྱེད། སྐྱ་བན་མང་པོ་ལ་རིམ་པ་མཛད་ནས་སྒྲུབ་པའི་གདམས་ངག་གནང་། ལྷ་བྱང་ཆུབ་འོད་དང་ལོ་ཙྪ་བ་ ༄༅།། ཆོས་འབྱུང་གི་ཡི་གེ་ཞིབ་མོ། 235རིན་ཆེན་བཟང་པོ་ལ་སོགས་པའི་མི་མང་པོས་ཡི་དམ་ལྷའི་ཞལ་གཟིགས། གསང་སྔགས་བརྡ་ཆོས་དང་མདོ་སྡེ་དྲང་དོན་གྱི་དགོངས་པ་མ་ཤེས་པར་སྒྲའི་རྗེས་སུ་འབྲངས་ནས་སྦྱིན་པ་ལ་སོགས་པའི་ཐབས་ཀྱི་ལམ་བསླབ་མི་དགོས། སྟོང་པ་ཉིད་གཅིག་པུས་སངས་རྒྱས་ཟེར་བའི་ཆོས་ལོག་སྨྲ་བ་དང་། བློ་མ་སྦྱངས་ཀྱང་སྔགས་ཀྱི་སྒོར་ཞུགས་པ་ཐམས་ཅད་ཐེག་པ་ཆེན་པོ་ཡིན་ཐེག་པ་འོག་མ་ལ་དགོས་པ་མེད་ཟེར་བ་དང་། སོ་སོར་ཐར་པའི་སྡོམ་པ་མེད་པ་ལ་བྱང་ཆུབ་སེམས་དཔའི་སྡོམ་པ་སྐྱེ་ཟེར་བ་དང་།
ཆགས་སྣང་སྣ་ཚོགས་སྤྱོད་ཅིང་སྡིག་པའི་བྱ་བ་བྱས་ཀྱང་ངེད་ལ་མི་གནོད་མི་སྒྲིབ་ཟེར་བ་ལ་སོགས་པའི་ཆོས་ལོག་སྨྲ་བ་ཐམས་ཅད་ལུང་དང་རིགས་པས་ཚར་བཅད། སླད་ཀྱིས་ལྷ་བྱང་ཆུབ་འོད་ཀྱིས་ཞུས་ནས། ཤེས་རབ་ཀྱི་ཕ་རོལ་ཏུ་ཕྱིན་པའི་གདམ་ངག་ཁྱེད་རང་གིས་ཐུགས་སུ་བཞེས་པ་ཅིག་ཞུ་ཞུས་པས། གང་ཟག་གི་རྒྱུད་ཚོད་དང་སྦྱར་ནས་ཉམས་སུ་ལེན་པའི་གདམས་ངག་ལྐོག་ཏུ་སྦྲེང་ཆོས་སུ་གནང་། དེའི་རྒྱབ་ཏུ་བསྟན་པ་ལ་འཇུག་པའི་རིམ་པ་གནང་། དེའི་སྒྲུབ་ཐབས་མདོ་ཙམ་དུ་ཡི་གེར་བཀོད་ནས་བྱང་ཆུབ་ལམ་སྒྲོན་གནང་། དེའི་སྒྲུབ་ཐབས་མདོ་ཙམ་དུ་ཡི་གེར་བཀོད་ནས་བྱང་ཆུབ་ལམ་སྒྲོན་གནང་། གཞན་ཡང་འགྱུར་མང་པོ་བཅོས། མང་པོ་བསྒྱུར་ནས་ཕན་བཏགས་སོ།། སླད་ཀྱིས་བོད་སྟོན་མང་པོས་མངའ་རིས་བྱོན་ནས་དབུས་སུ་སྤྱན་དྲངས་ནས།
ཁུ་རྔོག་འབྲོམ་༢་ལ་སོགས་པ་ལ་བཀའ་དྲིན་གྱིས་ཁྱབ་ནས། བཤད་རྒྱུད་དང་སྒྲུབ་རྒྱུད་ཀྱི་གདམས་ངག་སྤེལ་བས་བཀའ་དྲིན་ཆེ་བ་ལགས་སོ།། དམ་པ་ཆོས་ཀྱི་མེ་རོ་མདོ་ཁམས་སྨད་ནས་ལངས་པར་གྲགས། དེའི་གདམས་ངག་མི་སླུ་བ་དང་། དེའི་བཤད་རྒྱུད་དང་སྒྲུབ་རྒྱུད་དང་མ་ནོར་བ་དེ་ཇོ་བོ་རྗེ་ལྷ་ཅིག་གིས་དར་ཞིང་རྒྱས་པར་མཛད་པས་བོད་ཐམས་ཅད་བཀའ་དྲིན་ཆེ་བ་ལགས་སོ།། ཆོས་འབྱུང་གི་ལོ་རྒྱུས་མི་འདྲ་བ་མང་དུ་སྣང་ན་ཡང་ལ་ལ་ན་ངན་236 ༄ཟ།། (སྦ་བཞེད་〉ཕྱོགས་བསྒྲིགས། སྨྲས། ལ་ལ་ཞེ་འདོད།
ལ་ལ་བསྡུས། ལ་ལ་ལིང་ཆོ། ལ་ལ་བཅོས་མ་ཡིན་ཏེ། འདིནི་སྔོན་གྱི་བཙན་པོ་རྗེ་བློན་དང་། རྒྱ་བོད་ཀྱི་ལོ་པཎ་ཆེན་པོ་དང་། དེ་རྣམས་ཀྱི་གསུང་དང་དབུས་རྩང་གི་གཙུག་ལག་ཁང་ཆེན་པོ་རྣམས་ཀྱི་བཞུགས་ཚུལ་དང་མི་འགལ་བར་མཆིས་པས་ཤིན་ཏུ་ལེགས་པ་ཡིན་ནོ།། གོང་མའི་བཀའ་དྲིན་རྗེས་སུ་དྲན་པའི་ཕྱིར། དད་ལྡན་བུ་ལ་ཅུང་ཟད་སྤེལ་བ་ལས། དོན་མེད་ཡལ་བར་མ་གཏང་བར། ལེགས་པར་གཟིགས་ལ་ཉམས་སུ་ལོང་།
ཆོས་འབྱུང་གི་ཡི་གེ་མདོ་ཙམ་ཅིག་བྲིས་པ་རྫོགས་སོ།། 237དབའ་བཞེད་བཞུགས་སོ།། སངས་རྒྱས་ཀྱི་ཆོས་བོད་ཁམས་སུ་ཇི་ལྟར་བྱུང་བའི་བཀའ་མཆིད་ཀྱི་ཡི་གེ། བོད་ཁམས་སུ་དང་པོ་དམ་པའི་ཆོས་བཙན་པོ་ལྷ་ཐོ་ཐོ་རི་སྙན་བཙན་གྱི་སྐུ་རིང་ལ་དབུ་བརྙེས། བཙན་པོ་ཁྲི་སྲོང་བཙན་གྱི་སྐུ་རིང་ལ་ལྷ་ཆོས་མཛད་པའི་སྲོལ་བཏོད། བཙན་པོ་ཁྲི་གཙུག་ལྡེ་བཙན་གྱི་སྐུ་རིང་ལ་དར་ཞིང་རྒྱས་པར་མཛད། བཙན་པོ་ཁྲི་སྲོང་ལྡེ་བཙན་གྱི་སྐུ་རིང་ལ་ཤིན་ཏུ་གཏན་ལ་ཕབ་ལགས་པ་ལས། ལྷ་ཐོ་ཐོ་རི་སྙན་བཙན་གྱི་སྐུ་རིང་ལ་དབུ་བརྙེས་པ་དེ་ལ་(རྒྱ་གར་གྱི་ཡི་གེ་དྲུག་པ་མ་ཎི་པད་མེ་གསེར་ལས་བྲིས་པ་སྒོམ་བུ་བཅུག་ནས་ནམ་མཁའ་ལས་མངའ་བདག་གི་དྲུང་དུ་བབས་པ་ཆོས་དང་། བོན་དུ་ངོ་མ་ཤེས་ཏེ་) དེ་ལ་གཉན་པོ་གསང་བ་ཞེས་མིང་བཏགས་ཏེ་གཡུ་(སྔ་ཟེར་ཏེ་ནས་ཡིན་)མངོན་དང་གསེར་སྐྱེམས་ཀྱིས་མཆོད། ཡུན་བུ་གླ་སྒང་གཉན་གྱི་མཛོད་དུ་སྦས་ཏེ་བཙན་པོ་ཉིད་ཀྱང་དུས་དུས་སུ་ཞལ་ཕྱེ་ཞིང་གཟིགས།
ཞལ་ཆེམས་སུའང་ངའི་དབོན་སྲས་ཆབ་སྲིད་ཆེ་ན་ཡང་འདི་ཞལ་ཕྱེ། ཆབ་སྲིད་ཆུང་ནའང་འདི་ཞལ་ཕྱེ་ཤིག་ཅེས་བཀའ་བསྩལ་ཏོ། དབོན་སྲས་ཀྱི་སྐུ་རིང་ལ་ཆབ་སྲིད་ཆེ་རབ་ཏུ་གྱུར་ཏེ། གཉན་པོ་གསང་བ་ཞལ་ཕྱེ་བ་ལས་ཟ་མ་ཏོག་གི་སྙིང་པོ་རྒྱ་གར་གྱི་སྙིང་བོ་ཡི་གེ་སྙིང་བོ་གསེར་གྱིས་བྲིས་པ་ཅིག་དང་མུ་ཏྲའི་ཕྱག་རྒྱ་(གཙུག་ཏོར་དྲི་མེད་)ཅིག་བྱུང་ངོ་། དེ་ནས་བཙན་པོ་ཁྲི་སྲོང་བཙན་གྱི་སྐུ་རིང་ལ་བལ་རྗེའི་བུ་མོ་(ཁྲི་བཙུན་) ཁབ་ཏུ་བཞེས་ནས་གཙུག་ལག་ཁང་ར་ས་པེ་ཧར་གླིང་བརྩིགས། གཞན་ཡང་རུ་བཞིའི་གཙུག་ལག་ཁང་(༤བཅུ་རྩ་གཉིས་) བཞེངས་སུ་གསོལ། 238 ༄༅།།〈སྦ་བཞེད་〉ཕྱོགས་བསྒྲིགས། བྲག་ལྷ་བགྱིས། རྒྱ་གར་གྱི་ཆོས་དང་ཡི་གེའི་དཔེ་ལེན་པར་འཐོན་མི་སསམ་པོ་ར་ལ་བཀའ་སྩལ་ཏེ་བཏང་ནས།
ཡིག་མཁན་རྒྱ་གར་གྱི་ལི་བྱིན་ཞེས་བགྱི་བ་ཞིག་ཀྱང་ཁྲིད་དེ་མཆིས། ཆོས་དཀོན་མཆོག་སྤྲིན་དང་། (བད་མ་དཀར་པོ། རིན་པོ་ཆེ་ཏོག གཟུངས་གྲྭ་ལྔ་དང་། ) དགེ་བ་བཅུ་བཙལ་ནས་མཆིས་ཏེ། ཆོས་ནི་ཕྱིང་པའི་ཕྱག་མཛོད་དུ་ཕྱག་རྒྱས་སྩལ་ཏེ་བཞག་ནས། ངའི་གདུང་རྒྱུད་ལས་དབོན་སྲས་ཀྱི་མི་རབས་ལྔ་ན་སངས་རྒྱས་ཀྱི་ཆོས་རྒྱས་པར་བྱེད་པ་ཅིག་འབྱུང་གིས་དེའི་ཚེ་སྒྲོམ་བུ་འདི་ཁ་ཕྱེ་ཅིག་ཅེས་བཀའ་སྩལ་ཏེ། (ཡི་གེ་ནི་ལི་བྱིན་དང་གསམ་པོ་རས་རྒྱ་ཡིག་བོད་ཡིག་ཏུ་བསྒྱུར། ) ཞ་འབྲིང་ནང་པ་བཞི་ལ་བསླབས།
དེའི་(ཚེ་)རྒྱལ་པོ་ཕོ་བྲང་ན་བཞུགས་ཏེ་དགུང་ལོ་བཞིའི་བར་དུ་ཆབ་སྒོར་ཡང་མ་གཤེགས་ (མཚམས་མཛད་) པ་དང་། འབངས་ཀུན་གྱི་མཆིད་ནས་བཙན་པོ་ནི་ཕོ་བྲང་སྒོར་ཡང་མི་གཤེགས་ཏེ་ཅིའི་ཆ་ཡང་མེད་པ་ཞིགབློན་པོ་ནི་འཛངས་པ་ཞིག་གོ་ཞེས་འབངས་བྱིན་གྱིས་གཡར་ནས་གླིངས་ཞེས་བཙན་པོའི་སྙན་དུ་གདས་ནས། ཞ་འབྲིང་ནང་པ་ཡི་གེ་བསླབ་(པ་)བཞི་དང་མོལ་ཏེ། བཙན་པོས་དགོངས་ནས་ཟླ་བ་བཞིའི་བར་དུ་(སྲོག་གཅོད་ཡང་བའི་ཕྱིར་སྟོང་གསོས། རྐུ་འཕྲོག་ཡང་བའི་ཕྱིར་རྐུ་འཇལ། ལོག་གཡེམ་སྤང་བའི་ཕྱིར་སྣ་མིག་གམ་ཆལ། བརྫུན་མནའ་བའི་ཕྱིར་སྤང་པ་སོགས་)བཀའ་ཁྲིམས་དགེ་བ་བཅུ་ལས་གཞི་བླངས་པ་ཞིག་མཛད་དེ་ཡི་གེ་བྲིས་སོ།། དེ་ནས་ནང་ཅིག་འབངས་ཀུན་བསོགས་ཏེ་བཀའ་སྩལ་པ། ངས་ཕོ་བྲང་འཕོ་སྐྱས་མ་བྱས་པར་མལ་༡ན་འདུག་སྟེ་བྱ་བ་བསྐྱུངས་ཏེ་འབངས་རྣམས་དལ་ཞིང་སྐྱིད་པར་འདུག་པ་ལས། ཁྱེད་ན་རེ་བཙན་པོ་ནི་ཕོ་བྲང་སྒོར་ཡང་མི་གཤེགས་ཅིའི་ཆ་ཡང་མེད་པ་ཞིག
བློན་པོ་ནི་འཛངས་པ་ཞིག་ཟེར་བ་བློན་པོ་འཛངས་པ་ངས་བསྐོས་སམ་ཁྱེད་ཀྱིས་བསྐོས་པ་ཡིན། དེ་ལྟར་འབངས་ཁྱེད་མི་དགའ་ན། ངས་ཟླ་བ་བཞིར་བཀའ་ཁྲིམས་བཅས་པ་ཞིག་ཡོད་ཀྱིས་དེ་བཞིན་དུ་གྱིས་ཤིག དེ་ལྟར་མ་བྱསན་ད་ལྟར་རྒྱལ་ཕྲན་བཅུ་༢སྲིད་ཁྱམས་པ་ཡང་བཀའ་ཁྲིམས་མེད་པ་ལས་ ༄༅།དབའ་བཞེད་བཞུགས་སོ།། 239གྱུར་པས། ཕྱི་རྗེས་སུ་ཉེས་པ་མང་བར་འགྱུར་ཞིང་། ངའི་དབོན་སྲས་རྗེ་འབངས་ཁྲིམས་སྲིད་ཀྱང་མེད་པར་འགྱུར་བས་བཀའ་ཁྲིམས་བཙན་པར་གྱིས་ཤིག་ཅེས་བཀའ་སྩལ་ཏོ། བཀའ་ཁྲིམས་དང་བཀའ་ནན་གྱིས་རྩིས་མགོ་དང་ཆོས་ལུགས་བཟང་པོ་རིལ་མ་ནོར་བར་སྔ་དྲོ་ཐོག་ཐག་འབངས་འཚོགས་པ་ལ་བཀའ་ཞལ་གྱིས་སྩལ་ཏོ། དེ་ནས་འབངས་ཡོངས་ཀྱིས་གཏང་རག་བཏང་སྟེ།
བཙན་པོ་ཁྱོད་ལས་བསྒམ་པ་མི་བཞུགས་པས་མཚན་ཡང་ཁྲི་སྲོང་བཙན་བསྒམ་པོ་ཞེས་བགྱིའོ་ཞེས་འབངས་ཀྱིས་མཚན་གསོལ་ཏོ། ཞང་བློན་གྱིས་བུ་ཚ་ལ་སོགས་པ་ཀུན་འཐོན་མི་གསམ་པོ་ར་དང་། རྒྱ་གར་གྱི་ལི་བྱིན་ལ་ཡི་གེ་སློབ་ཏུ་སྩལ་ཏེ་ཡི་གེ་ནི་དེ་ཚུན་ཆད་བོད་ལ་གདའ་བ་ལགས། སླད་ཀྱིས་རྒྱ་རྗེའི་(དིང་ང་དེང་བཙུན་)སྲས་མོ་(ཨོང་ཅོ་) ཁབ་ཏུ་བཞེས་པའི་མཇལ་དུམ་གྱི་ཕོ་ཉར་འགར་སྟོང་བཙན་ཡུལ་ཟུངས་ནི་དེའི་ཁད་དཔོན། སྙི་བ་སྙ་དོ་ར་སྣང་བཙན་གྱི་སྤྱན་དབང་། འབྲོ་ལྡེ་རུ་གུང་སྟོན་ནི་འོག་དཔོན་དུ་བསྐོས་པ་ལ་བཀའ་འཕྲིན་གྱི་སྒྲོམ་བུ་གསུམ་བསྐུར་ཏེ་ཕོ་ཉ་དཔོན་གཡོག་སུམ་བརྒྱ་བཏང་བ་ལས། ཀེང་ཤིར་ཕྱིན་ནས་རྒྱ་རྗེ་ལ་བཀའ་སྒྲོམ་ཅིག་ཕུལ་བ་དང་། རྒྱ་རྗེས་ལན་བྲིས་ཏེ་འདི་ཡར་ཁྱེར་ལ་འདིའི་ལན་ཅི་ཟེར་བ་དང་སྦྱོར་གསུང་བ་དང་། ཕོ་ཉས་གསོལ་པ། འདི་ཡར་བསྐུར་མི་འཚལ་ཏེ་དེའི་ལན་འདི་ལགས་སོ་ཞེས་དེའི་ལན་༢པ་ཕུལ་བ་དང་།
ཡང་རྒྱ་རྗེའི་ཞལ་ནས་དེའི་ལན་འདི་ཡིན་པས་འདི་ཡར་འགས་ཁྱེར་ལ་ལན་མ་འོངས་ཀྱི་བར་དུ་ཕོ་ཉ་ཁྱེད་རྣམས་འདིར་སྡོད་ཅིག་གསུང་བ་ལ། ཕོ་ཉས་གསོལ་བ། འདི་ཡར་བཀྱེར་མི་འཚལ་ཏེ་དེའི་ལན་འདི་ལགས་ཤེས་གསོལ་ནས་སྒྲོམ་བུ་གསུམ་པ་ཕུལ་བ་ལས། དེ་ཀླགས་ནས་རྒྱ་རྗེ་ཡ་མཚན་ཆེར་སྐྱེས་ནས་རྒྱ་རྗེའི་ཞལ་ནས། ངའི་བུ་མོ་དབུལ་ཞེས་བཀའ་སྩལ་ནས་སྟོང་བཙན་ཡུལ་ཟུངས་ལ་རྒྱ་རྗེས་བློནཆེ་བའི་ཐབས་སྩལ་ནས། ཕོ་ཉ་རྣམས་ཟླ་བ་༢ཀྱི་བར་དུ་བཏོན་ཏེ། མུང་ཤང་ཡོང་ཅོ་རྗེ་འབངས་སུམ་བརྒྱ་ཡར་བརྫངས། རྒྱ་རྗེའི་དབོན་མོ་སུམ་བཅུ་ཡང་མཆིས་འབྲང་དུ་སྩལ་ཏེ། རྒྱ་རྗེའི་ཞལ་ནས་240 ༄༅།(སྦ་བཞེད་〉ཕྱོགས་བསྒྲིགས།
(བུ་མོ་ལ་)བོད་ཀྱི་བཙན་པོ་དང་རྒྱ་རྗེ་གཉིས་འདྲ་བར་གྱིས་ཤེག་ཅེས་བཀའ་སྩལ་ནས་བྲོ་ཡང་སྩལ་ཏེ་(སྟོང་བཙན་སོགས་ལ་)བརྫངས་ནས་སླར་བོད་ཡུལ་དུ་མཆིས་ཏེ་མུམ་ཤང་ཡོང་ཅོ་ཁབ་ཏུ་ཕུལ། དེ་ནས་བཙན་པོ་ཕོ་བྲང་ལྷན་ཀུར་ཏ་མོ་ར་ན་བཞུགས། ཨོང་ཅོ་ནི་ཕོ་བྲང་ལྷ་ས་ར་མོ་ཆེ་ན་བཞུགས། ཨོང་ཅོས་གསེར་གྱི་ལྷ་ཤཱཀྱ་མུ་ནེེ་ཅིག་རྒྱ་ཡུལ་ནས་(རྟ་པ་༡གི་པང་དུ་ཁྱེར་ནས་)སྤྱན་དྲངས་པ་ཡང་ར་མོ་ཆེར་བཞུགས་ཏེ། མེས་སྲོང་བཙན་བསྒམ་པོ(ས་)ནི་དམ་པའི་ཆོས་མཛད་པའི་སྲོལ་དེ་ཙམ་ཞིག་བཏོད་དོ། མི་རྣམས་ནི་བཙན་པོ་ཁྲི་སྲོང་བཙན་ཨརྱ་པ་ལོ་ལགས་སོ་ཞེས་མཆི་སྟེ། དེ་ལྟར་ཅི་མངོན་ཞེ་ན། སངས་རྒྱས་མྱ་ངན་ལས་འདས་ནས་ལོ་བརྒྱ་ན་ལི་ཡུལ་དུ་དམ་པའི་ཆོས་འབྱུང་། དེའི་ཚེ་ལིའི་བན་དེ་༢ཀྱིས་འཕགས་པ་སྤྱན་རས་གཟིགས་ཀྱི་ཞལ་མཐོང་བར་འཚལ་ཏེ། དགུང་ལོར་མཆོད་པ་དང་བསྙེན་པ་བགྱིས་པ་ལས།
འཕགས་པ་འཇམ་དཔལ་བྱོན་ནས་རིགས་ཀྱི་བུ་དག་ཅི་འདོད་ཅེས་གསུང་ནས། བདག་ཅག་འཕགས་པ་སྤྱན་རས་གཟིགས་ཀྱི་ཞལ་མཐོང་བར་འཚལ་ལོ་ཞེས་གསོལ་པ་དང་། བཀའ་སྩལ་པ་བོད་ཀྱི་རྒྱལ་པོ་འཕགས་པ་སྤྱན་རས་གཟིགས་ཡིན་པས་བོད་ཡུལ་དུ་སོང་ཤིག་ཞལ་མཐོང་བར་འགྱུར་རོ་ཞེས་གསུང་ནས། མོད་ལ་གསེག་ཤང་རེ་རེ་ཐོགས་ནས་ཡས་ཀྱིས་མཆིས་ཏེ་བོད་ཡུལ་བཙན་པོའི་ཕོ་བྲང་དུ་མཆིས་ན། བཙན་པོའི་བཀའ་ཁྲིམས་དང་པོ་འཆའ་བའི་དུས་སུ་ཕྱིན་ཏེ་ལ་ལ་ནི་བཀུམ། ལ་ལ་ནི་སྒྱུགས། ལ་ལ་ནི་བཟུང་ནས་ཚེར་ཐགས་སུ་སྩལ། ལ་ལ་ནི་སྣ་མིག་ལ་ཕབ་པ་མཐོང་སྟེ། ལི་བན་དེ་༢ལ་མ་དད་པར་གྱུར་ཏེ་འདི་འཕགས་པ་སྤྱན་རས་གཟིགས་ཅང་མ་ཡིན་པས་སླར་འདོང་ཞེས་རང་ཡུལ་དུ་འགྲོ་བར་བགྱིས་པ་ལས། བཙན་པོས་དེ་མཁྱེན་ནས་བཀའ་ལུང་སྩལ་ཏེ་ཕོ་བྲང་གི་ཆབ་སྒོ་བཞི་ནས་བན་དེ་༢ ལ་བོས་ནས་བཙན་པོའི་བཀའ་ཞལ་(ནས་)ཕོ་བྲང་གི་ནང་དུ་སྤྱན་སྔར་མཆི་ཞེས་ནང་དུ་བཀུག་ནས་སྤྱན་སྔར་ཕྱག་འཚལ་བ་དང་།
ཁྱེད་འདིར་ཅི་ལ་འོངས་ཤེས་བཀས་རྨས་པ་དང་། བདག་ཅག་འཕགས་པ་སྤྱན་རས་ ༄༧།། དབའ་བཞེད་བཞུགས་སོ།། 241གཟིགས་ཀྱི་ཞལ་མཐོང་བར་འཚལ་ཏེ་འདིར་མཆིས་པ་ལགས་ཅེས་གསོལ་པ་དང་། བཙན་པོ་བཞེངས་ནས་འདོད་ཞེས་གསུངས་པ་དང་། ལི་བན་དེ་༢ཁྲིད་དེ་གཤེགས་ནས་ཐང་དབེན་པ་ཞིག་ཏུ་བྱོན་ནས་འཕགས་པ་སྤྱན་རས་གཟིགས་ཀྱི་སྐུ་བསྟན་པ་དང་། དེ་༢དགའ་སྟེ་ཕྱག་འཚལ་བ་དང་། ད་ཁྱེད་ཅི་འདོད་ཅེས་བཀའ་སྩལ་པ་ན་བདག་ཅག་སླར་ལིའི་ཡུལ་དུ་ཕྱིན་པར་འཚལ་ལོ་ཞེས་གསོལ་པ་དང་། བཙན་པོའི་ཞབས་ལ་བཟུང་སྟེ་ངུས་ནས་ཕོ་བྲང་དུ་གཉིད་ལོག་སྟེ་འདུག་པ་དང་ལྡན་པ་ལ་ཉི་མ་དྲོ་བགྱིད་དེ་སད་པ་དང་འཕགས་པ་ནི་མི་བཞུགས་བན་དེ་༢ནི་ལི་ཡུལ་ན་མཆིས་ནས་གདའ།
སྔར་འཕགས་པ་སྤྱན་རས་གཟིགས་མ་ལགས་སྙམ་ནས་སླར་ལི་ཡུལ་དུ་འགྲོ་བ་འབའ་ཞིག་སེམས་པ་བལྟས་ནས་དངོས་གྲུབ་གཞན་མ་སྤོབས་པ་ལས ཐེ་ཚོམ་མ་མཆིས་པར་འཕགས་པ་སྤྱན་རས་གཟིགས་ལགས་ངེས་ཟེར་རོ། ལུང་བསྟན་ཆེན་པོ་ལས་ཀྱང་ལེགས་པར་འབྱུང་ངོ་། དེ་ནས་བཙན་པོ་འདུས་སྲོ(ང་)མང་པོ་རྗེ་རླུང་ནམ་གྱི་སྐུ་རིང་ལ། (ཁམས་སུ་) གླང་(གླིང་ཟེར་) གི་(ཁྲི་ཟེར་) རི་རྩེ་བཞེངས་སུ་གསོལ། དེ་ནས་དེའི་སྲས་བཙན་པོ་ཁྲི་ལྡེ་གཙུག་བརྟན་གྱི་སྐུ་རིང་ལ་ཁབ་ཏུ་རྒྱ་ཟ་གྱིམ་ཤང་ཡོང་ཅོ་བཞེས་ནས། འཆིང་བུ་ནམ་ར་དང་། བྲག་དམར་དུ་ཀྭ་ཆུ་དང་། འགྲན་བཟངས་དང་། འཁར་བྲག་དང་། སྨས་གོང་དུ་ལྷ་ཁང་རེ་རེ་བཞེངས་སུ་གསོལ།
གྱིམ་ཤང་ཡོང་ཅོ་ལོ་རེ་ཞིང་ལྷ་ས་ར་མོ་ཆེར་ལྷ་ཤཱཀྱ་མུ་ནེ་ལ་བསྐོར་བ་མཛད། ནེ་ནེ་མོ་པུང་ཤང་ཨོང་ཅོ་ནི་ཞལ་ལྟ་གསོལ། ལྷ་མི་སྟོང་ལ་ཆོས་སྟོན་གསོལ། བོད་ཁམས་སུ་གུམ་པ་རྣམས་ཀྱི་བསོད་ནམས་སུ་འཚལ་མ་མི་གསོལ་དུ་མི་གནང་། དེའི་མིང་ནི་ཚེ་ཞེས་བགྱི། བཙན་པོ་ཁྲི་ལྡེ་གཙུག་བཙན་གྱི་སྐུ་རིང་ལ་ལྷ་ཆོས་དེ་ཙམ་ཞིག་མཛད་དེ། བཙན་པོ་དང་ཡོང་ཅོནི་སྐུ་འདས་སོ།། སྲས་པོ་ཁྲི་སྲོང་ལྡེ་བཙན་གྱི་སྐུ་རིང་ལ། དགུང་ལོ་བཅུ་གསུམ་ལོན་པ་ན་ཆབ་སྲིད་ཕྱག་ཏུ་བཞེས་མ་ཐག་ཏུ་སྣ་ནམ་མ་ཞང་ཁྲོམ་པ་སྐྱེས་ཀྱིས་(ཁྲི་ཐོག་རྗེ་ཐང་ལ་འབར་དང་། ཅོག་རོ་སྐྱེས་བཟང་རྒྱལ་གོང་༢ལས་242
༄༅།།〈སྦ་བཞེད་〉ཕྱོགས་བསྒྲིགས། ངན་གྱི་དབང་དང་བདུད་ཀྱི་བྱིན་གྱིས་བརླབས་པས་སྣ་ནམ་བོ་རོ་༢གྲོས་བྱས་ཏེ་དང་པོར་) སྣ་ནམ་མ་ཞང་ཁྲོམ་པ་སྐྱེས་ཀྱིས་ཐང་ལ་འབར་ལ་བཀྱོན་ཕབ། (བོད་ལ་བཀྲ་མི་ཤེས་པ་བྱུང་བ་ཤཱཀྱ་དམ་ཆོས་བྱས་པས་ལན་ཟེར་ནས་) ལྷ་སར་ར་མོ་ཆེ་ནས་རྒྱའི་ལྷ་རྒྱ་ཡུལ་དུ་བསྐྱལ་དགོས་མཆི་ནས་བཏེག་པས་དང་པོ་རྟ་པ་༡གིས་པང་དུ་ཐེག་པ་ལས། འབྲེང་པའི་དྲ་བར་བཅུག་སྟེ་མི་སུམ་བརྒྱས་སྒོར་ཕྱུང་སྟེ་དེ་ནས་མི་སྟོང་གིས་དྲུད་བཤལ་ནས་(འབར་བྲག་གི་ཐང་གྲོང་གི་ཐད་ཀུར་ཕྱིན་པ་དང་མི་སྟོང་གིས་ཀྱང་མ་ཐེག་པ་དང་དེ་ཉིད་དུ་དོང་གི་ནང་དུ་སྦས་ནས་) འབལ་རྗེ་ཁོལ་ལ་གཏད་དེ་བཞག་ནས་ནུབ་མོ་སས་གཡོགས་ཏེ་བཞག་ན་ནང་པར་སྐུ་སྟོད་ཡན་ཆད་ཟང་ངེ་བྱུང་ཞིང་གདའ་བར་གྱུར། རྒྱའི་ཧྭ་ཤང་རྒད་པོ་ཞིག་ཨོང་ཅོའི་ཞ་འབྲིང་དུ་ཕྱིན་པ་དེ་ར་མོ་ཆེ་ན་མཆིས་པ་ཡང་སླར་རྒྱ་ཡུལ་དུ་བཏང་བ། རྒྱ་བོད་ཀྱི་འཚམས་སུ་ཕྱིན་པ་དང་ཧྭ་ཤང་གི་ལྷམ་ཡ་ཅིགཁར་སང་གི་དྲོ་ལམ་དུ་ལུས་པར་གྱུར་ཏེ། ཧྭ་ཤང་དེའི་མཆིད་ནས་ངའི་ལྷམ་ཡ་གཅིག་བོད་ཡུལ་དུ་ཁར་སང་གི་དྲོ་ལམ་དུ་ལུས་པའི་ལྟས་ཀྱིས་ད་རུང་བོད་ཡུལ་དུ་དམ་པའི་ཆོས་མེ་སྟག་ཙམ་ཞིག་འབྱུང་ངོ་ཞེས་མཆི་སྐད། གཞན་ཡང་ར་ས་འཁར་བྲག་གི་ལྷ་ཁང་དང་། བྲག་དམར་འདྲན་བཟང་གི་ལྷ་ཁང་བཤིག་ནས་གཅོང་འཆིང་བུའི་གཡའ་ལ་སྦས་ཏེ་ད་ལྟ་བསམ་ཡས་ཀྱི་གཅོང་ལགས། ཞང་མ་ཞང་གིས་ཆོས་བཤིག་པའི་ཚེ་ར་ས་པེ་ཧར་དུ་བཟོ་གྲ་ཆེན་པོ་བགྱིས་ཏེ།
སྐུ་གཟུགས་ལྡེར་ཙོ་ཀུན་གྱི་ཕྱག་ལ་ནི་ལུག་ཁོག་བཀལ། སྐྱེ་ལ་རྒྱུ་མ་དཀྲིས། ཞང་གིས་(འབངས་) ཡོངས་ལ་བསྒོ་བ། ད་ཕྱིན་ཆད་མི་ཤི་ན་ཚེ་བགྱིད་དུ་མི་གནང་། བརྒྱ་ལ་ཆོས་བྱེད་པ་ཅིག་ཡོད་ན་ཕོ་རེང་དུ་གཏན་སྤྲུག་གོ་ཞེས་ལུང་སྩལ་ཏེ་དམ་པའི་ཆོས་བཤིག་གོ། དེ་ནས་རིང་པོ་མ་ལོན་པར་ཞང་སྣ་ནམ་ཁྲི་ཐོག་རྗེ་ཐང་ལ་འབར་ནི་ཐང་ལྷའི་རྩར་བསྐྱལ་ཏེ་ཀྭ་ཀྭ་ཞེས་ཡུན་རིང་དུ་འབོད་དེ་གུམ། ཅོག་རོ་སྐྱེས་བཟང་རྒྱལ་གོང་ནི་ལྕེ་དང་རྐང་ལག་ཀུན་སྐམསནས་གུམ། ཞང་མ་ཞང་ནི་འཆི་ལྟས་ཆེན་པོ་བྱུང་ནས་བླའི་ཀུ་ཕྱ་ངན་ནོ་ཞེས་རྫོ ༄ཁྱ། དབའ་བཞེད་བཞུགས་སོ།།
243མ་ལ་རྔན་པ་བསྩལ་ཏེ། སྐུ་གླུད་ཀྱི་ཚུལ་བསྟན་ཏེ་གསོན་ཁུང་དུ་སྩལ། བླ་འོག་ཀུན་གྱི་མོ་དང་ལྟས་འཐུན་པར་རྒྱའི་ལྷ་སྡིག་གམ་གནོད་ཅེས་མཆི་སྟེ། རྒྱའི་མེས་པོ་དང་ཕྱི་མོ་དང་པོ་རྒྱ་གར་ཡུལ་ནས་འོངས་སོ་ཞེས་གྲགས་པས། ལྷ་ཤཱཀྱ་མུ་ནེ་མེས་པོའི་ཡུལ་དུ་རྒྱ་གར་ཡུལ་དང་ཉེ་བའི་བལ་ཡུལ་དུ་(བསྐྱལ་བར་མོ་བཟང་མཆི་ནས་མང་ཡུལ་)དུ་དྲེའུ་གཉིས་ལ་ཁྱོགས་བགྱིས་ཏེ་བསྐྱལ་བའི་ཚེ་ནི་ཡུལ་ངན་ཆེན་པོ་བྱུང་། མི་གུམ་པ་རྣམས་ལ་ཅི་ཡང་བྱེད་དུ་མ་གནང་བར་ལུང་སྩལ། དེའི་རྗེས་ལ་དབའ་གསལ་སྣང་གི་བུ་ཚ་མིང་སྲིང་༢་དུས་༡་ཏུ་གུམ་པའི་དུས་སུ། སྒོར་ནི་བོན་བགྱིད་དུ་སྩལ། ནང་དུ་གྱོད་དང་བསྡོས་ཏེ་ལྷ་མི་སྟོང་འཚལ་མ་སྩལ་ཏེ་ཚེ་བགྱིས། ར་མོ་ཆེ་ན་ཧྭ་ཤང་རྒན་པོ་ཅིག་བཀུག་ནས་བུ་ཚ་༢ལ་ལམ་བསྟན་པར་གསོལ་བ་ལས།
ཧྭ་ཤང་ན་རེ་བུ་(ཚ་) ཀུན་ལྷར་སྐྱེ་བ་དགའམ་སླར་ཁྱེད་རང་གི་བུར་སྐྱེ་བར་དགའ་ཞེས་གསུང་། ཕས་ནི་ལྷར་གཏང་བར་གསོལ། མས་ནི་སླར་བདག་རང་གི་བུར་སྐྱེ་བར་གསོལ་བ་དང་། ཧྭ་ཤང་གིས་བུ་མོའི་ཁར་མུ་ཏིག་ལྡན་ཡོན་སྲན་མ་ཙམ་ཞིག་ལ་ངོས་ཅིག་དུ་མཚལ་ཆུ་བསྐུས་པ་ཅིག་སྩལ་ཏེ་ཆོ་ག་བགྱིས་ནས། ཧྭ་ཤང་གི་ཞལ་ནས་ཁྱེའུ་ནི་ལྷ་ཡུལ་དུ་སོང་། བུ་མོ་ནི་སླར་ཁྱེད་རང་གི་བུར་སྐྱེ་ཞེས་ལུང་སྩལ་རྟགས་དང་མཚན་མ་ཡང་མང་དུ་བྱུང་། ཁྱེའུའི་རུས་བུ་ལ་གདུང་ཤི་རི་རམ་མད་དུ་བྱུང་། དེ་ནས་དགུང་ལོ་གཅིག་ན་གསས་སྣང་གི་བུ་ཁྱེའུ་ཞིག་བཙས་(པ་)ན། དེའི་གཉིལ་གྱི་སྟེང་ན་མུ་ཏིག་ལྡན་ཡོན་ངོས་ཅིག་དམར་བ་ཅིག་གདའ་བ་ཀུན་གྱིས་མཐོང་། བཙས་ནས་ཞག་བཞི་བཅུ་ལོན་ནས་ནེ་ནེ་མོ་ཡང་ངོ་འཚལ།
མི་གཞན་དག་ཀྱང་སོ་སོར་ངོ་འཚལ་ཏེ་སྔོན་མ་གུམ་པ་བཞིན་དུ་འབོད། ཧྭ་ཤང་དེ་ལ་དབའ་གསས་སྣང་གིས་སྒོམ་ལུང་མནོས་ཏེ་གསང་ཞིང་རྟག་ཏུ་བསྒོམས་ཏེ་གསང་ཞིག་རྟག་ཏུ་བསྒོམས་པའི་རྗེས་ལ་སངས་རྒྱས་ཀྱི་ཆོས་བཙལ་བའི་སླད་དུ་རྒྱ་གར་གྱི་ཡུལ་དང་བལ་ཡུལ་དུ་ཕོ་ཉར་མཆི་བར་ངོས་སྙན་དུ་གསོལ་བ་ལས་ཐུགས་དཔག་མཛད་ནས་མང་ཡུལ་གྱི་སོ་བློན་དུ་བསྐོས་ཏེ་མང་ཡུལ་དུ་མཆིས། དེ་ནས་སྔར་244 ༄༧།། (སྦ་བཞེད་〉ཕྱོགས་བསྒྲིགས། མ་ཞང་གིས་ལྷ་ཆོས་བགྱིད་དུ་མི་གནང་བའི་ལུང་ཡང་བཅག་ནས། རྒྱ་གར་ཡུལ་དུ་མ་ཧཱ་བོདྷི་དང་ཤི་ལེ་ན་ལེན་དྲ་ལ་མཆོད་པ་བགྱིས། ཡོན་ཕུལ་ནས་དགུན་ཟླ་འབྲིང་པོ་ལ་ཆར་བབ། མ་ཧཱ་བོ་ལྷའི་བྱང་ཆུབ་ཀྱི་ཤིང་ལ་ལོ་འདབ་བྱུང་། བལ་ཡུལ་དུ་སརྦ་ཝང་སེ་བགྱིས།
ཏེམ་ཁང་གཙུག་ལག་ཁང་དུ་ཡོན་ཕུལ་ནས་མཆོད་པ་བགྱིས་པའི་ཚེ་ནི་ནམ་མཁའ་ལས་དགེའོ་ཞེས་བྱ་བའི་སྒྲ་དང་འོད་བྱུང་། མང་ཡུལ་དུ་གཙུག་ལག་ཁང་༢བརྩིགས། རྐྱེན་རིས་བཅད། རྒྱ་གར་དང་བལ་པོའི་མཁས་པ་ཀུན་ལ་ཆོས་བསླབས། བལ་རྗེས་ངོ་ཆེན་བགྱིས་ནས་མཁན་པོ་བོ་དྡྷ་ས་ཏྭ་མང་ཡུལ་དུ་སྤྱན་དྲངས་ཏེ། གསས་སྣང་གི་ཁྱིམ་དུ་བཤོསགསོལ་ནས་ཆོས་ཞུས། དེའི་རྗེས་ལ་བོད་ཀྱི་རྒྱལ་པོའི་དགེ་བའི་བཤེས་གཉེན་མཛད་ཅིང་བོད་ཡུལ་དུ་གཤེགས་པར་ཅི་གནང་ཞེས་གསོལ་བ་ལས། ཡོན་ཕུལ་ཅིག་ཅེས་གསུང་ནས་ཟོ་རིད་དང་ཟ་འོག་དང་དར་དང་གསེར་རྔུལ་(དངུལ)དང་སྣམ་གོས་ལ་སོགས་པ་རུང་ངོ་ཅོག་མ་ལུས་པར་ཕུལ་བ་ལས ད་རུང་ཕུལ་ཅིག་གསུང་ནས་ལུས་ལ་འཚལ་བའི་གོས་དང་ཐོད་དང་སྐེ་རགས་ཀུན་ཡང་ཕུལ་བས། མཁན་པོའི་ཞལ་ནས་ཁྱོད་ཀྱི་བཙན་པོ་ཤྲི་བཙན་པོ་དང་ཁྱོད་༢ནར་སོན་ཏེ་དུས་ལ་བབ་པས་ཆུ་བོ་ལོ་ཧི་ཏའི་འགྲམ། རི་ཅོས་པོ་རིའི་དྲུང་།
བྲག་དམར་དུ་བསམ་ཡས་ལྷུན་གྱིས་གྲུབ་ཅེས་བྱ་བའི་གཙུག་ལག་ཁང་རྩིགས་ཤིག ཁྱེད་ཅག་གི་དགེ་བའི་བཤེས་གཉེན་ངས་བྱའོ། ཁྱོད་ནི་ཚེ་འདི་ལ་གདོད་ཤེས་ཤིང་སེམས་བསྐྱེད་པ་མ་ཡིན་གྱི། ཚེ་རབས་དུ་མའི་སྔོན་རོལ་ནས་སེམས་བསྐྱེད་པའི་ངའི་སྲས་ཀྱི་ཐུ་བོ་ཡིན་ཏེ་མིང་ཡང་ཡེ་ཤེས་དབང་པོ་དབྱངས་སུ་གདགས་སོ་ཞེས་གསུང་ནས་ཕྱག་གིས་སྤྱི་བོ་ལ་བྱུགས་ཏེ་གནང་བ་སྩལ་ཏོ། དེའི་ཚེ་ནམ་མཁའ་ལ་དགེའོ་ཞེས་བྱ་བའི་སྒྲ་དང་འོད་བྱུང་ངོ་། དེ་ནས་ཡོན་ཀུན་སླར་ཚུར་གནང་སྟེ། ༡ཀྱང་མ་བཞེད་པར་མཁན་པོ་ནི་སླར་བལ་ཡུལ་དུ་གཤེགས་སོ།། དེ་ནས་གསས་སྣང་ནི་བཙན་པོའི་ཞལ་མཐོང་དུ་ཅིག་ཅར་མཆི་བར་མཁན་པོའི་སྙན་དུ་ཞུ་བ་གསོལ་ནས་གནང་སྟེ། སྲུངས་ཚུགས་ཕོ་བྲང་དུ་ ༄༅།དབའ་བཞེད་བཞུགས་སོ།
245མཆིས་ཏེ་བཙན་པོའི་སྤྱན་སྔར་ཕྱག་འཚལ་མ་ཐག་ཏུ་ཁྱོད་ཀྱིས་ཆོས་ཤ་སྟག་(སྤྱད་)ཟེར་ན་ཁོང་གིས་མ་སྒྱུགས་སམ་ཞེས་བཀའ་སྩལ་པ་དང་། བལ་ཡུལ་གྱི་ཁ་ན་མཆིས་པས་ཕྱུགས་པ་དང་འདྲ་ལགས་ཤེས་གསོལ། དེ་ནས་ཕན་ཕབས་གནང་བའི་ཚེ། དབེན་གནས་སུ་དམ་པའི་ལྷ་ཆོས་བཟང་པོ་མཛད་པ་(པར་)རིགས་པ་དང་། ལྷ་ཆོས་བཟང་བ་དང་། དེ་ལྟར་མཛད་པ་དང་། ཟ་ཧོར་གྱི་མཁན་པོ་བོ་ཏི་ས་ཏྭ་ཞེས་བགྱི་མད་ལྟར་བལ་ཡུལ་ན་མཆིས་ཏེ། ཚེ་སྔ་མ་དྲན་པ་དང་ཡོན་ཏན་ཞིབ་ཏུ་(བ) རྗོད་ནས་བཙན་པོའི་དགེ་བའི་བཤེས་གཉེན་དུ་ཞུས་པ་ཡང་ཞིབ་ཏུ་གསོལ་ནས། མཁན་པོའི་སྤྱན་སྔར་མཆིར་འཚལ་བའི་རིགས་ཅེས་གསོལ་བ་ལས། བཙན་པོའི་ཞལ་ནས་ཁྱོད་ལྟར་བྱས་ན་ཞང་བློན་རྣམས་ཀྱིས་ཁྱོད་བསད་པར་འོང་བས་ཉ་བཟང་ལ་བསྒོ་སྟེ་གསོལ་དུ་གཞུག་གིས་ཁྱོད་རེ་ཤིག་ཡུལ་དུ་སོང་ཤིག་ཅེས་བཀའ་སྩལ་པ་དང་།
གསས་སྣང་ཡུལ་དུ་མཆིས། རྗེ་བློན་འཚོགས་ཤིང་གདན་འཛོམས་པའི་དུས་ཤིག་གི་ཚེ། ཞང་ཉ་བཟང་གིས་སྙན་དུ་གསོལ་བ། མེས་སྲོང་བཙན་དང་ལྷ་སྲས་ཀྱི་ཡབ་ཀྱི་དམ་པའི་ལྷ་ཆོས་སྲོལ་བཏོད་ནས་མཛད་པ་ལས་ནོངས་པའི་འོག་ཏུ་ཞང་བློན་གདུག་པ་ཅན་གྱིས་བཤིག་སྟེ་རྒྱའི་ལྷ་ཤཱཀྱ་མུ་ནེ་དང་(པོ་)སྤྱན་དྲངས་པའི་ཚེ་རྟ་པ་ཅིག་གིས་ཐེགས་པ་ལས་སླར་རྒྱ་ཡུལ་དུ་བསྐྱལ་བར་ཆད་པའི་ཚེ་ན་མི་སྟོང་གིས་ཀྱང་མ་ཐེག། མང་ཡུལ་དུ་བསྐྱལ་བའི་ཚེ་ན་ནི་རྟ་དྲེའུ་༢་ཀྱིས་ཐེག ཆོས་འཇིག་འཇིག་པའི་ཞང་བློན་རྣམས་ཀྱང་ཚེ་འདི་ལ་ཡང་སྡུག་བསྔལ་མི་བཟད་པས་གུམ་ཞིང་བཀྲ་མི་ཤེས་པ་ཡང་མང་དུ་བྱུང་། བླ་འོག་ཀུན་གྱི་ཕྱག་སྦྱིད་དང་མོ་ལྟས་ཀུན་འཐུན་པར་ཡང་རྒྱའི་ལྷ་ཁྲོས་ཞེས་མཆི་སྟེ། དེ་དང་སྦྱར་ན་སྐུ་དང་ཆབ་སྲིད་ལ་ཡང་གནོད་པར་མཆི་ངེས་པར་གློ་(བ་)ཆུང་བས། རྒྱའི་ལྷ་ཡང་སླར་བླངས་ལ་མཆོད་ཅིང་། སྔོན་ལྷ་སྲས་(ཀྱི་)ཡབ་ཀྱིས་དམ་པའི་ཆོས་མཛད་པ་བཞིན་དུ་མཛད་པ་ལེགས་སོ་ཞེས་གསོལ་བ་དང་།
བཙན་པོའི་ཞལ་ནས་ཞང་ཟེར་བ་ལྟར་བདེན་ཏེ། ང་ཡང་དེ་ལྟར་དགོངས་པས་ཞང་བློན་དག་གི་246 ༄༅།།〈སྦ་བཞེད་〉ཕྱོགས་བསྒྲིགས། སེམས་ལ་ཡང་དེ་ལྟར་ཞོག་ལ། གྲོས་དེ་ལྟར་བྱ་དགོས་སོ་ཞེས་བཀའ་སྩལ། ཡང་སླད་ཀྱིས་རྗེ་བློན་ཚོགས་པ་དང་བཙན་པོའི་ཞལ་ནས་འང་མ་ཞང་ཁྲོམ་པ་སྐྱེས་ཀྱིས་ལྷ་ཆོས་བཤིག་པ་དེས་ཤིན་ཏུ་མ་ལེགས་པར་གྱུར་པ་དང་། ད་ཞང་ཉ་བཟང་ཡང་དེ་སྐད་ཟེར་བས་རྒྱའི་ལྷ་ཡང་སྤྱན་དྲང་དགོས། རྒྱ་གར་དང་བལ་པོ་(འབེན་དྷེལ་)ཆོས་མཁས་པ་སུ་ཡོད་རྨ་དགོས་ཀྱིས་དབའ་གསས་སྣང་ཁུག་ཅིག་ཅེས་བཀའ་སྩལ་ཏེ། དེ་ནས་གསས་སྣང་བཀུག་ནས་སྤྱ་ངར་མཆིས་པ་ལ་བཀས་རྨས་པ་དང་། གསས་སྣང་གིས་གསོལ་པ།
ཟ་ཧོར་གྱི་རྒྱལ་པོའི་(སྲས་)བུ་བོ་ལྷ་ས་ཏྭ་ཞེས་བགྱི་བ་མཁས་པ་ཞིག་སྔོན་རྒྱ་གར་ཡུལ་ན་མཆིས་པ་དེ་ད་ལྟ་ནི་བལ་ཡུལ་ན་མཆིས་སོ་ཞེས་གསོལ་པ་དང་། ཁྱོད་ཀྱིས་དེ་མི་དགུག་ཏུ་མི་རུང་གིས་ཡུལ་དུ་མ་འགྲོ་བར་བལ་ཡུལ་དུ་སོང་ལ་བལ་རྗེ་ལ་ཁྱོད་ཀྱིས་ཀྱང་གཏམ་གྱིས། ངའི་བཀའ་སྒྲོམ་འདི་ཡང་བྱིན་ལ། ཟ་ཧོར་གྱི་མཁན་པོ་དེ་ཅི་ཁུགས་སུ་སྒྲུབ་ལ་ཆ་ལན་ཁྱེར་ལ་ཤོག་ཤིག་ཅེས་བཀའ་སྩལ་ནས། གསས་སྣང་གིས་ཐལ་བྱུང་། བལ་ཡུལ་དུ་ཕྱིན་ཏེ་བཀའ་སྒྲོམ་ཡང་བལ་རྗེ་ལ་ཕུལ་ནས། མཁན་པོ་ལ་བོད་ཡུལ་དུ་གཤེགས་པར་ཞུས་པས་གནང་ནས་མང་ཡུལ་དུ་སྤྱན་དྲངས་སོ།། དེ་ནས་ཕོ་བྲང་དུ་ཕོ་ཉ་བརྫངས་ཏེ། མཁན་པོ་བྱོན་པར་གནང་སྟེ་ད་ལྟ་མང་ཡུལ་ན་སྡོད་ཅིང་བདོག་ཅེས་གསོལ་བ་དང་། བཙན་པོས་ནང་འཁོར་ལང་འགྲོ་སྣང་ར་ལ་བཀའ་ལུང་བཟངས་ཏེ་ཁྱེད་གསས་སྣང་དང་༢ཀྱིས་མཁན་པོ་ལ་རིམ་གྲོ་ཆེར་གྱིས་ལ་ལྷ་ས་པེ་ཧར་དུ་ཤོག་ཤིག་ཅེས་བཀའ་སྩལ་པ་དང་།
དེ་བཞིན་དུ་ཡས་ཀྱིས་བལ་པོའི་ལོ་ཙ་བ་ཞ་འབྲིང་དུ་ཁྲིད་དེ་བྱོན། མཁན་པོ་(ནི)ལང་གྲོ་སྣང་༢་ཞ་འབྲིང་དུ་ཁྲིད་དེ་ར་ས་པེ་ཧར་དུ་བཞུགས། དེའི་ཚེ་བཙན་པོ་ནི་ཕོ་བྲང་བྲག་དམར་ན་བཞུགས་ཏེ། མཁན་པོས་བཙན་པོའི་སྤྱན་སྔར་མཇལ་ཞིང་ཕྱག་འཚལ་བའི་ཕོ་ཉ་བརྫངས་ཏེ་སྙན་དུ་གདས་ནས་མཁན་པོ་ད་ལྟ་ཁོ་ན་མཇལ་བ་རུ་ཅི་ལགས་གཏོལ་མ་མཆིས་ཏེ། ར་ས་པེ་ཧར་དུ་ཅུང་(ཞིག་) བཞུགས་སུ་གསོལ་(ཏོ། ) ལྷོ་བལ་གྱི་ངན་སྔགས་དང་ཕྲ་མེན་ ༄༅།དབའ་བཞེད་བཞུགས་སོ།། 247དག་ཡོད་པར་ཐུགས་འཕྲིག་བཞེས་ནས། ཞང་བློན་ཆེན་པོ་སྦྲང་རྒྱལ་སྦྲ་ལེགས་གཟིགས་དང་། སེང་འགོ་ལྷ་ལུང་གཟིགས་དང་།
འབའ་སངས་ཤི་དང་གསུམ་ལ་བཀའ་སྩལ་ལ། བློན་པོ་ཁྱེད་གསུམ་ར་ས་པེ་ཧར་དུ་སོང་ལ། ཨ་ཙརྱ་བོ་དྡྷ་ས་ཏྭའི་ཞལ་སྔར་ཕྱག་འཚལ་ཞིང་མཇལ་ནས། ལྷོ་བལ་གྱི་ངན་སྔགས་དང་ཕྲ་མེན་ལྟ་བུ་ཡོད་དམ་མེད་ཐུགས་འཕྲིག་བཞེས་དགོས་སམ་མི་དགོས་ཁྱེད་ཀྱིས་རྟོགས་ཤིག་ཅེས་བཀའ་སྩལ་ནས། དེ་གསུམ་གྱིས་ར་ས་པེ་ཧར་དུ་མཆིས་ཏེ། ལོ་ཙ་བ་མ་མཆིས་ཏེ་ཚོང་འདུས་རྩ་དྲུག་ཏུ་ཁ་ཆེ་དང་ཡང་ལེའི་ལོ་ཙ་བ་འཚལ་བ་སུ་མཆིས་ཞེས་ཚོང་དཔོན་སོ་སོར་རྨས་ནས། ར་སའི་ཚོང་འདུས་ནས་ཁ་ཆེ་ལྷས་བྱིན་ཆེ་ཆུང་༢དང་། ཁ་ཆེ་ཨ་ནན་ཏ་དང་གསུམ་རྙེད་པ་ལས། ལྷས་བྱིན་ཆེ་ཆུང་༢ནི་ཚོང་གི་ལོ་ཙཱ་བ་ཙམ་ལས་རྔོ་མ་ཐོག། ཨ་ནན་ཏ་ནི་ཕ་བྲམ་ཟེ་སྐྱེས་བཟང་བྱ་བ་༡ཁ་ཆེའི་ཡུལ་དུ་ཉེས་པ་རྔམས་ཆེན་ཞིག་བྱས་པ་ལས་ལྷོ་བལ་ཁ་ཆེའི་ཆོས་ལུགས་ཀྱིས་བྲམ་ཟེ་དགུམ་དུ་མི་རུང་ནས།
བོད་ཡུལ་དུ་སྤྱུགས་པའི་བུ་ལགས་ཏེ་བྲམ་ཟེའི་གཙུག་ལག་དང་སྒྲ་དང་སྨན་བསླབས་པས་ཆོས་སྒྱུར་བའི་རྔོ་ཐོག་ནས། དེས་ལོ་ཙཱ་བ་བགྱིས་ཏེ་དགུང་ཟླ་༢ཀྱི་བར་དུ་དམ་པའི་ཆོས་བརྟགས་ན། དམ་པའི་ཆོས་ནི་མདོ་སྡེའི་ལུགས་སུ་ལགས་ངེས་ཏེ། ལེགས་སོ་ཅོག་ནི་མི་གཏང་བ་མེད། ཉེས་སོ་ཅོག་ནི་མི་བྱ་བ་མེད། སྲོག་ཆགས་ཀུན་ལ་ཕན་པ་ནི་ལྷུར་བྱའོ་ཞེས་བྱ་བ་ལ་སོགས་པའི་དོན་རྒྱ་ཆེར་བཤད་པས་སངས་ཤི་ལ་སོགས་པ་ཡིད་ཆེས་པར་གྱུར་ཏེ། བཙན་པོའི་སྤྱན་སྔར་ཕྱིན་ནས་མཁན་པོ་འདི་ལ་ཕྲ་མེན་ནམ་ངན་སྔགས་སུ་གྱུར་པའི་བག་ཅུང་ཟད་ཀྱང་མ་མཆིས་ཏེ་ཐུགས་འཕྲིག་བཞེས་མི་འཚལ་ཞེས་གསོལ་ནས། བོ་དྷི་ས་ཏྭ་བྲག་དམར་དུ་སྤྱན་དྲངས་ཏེ་ལོ་ཙ་བཙལ་ནས་བཙན་པོ་དང་ཕྱག་མཇལ་མ་ཐག་ཏུ་མཁན་པོའི་ཞལ་ནས་བདག་ངོ་མཁྱེན་ནམ་ཞེས་གསུང་། བཙན་པོའི་ཞལ་ནས་སྔར་ཞལ་མ་འཛོམ་ཞེས་བཀའ་སྩལ་པ་དང་། མཁན་པོའི་ཞལ་ནས་སངས་རྒྱས་འོད་སྲུང་གི་བསྟན་པ་ལ་འོ་སྐོལ་གྱི་གཙུག་ལག་ཁང་གི་རྒྱན་སྲུང་བགྱིས་པའི་ཚེ་བོད་ཡུལ་དུ་248
༄༅།〈སྦ་བཞེད་〉ཕྱོགས་བསྒྲིགས། དམ་པའི་(ལྷ་) ཆོས་ཅིག་གཟུགས་པར་སྨོན་ལམ་བཏབ་པ་མཉེལ་ཏམ་ཞེས་གསུངས་པས། གདོད་སྔོན་གྱི་སྐུ་ཚེ་(སྔ་མ་དག་)དགོངས་ནས་དེ་ལྟར་མད་ཅེས་གསུང་ངོ་། དེའི་ཚེ་ཁ་ཆེ་ཨ་ནན་ཏས་ལོ་ཙ་བགྱིས་ནས་དགུང་ལོ་ཕྱེད་ཀྱི་བར་དུ་དགེ་བ་བཅུ་དང་ཁམས་བཅོ་བརྒྱད་ལ་སོགས་པ་མ་ནོར་བར་གསོལ་ན་བཟང་བར་ཐུགས་ཤིན་ཏུ་ཆེས་ཏེ། རྒྱ་གར་གྱི་དར་མ་མང་དུ་བསྒྱུར་བར་དགོངས་པ་ལས། འཕང་ཐང་དུ་ཆུ་བོ་ཆེ་བྱུང་། ལྷ་སའི་མཁར་དུ་ཐོགས་བབས་ནས་སྐུ་མཁར་ཚིག མུ་གེ་ཆེན་པོ་དང་། མི་ནད་དང་ཕྱུགས་ནད་ཀྱང་བྱུང་ནས་བོད་ཀྱི་ཞང་བློན་ཆེན་པོ་རྣམས་ཆོས་སྤྱད་པས་ལན་པར་གླེང་ཞིང་རྟོག་པ་སྐྱེས་པས་ཆོས་བཞག་སྟེ་རེ་ཤིག་མི་མཛད་པར་ཆད་པ་ལས། ཞང་ཉང་བཟང་དང་སེང་འགོ་ལྷ་ལུང་གཟིགས་ཞ་འབྲིང་དུ་ཁྲིད་ཏེ།
མཁན་པོ་བོ་དྷི་ས་ཏྭགཟིམས་ས་གུར་ཁང་ན་སྒོམ་པ་ལ་ཕྱག་བཞེས་ལན་གསུམ་བསྐོར་བ་མཛད། དཔྱར་ལག་ནས་གསེར་ཕྱེ་བྲེ་གང་མཁན་པོ་ལ་ཕུལ་ཏེ། མཁན་པོས་པང་དུ་བླངས་ཏེ་བསྔོ་བ་མཛད། དེ་འདྲ་བ་ནུབ་གསུམ་མཛད་པའི་རྗེས་ལ་མཁན་པོ་ལ་བཙན་པོའི་ཞལ་ནས་བདག་སྐལ་བ་ཆུང་སྟེ། བོད་རིལ་ནག་པོ་ལ་ཡུན་རིང་པོར་ཞེན་པས་དེ་ལས་བཟློག་པ་རབ་ཏུ་དཀའ་སྟེ་ཐབས་ནོངས་ན་མི་འགྲུབ་ཀྱང་ལོན་ཞིང་སྲིད་པས་རེ་ཤིག་སླར་མཁན་པོ་བལ་ཡུལ་དུ་བཞུད་ཅིག བདག་གིས་སླད་ནས་ཞང་བློན་དག་ལ་ཆོས་མི་བགྱིར་མི་རུང་བར་ཐབས་ཀྱིས་དལ་བུས་གླེངས་ལ་བཏུབ་མ་ཐོག་སྤྱན་འདྲེན་གཏང་ངོ་ཞེས་བཀའ་སྩལ་ཏེ། པུང་ཤང་ཨོང་ཅོའི་ལྷ་ཤཱཀྱ་མུ་ནེ་དང་མཁན་པོ་༢(བལ་ཡུལ་དུ་གཤེགས་པའི་ཚེ་)སྣམ་ཕྱི་བ་སེང་འགོ་ལྷ་ལུང་གཟིགས་ཀྱིས་གླང་སྣའི་གྲུ་ཚུགས་སུ་བསྐྱལ་ཏེ། སེང་འགོ་ཤ་ཆང་མི་འཚལ་བ་ལས་མར་ཡང་མི་འཚལ་བའི་ཁྲིམས་མནོས། དེ་ནས་ལང་གྲོ་སྣང་ར་དང་(དབའ་) གསས་སྣང་༢ཀྱིས་མཁན་པོ་བལ་ཡུལ་དུ་བསྐྱལ། སླར་ལོག་ནས་ཆོས་ཀྱི་སླད་དུ་གསས་སྣང་རྒྱ་ཡུལ་དུ་ཕོ་ཉར་བཙན་པོས་བཀའ་སྩལ་ནས།
མཆིད་ཀྱིས་འཚལ་ཏེ་སླད་ནས་དགོངས་པ་བཞིན་དུ་གྲུབ་ན་དངུལ་ ༄ཟ། དབའ་བཞེད་བཞུགས་སོ། 249ཆེན་པོ་སྩལ་བར་གཙིགས་གནང་། བཙན་པོ(ས་) ཞང་བློན་རྣམས་ལ་ཡང་ཆོས་མཛད་པར་ཐབས་ཀྱིས་མོལ་ནས། སྦྲང་གཙང་བཞེར་ཕོ་ཉའི་ཁད་དཔོན། འབའ་སང་ཤི་ནི་འོག་དཔོན། དབའ་གསས་སྣང་སྤྱན་དབང་། སྤྱིར་དཔོན་གཡོག་སུམ་བཅུ་མཆི་བར་ཆད་དེ་བོད་ཡུལ་ན་སྤགས་ཏེ་མཆི་བ་ཙམ་གྱི་དུས་ཚོད་ན། རྒྱའི་མཁན་པོ་ཧ་ཤང་བདུན་རྒྱུད་ཀྱི་ཐེ་ལྡག་གྱིམ་ཧ་ཤང་བྱ་བ་ཅིག་ཆག་ཆུ་ན་བཞུགས་པའི་ཞལ་ནས་ད་སྟེ་ཟླ་བ་བཞི་ན་ཆག་ཚོའི་དབང་པོའི་(ཐད་དུ་བོད་ཀྱི་ཕོ་ཉ་དག་འོང་ཕོ་ཉ་དེ་རྣམས་ཀྱི་ནང་ནས་བྱང་ཆུབ་སེམས་དཔའི་སྤྲུལ་པ་༢བྱོན་པར་འགྱུར་ཏེ།
དེའི་ཆ་ལུགས་དང་ཤ་ཚུགས་འདི་འདྲའོ་ཞེས་སང་ཤི་དང་གསས་སྣང་གི་གཟུགས་འདྲ་འབག་ཏུ་བགྱིས་ཏེ་བཞག་གོ། བུམ་སངས་ཀྱི་དབང་པོའི་)དྲུང་ན་གཙུག་ལག་མཁན་མཁས་པ་ཞིག་(མཆིས་པ་)ཉིན་རེ་ཞིང་གཙུག་ལག་རྩི་བའི་སྐད་ནས་ཀྱང་། དབང་པོ་ལ་གསོལ་པ། ནུབ་ཕྱོགས་ནས་ཕོ་ཉ་དག་ཅིག་དེང་སངས་ཤུལ་དུ་ཞུགས་ཏེ། ཟླ་བ་དང་ཉི་མའི་དུས་འདི་ཙམ་ན་བུམ་སངས་དུ་ཕྱིན་པར་མཆི། ཕོ་ཉ་དེ་རྣམས་ཀྱི་ནང་ནས་བྱང་ཆུབ་སེམས་དཔའི་སྤྲུལ་པ་༢ཤིག་བྱོན་པའི་ཤ་ཚུགས་འདི་འདྲའོ་ཞེས་འབག་ཏུ་བྲིས་ཏེ་གསོལ་ཏེ། བུམ་སངས་ཀྱི་དབང་པོས་རྒྱ་རྗེའི་སྤྱ་ངར་ཕོ་ཉ་བཏང་སྟེ་གཙུག་ལག་མཁན་མཆི་བ་༤ན་གསོལ་པ་དང་། བཀའ་ལན་སྩལ་པ། འབག་དང་འཐུན་པར་བོད་ཀྱི་ཕོ་ཉ་དེ་༢་འོངས་ན་བསྙེན་བཀུར་སྐྱེད་ལ་ཐོང་ཤིག་ཅེས་བཀའ་སྩལ་པ་དང་། བོད་ཀྱི་ཕོ་ཉ་རྣམས་རྒྱ་ཡུལ་དུ་ཕྱིན་པ་དང་།
གྱིམ་ཧྭ་ཤང་དང་གཙུག་ལག་མཁན་མཆི་བའི་འབག་ཏུ་བགྱི(ས་)པ་༢དང་ཕོ་ཉ་རྣམས་གང་དང་འཐུན་བསྡུར་བས་འབའ་སངས་ཤི་དང་དབའ་གསས་སྣང་༢ཀྱིས་ཤ་ཚུགས་དང་འཐུན་ནས་བསྙེན་བཀུར་ཆེར་བགྱིས། ཤིང་རྟ་ལ་བསྐྱོན་དར་གྱི་ལྡིང་ཁང་དུ་བཅུག ཁད་དཔོན་དང་ཕོ་ཉ་གཞན་ནི་རྟ་འཚལ་ཏེ་མཆིས་ཏེ་ཆག་ཆུར་ཕྱིན་ནས་ཨེག་ཆུའི་དབང་པོ་ལ་ཕྱག་འཚལ་ཏེ་གཏམ་བགྱིས་ནས་ཕྱི་རོལ་དུ་བྱུང་བ་དང་། གྱིམ་ཧྭ་ཤང་དང་མཇལ་ཏེ། གྱིམ་ཧྭ་ཤང་གིས་སང་ཤིའི་250 ༄༧།། (སྦ་བཞེད་〉ཕྱོགས་བསྒྲིགས། རྐང་པ་ལ་བཟུང་ནས་ཕྱག་བཞེས། སང་ཤིས་ཀྱང་ཧྭ་ཤང་གི་ཞབས་ལ་བཟུང་སྟེ་ཕྱག་འཚལ་བ་དང་། ཧྭ་ཤང་གིས་སང་ཤི་ལ་ལུང་བསྟན་པ།
ཁྱོད་ནི་རྟ་རྒོད་(སྐད་ཟེར་) ཅེས་བྱ་བའི་བྱང་ཆུབ་སེམས་དཔའི་(སྤྲུལ་པ་)ཡིན་ཏེ། ཁྱོད་ཀྱིས་བོད་ཁམས་སུ་ཐེག་པ་ཆེན་པོའི་ཆོས་རྒྱས་པར་བྱེད་དེ་བྱང་ཆུབ་སེམས་དཔའ་ཁྱོད་ཀྱིས་(དམ་པའི་ཆོས་)ཚུགས་པའི་ཕྱིར་ཁྱོད་ལ་ཕྱག་འཚལ་ལོ་ཞེས་ལུང་བསྟན་པ་དང་། སང་ཤེས་ཀྱང་ཧྭ་ཤང་ལ་ཕྱག་འཚལ་ཏེ་སླར་གསོལ་པ། བོད་ཁམས་སུ་དམ་པའི་ལྷ་ཆོས་མཛད་པར་ལྷ་སྲས་ཀྱི་སྙན་དུ་ཞུ་བར་བདག་གི་བློ་བ་ལ་དགོངས་ཏེ། ཀེང་ཤིར་རྒྱ་རྗེའི་སྙན་དུ་གསོལ་ནས་ཐེག་པ་ཆེན་པོའི་ཆོས་མདོ་སྡེ་བམ་པོ་སྟོང་ཙམ་ཞིག་ཀྱང་མནོས་ནས་བོད་ཡུལ་དུ་ཕྱུང་ནས་མཆིས་ན། ད་ལྟ་ཁ་ན་བཙན་པོའང་སྐུ་གཞོན་པས་གསོལ་དུའང་མི་རུང་། སྐུ་ནར་སོན་ནས་ལྷ་ཆོས་མཛད་པར་མཆིད་གྲོས་གསོལ་ན་བདག་སྟབས་ལས་འགུམ་མི་འགུམ་ཞེས་ཞུས་པ་ལས་ཧྭ་ཤང་གས་ལུང་བསྟན་པ། ཁྱེད་ཀྱི་བཙན་པོ་ནི་བོད་ཡུལ་དུ་དམ་པའི་ཆོས་འབྱིན་པའི་བྱང་ཆུབ་སེམས་དཔའ་ཡིན་ཏེ། ད་ཕྱིན་ཆད་ལོ་གྲངས་འདི་ཙམ་ཞིག་ན་བཙན་པོའི་སྐུ་ནར་སོན་པ་ན་མུ་སྟེགས་ཀྱི་ཆོས་ཤིག་བཀས་མེད་པར་འགྱུར་གྱིས། དེ་ལ་ཁྱོད་ཀྱིས་ཤགས་འདི་སྐད་ཐོབ་ཤིག་པའི་ལུང་མང་པོ་ཞིག་སང་ཤིས་ཐོབ་པོ།
སྣ་ནམ་ཉ་བཟང་དང་། མཆིམས་མེས་སླེབས་དང་། སེང་མགོ་ལྷ་ལུང་གཟིགས་དང་༢་དེའི་ཚེ་གནང་ཆེན་དུ་འགྱུར་ལ། མི་འདི་༢ཀ་ལ་ཚེ་སྔ་མའི་ལས་འཕྲོ་ཡོད་པས། ཁྱོད་ཀྱིས་མི་དེ་༢(ལ་)སྔ་ནས་ཆོས་ཤོད་ལ། དེ་༢དད་པ་སྐྱེས་པ་དང་ཁྱེད་༤སྡོངས་ལ་བཙན་པོ་སྐུ་ནར་སོན་པ་དང་། མུ་སྟེགས་ཀྱི་ཆོས་བཀས་མེད་པའི་ཚེ་དེའི་ལན་ཐོབ་ལ། དེ་ནས་ཐོག་མར་ལས་རྣམ་པར་འབྱེད་པ། བར་དུ་ས་ལུ་ལྗང་པ། ཐ་མ་རྡོ་རྗེ་གཅོད་པ་སྙན་དུ་གསོལ་ཅིག
འོན་ཀྱང་ཐུགས་དད་ནས་ལྷ་ཆོས་མཛད་པ་ལ་དགེས་པར་འགྱུར་རོ། དགེས་པར་གྱུར་མ་དག་ཏུ་ཟ་ཧོར་གྱི་མཁན་པོ་བོ་དྷི་ས་ཏྭ་ཞེས་བྱ་བ་བལ་ཡུལ་ན་རྟག་ཏུ་བཞུགས་ཀྱིས། དེ་བོད་ཀྱི་དགེ་བའི་བཤེས་གཉེན་དུ་སྤྱན་ ༄༅།།དབའ་བཞེད་བཞུགས་སོ།། 251དྲོངས་ཤེག། བོད་ཀྱི་འདུལ་སྐལ་མཁན་པོ་དེ་ཡིན་ནོ་ཞེས་ལུང་ཕོག་གོ། དེ་ནས་ཕོ་ཉ་དེ་རྣམས་ཀེང་ཤིར་མཆི་བའི་ཚེ་སྔར་བྱང་ཆུབ་སེམས་དཔའི་སྤྲུལ་པ་༢ཤིག་མཆི་བར་གྲགས་པས་ཤུལ་ཐོག་ཐག་ཏུ་ཧྭ་ཤང་དང་རྒྱ་འབངས་དད་པ་ཅན་ཀུན་སྤྲིན་བཞིན་དུ་འདུས་ནས། ཕོ་ཉ་ལྡིང་(ཁང་)ཅན་ལ་མཆོད་པ་བྱེད་དོ་ཞེས་གྲ (ག) ས་སོ།། ཀུན་གྱིས་མཆོད་པ་བགྱིས་ཏེ་ཀེང་ཤིར་བསྐྱལ་ལོ། དེའི་ཚེ་རྒྱ་རྗེ(ས)་རྩིག་པ་དང་ཀྭ་བ་དང་ནམ་མཁའ་ཀུན་དར་གྱིས་གཡོགས་དེ་བསུ་ནས་བདུག་སྤོས་དང་རོལ་མོས་མཆོད་དེ་ཅི་དགའ་དང་ཉམས་རངས་སུ་གནང་ངོ་།
རྒྱ་རྗེས་བཀའ་སྩལ་པ། ཁྱེད་༢བྱང་ཆུབ་སེམས་དཔའ་ཡིན་པར་ངེས་ཏེ། ཀེའུ་ལིའི་གླུངས་ལ་ཕྱིན་ན་ཡང་ཀེའུ་ལིས་མ་ཟོས་པར་རིམ་འགྲོ་བྱས། བུམ་སངས་ཀྱི་གཙུག་ལག་མཁན་ན་རེ་ཡང་བྱང་ཆུབ་སེམས་དཔའ་༢ཤིག་དུས་འདི་ཙ་ན་འོང་ཟེར་བ་ཡང་ཁྱེད་རང་ཡིན། གྱིམ་ཧྭ་ཤང་ཡང་ཁྱེད་ལ་སྔུན་བསུ་སྟེ་ཕྱག་འཚལ་བ་དང་། ཁྱེད་ཀྱི་སྤྱོད་ལམ་དང་སྦྱར་ན་སངས་རྒྱས་ཀྱི་ལུང་བསྟན་པ་ལས་ལྔ་བརྒྱ་ཐ་མ་ལ་ཉེ་བའི་དུས་སུ་གདོང་དམར་གྱི་ཡུལ་དུ་དམ་པའི་ཆོས་འབྱིན་པའི་དགེ་བའི་བཤེས་གཉེན་ཅིག་འབྱུང་བར་གྲགས་པ་ཡང་གོར་མ་ཆགས་པར་ཁྱེད་ཡིན་(པར་ངེས་)ཞེས་བཀའ་སྩལ་པ་དང་། གསས་སྣང་གིས་གསོལ་པ། རྗེའི་ཞལ་མཐོང་སྟེ་གློ་བ་དགའ་བའི་སྟེང་དུ་གཞན་དང་མི་འདྲ་བར་བཀའ་སྙན་པ་གནང་བ་དེ་ལས་བྱ་དགའ་ཆེ་བ་མ་མཆིས་ན། གཞན་ནི་མི་འཚལ། སྒོམ་ལུང་འབོགས་པའི་ཧྭ་ཤང་ཅིག་དང་སྤྲད་པར་ཅི་གནང་ཞེས་གསོལ་ཏེ།
ཕོ་ཉ་མྱུར་བ་ཅིག་རྒྱ་རྗེའི་གོར་བུ་ལ་བསྐྱོད་ཏེ་བཏང་བ་དང་། ཆག་ཆུ་ནས་གྱིམ་ཧྭ་ཤང་བཀུག་སྟེ་མཆིས་པ་དེ་ལས་སྒོམ་ལུང་དང་མན་ངག་མནོས་སོ།། དེ་ནས་སང་ཤི་དང་གསས་སྣང་༢ལ་ཕོ་ཉ་གཞན་པས་སྤགས་ཏེ། རྒྱ་བེའུ་ཤོག་གི་ཁྲབ་ཅིག་དང་མན་ངག་མ་ནོས་སོ།། དེ་དར་ཡུག་ལྔ་བཅུ། ཕྲ་མེན་གྱི་བྱ་དང་གཞོང་པ་སུང་བརྒྱ། མུ་ཏིག་གི་ཕྲེང་བ་འདོམ་རེ་བ་བཅུ། ཟ་ཞུག་བེའུ་ཆེན་ཡུག་༡སླ་འོར་གྱི་གཞོང་པ་སྦོམས་སུ་འདོམ་དོས་འཁོར་(བ་)བོག་རེ་ཅན་252 ༄༅།།〈སྦ་བཞེད་〉ཕྱོགས་བསྒྲིགས། ལ་རིན་པོ་ཆེ་ལྔས་སྤྲས་པ་ལ་སོགས་པ་སྩལ་ཏེ་ཕོ་ཉ་དེའི་ལན་དང་སླར་བོད་ཡུལ་དུ་མཆིས།
བཙན་པོས་ཀྱང་ཞང་བློན་དག་དང་ཐབས་ཀྱིས་མོལ་ནས་སྤྱིར་ལྷ་ཆོས་མཛད་པར་ཆད་དེ། གསས་སྣང་ཡང་རྒྱ་ཡུལ་ནས་མཆིས་ཏེ་ཞ་སྔར་ཕྱག་བགྱིས་པ་དང་། བོ་དྡྷ་ས་ཏྭ་སྤྱན་དྲང་བར་ཆད་ནས་ཡང་མང་ཡུལ་དུ་ཕྱིན་པ་དང་། བོ་དྡྷ་ས་ཏྭས་པད་མ་ས་བྷ་བ་བོད་ཡུལ་དུ་སྤྱན་དྲངས་ནས་བཞེས་པ་དང་། བསམ་ཡས་རྨང་རྩིག་པ་དང་ལྕེ་ཏི་སྒོམ་མངས་རྩིག་པའི་ཕྱ་མཁན་(༢)གསལ་སྣང་གིས་རླུངས་ལ་དྲངས་ནས་གཤེགས་པར་གསོལ་བ་དང་། སྙེ་མོ་ཐོད་ཀུར་དུ་གཤེགས་ཏེ། པད་མ་ས་བྷ་བའི་ཞལ་ནས་སང་གི་དྲོ་ལམ་ན་ཉི་ཚེ་བའི་དམྱལ་ཅིག་ཡོད་དེ། དེར་སྙིང་རྗེ་ཅིག་བྱ་དགོས་ཅེས་བཀའ་སྩལ་ཏེ་སྣམ་གྱི་ཆུ་ཁོལ་དུ་ཕྱིན་ཏེ། དེར་སྔ་དྲོ་ཅིག་དགོངས་པ་མཛད་ནས་གཏོར་མ་ཆུར་བཏང་བས་ཆུའང་འཇམ་ཙམ་དུ་རེད། རླངས་པ་ཡང་ཞག་༢དུ་(མ་)ཆད།
དེ་ནས་གལ་ཏ་ལ་ལ་གཤེགས་པ་དང་། མཁན་པོའི་ཞལ་ནས་བོད་ཁམས་སུ་ཆོས་མཛད་དུ་མི་སྟེར་བའི་ཀླུ་དཀར་པོའི་ཕྲུག་གུ་མི་སྲུན་བ་ཅིག་ཡོད་དེ་དེ་དམ་འོག་ཏུ་གཞུག་ཅིང་གདུལ། དེའི་དྲུང་ན་ཡང་ཉི་ཚེ་བའི་དམྱལ་བ་ཞིག་ཡོད་དེར་ཡང་སྙིང་རྗེ་ཅིག་བྱ་དགོས་གསུང་ནས་སྙིང་དྲུང་དུ་བྱོན་པ་དང་། རླུང་ཚ་བ་རྣམས་ཀྱིས་མཁན་པོ་ལ་ཐབ་བལྟའོ་ཞེས་གསོལ། མཁན་པོས་ཟངས་ཁལ་ཚད་མ་ཅིག་གི་ནང་དུ་ལུང་བོང་༡གི་རོ་བཙོས་ནས་ཟངས་ལ་རྡོག་པ་ཅིག་བསྣུན་ཏེ་སྤུབ་པས། དགུན་ཟླ་འབྲིང་པོ་ལ་ཐང་ལྷའི་གངས་རྩེ་ནས་སྤྲིན་ཅིག་ཀྱང་ཆགས། ཀློག་དང་འབྲུག་སྒྲ་དྲག་པོ་ཡང་བྱུང་། སེར་བ་དང་ཁུ་འབངས་བབ་པ་ཅིག་ཀྱང་བྱས། དེ་ཚུན་ཆད་ཡུལ་ཕྱོགས་དེ་ཐུབ་ཏེ། ཐབ་ཀྱང་སྔར་བས་གཡུང་བར་གྱུར།
དེ་ནས་དེ་ཉིད་དུ་དགུང་༢དགོངས་པ་མཛད་དེ་གཏོར་མ་བཏང་བས་སྙིང་དྲུང་གི་ཆུ་ཁོལ་ཡང་གླངས་པ་ཆད་ནས་འཇམ་ཙམ་དུ་རེད། ཟླ་བ་༡ཙམ་གྱིས་དེ་ནས་མཁན་པོ་ཕོ་བྲང་དུ་གཤེགས་ཏེ་བཙན་པོ་ལ་ཕྱག་བྱས་ནས། བཙན་པོའི་སྙན་དུ་བོ་ལྷ་ས་ཏྭས་གསོལ་པ། སྔོན་བཅོམ་ལྡན་འདས་འཇིག་རྟེན་ ༄༅སྤྱོདབའ་བཞེད་བཞུགས་སོ། 253ན་བཞུགས་པའི་ཚེ་འཛམ་བུའི་གླིང་གི་ལྷ་ཀླུ་ཐམས་ཅད་སངས་རྒྱས་ཀྱི་བཀའི་དམ་འོག་དུ་མ་ཆུད་པ་ཡང་མ་མཆིས་པར་རིགས་པ་ལས། བོད་ཡུལ་འདིར་ལྷ་ཀླུ་དམ་འོག་དུ་མ་ཆུད་པར་གྱུར་ཏེ། བཙན་པོའི་ཞ་སྔ་ནས་ལྷ་ཆོས་མཛད་དུ་སྟེར་བ་ཡང་མི་འདྲ་ན་གསུང་བས། ད་ལྟའི་དུས་ན་དབུ་རྒྱན་གྱི་མཁན་པོ་པད་མ་ས་བྷ་བ་ཞེས་བྱ་བ་འདི་ལས་(སྔགས་ཀྱི་) མཐུ་ཆེ་བ་འཛམ་བུའི་གླིང་ན་མི་བཞུགས་ཏེ། སྔགས་མཁན་འདིས་ནི་ན་ནིང་འཕང་ཐང་དུ་ཆུ་བོ་ཆེ་བྱུང་བ་དང་ལྷ་སའི་སྐུ་མཁར་མེས་ཚིག་པ་ལ་སོགས་ཏེ།
ལྷ་ཀླུ་གནག་ཅིང་མི་སྲུན་པ་རྣམས་ཀྱིས་བཙན་པོའི་ཞ་སྔ་ནས་ཆོས་མཛད་དུ་མི་སྟེར་བ་གང་ལགས་པ་རྒྱལ་པོ་ཆེན་པོ་བཞིའི་པྲ་ཕབ་སྟེ་དྲི་བ་དང་། པྲ་སེ་ན་ལྟ་བ་དང་། ལྷ་ཀླུ་མི་སྲུན་པ་ཕལ་(ཆེ་)བ་གནད་ལ་དབབ་ཅིང་དམ་འོག་ཏུ་སྩལ་ཅིང་མནའ་བསྒག་པ་དང་། བསྒོ་ཞིང་ནན་ཏུར་བགྱིས་ན་ཡུལ་ཞི་སྟེ་སླན་ཆད་ལྷ་ཆོས་མཛད་པར་སྔགས་མཁན་འདིས་རྔོ་ཐོག་ན་དེ་ལྟར་མཛད་པའི་རིགས། སྔོན་ཡང་རྒྱ་ཡུལ་དུ་(ཆོས་)བྱུང་བའི་ཚེ། རྒྱ་རྗེ་ཆག་མེན་ཏེའི་རིང་ལ་རྒྱ་གར་གྱི་མཁན་པོ་འབའ་ཏིང་དང་། བྷ་རླན་ཏ་དང་། ཀུམ་ཤང་༢གྱིས་གེ་གསར་དུ་ཆོས་བསྟན་པའི་ཚེ་རྒྱའི་མུ་སྟེགས་ཀྱིས་ཕྲག་དོག་བགྱིས་བགྱིས་པ་ལས། རྒྱ་གར་གྱི་མཁན་པོ་རྣམས་དང་། རྒྱའི་མུ་སྟེགས་རྣམས་ཆོས་ཀྱི་གཏན་ཚིགས་དང་རྫུ་འཕྲུལ་གྱི་རླབས་དག་འདྲེན་ཏེ་རྒྱ་གར་གྱི་མཁན་པོ་ལ་གཉི་གས་མ་ཐུབ་སྟེ་སངས་རྒྱས་ཀྱི་ཆོས་བཟང་བར་བྱེ་བྲག་ཕྱེད་དེ་ཀུན་ཡིད་ཆེས་བརྟན་པས་ལྷ་ཆོས་འདི་དེང་སང་གི་བར་དུ་རྒྱ་ཡུལ་དུ་བརྟན་པར་གྱུར་པ་ལགས།
ད་བོད་ཡུལ་འདིར་ཡང་དམ་པའི་ལྷ་ཆོས་ཞིག་མཛད་ན་ཚུལ་དེ་༤ན་དུ་བགྱིས་ན་བོད་ཁམས་ཀུན་ཡིད་ཆེས་པས་ལྷ་ཆོས་འདི་ནམ་ཞར་ཡང་བརྟན་པར་འགྱུར་ཏེ། བོད་ཀྱི་མུ་སྟེགས་ཀུན་དང་གཏན་ཚིགས་ནི་བདག་དང་འདྲན་ལ། རྫུ་འཕྲུལ་ནི་ཨུ་རྒྱན་(གྱི་) སྔགས་མཁན་པད་མ་ས་བྷ་བ་དང་འདྲན་ཏེ་ལྷ་ཆོས་མཛད་ན་(བླ་འོག་ཀུན་ཐུགས་ཡིད་ཆེས་པས་ནི་ཞར་ཡུན་དུ་དམ་པའི་ཆོས་བརྟན་པར་འགྱུར་བ་)ལགས་སོ།། 254 ༄༅།།(སྦ་བཞེད་〉ཕྱོགས་བསྒྲིགས། དེ་ལྟར་ལྷ་ཆོས་མཛད་པར་ཆད་ནས་དཀོན་མཆོག་༢་ཀྱི་རྟེན་གཙུག་ལག་(ཁང་)ཞིག་ཀྱང་བརྩིགས་འཚལ་ཏེ། དེའི་བཟོ་བོ་ནི་བལ་པོའི་ཕྱྭ་མཁན་འདི་ཙམ་ལ(ས་)བཟོ་བ་མ་མཆིས་ཏེ། གཙུག་ལག་ཁང་དང་ལྕེ་ཏི་མཚན་དང་ལྡན་པ་ལ་མཁས་སོ་ཞེས་མཁན་པོ་༢་ཀྱིས་གསོལ་པ་དང་། དེ་༤ན་དུ་མཛད་པར་ཆད་ནས་མཁན་པོས་དེའི་གདུགས་ལ་གཟིམས་མལ་བ་གནང་ཆེན་སེང་མགོ་ལྷ་ལུང་འཚོ་བཞེར་གཉན་ལེགས་ལ་རྒྱལ་པོ་ཆེན་པོ་འཔྲའི་ཕབ་སྟེ་སྨྲར་སྩལ། གཞེ་ནི(ང་)འཕང་ཐང་དུ་ཆུ་བོ་ཆེ་འབེབས་པ་དང་།
ར་སའི་(སྐུ་)མཁར་མེས་ཚིག་པར་བྱེད་པ་དང་། མི་ནད་ཕྱུགས་ནད་དང་མུ་གེ་གཏོང་བའི་རྒྱུ་བགྱིད་པའི་ལྷ་ཀླུ་གང་ལགས་པ་རྨས་ནས། མི་སྲུན་པ་ཀུན་གྱི་མིང་རུས་བཟུང་ནས་དངོས་སུ་བཀུག་སྟེ། མི་ལ་ཕབ་ནས་བསྡིགས་ཤིང་ནན་ཏུར་བགྱིས་བ་ནི་པད་མ་ས་བྷ་བས་བགྱིས། དེ་རྣམས་ལ་རྒྱུ་འབྲས་ཀྱི་ཆོས་བཤད་ཅིང་བདེན་པ་བདར་བ་ནི་(ཨ་ཙརྱ་)བོ་རྙི་ས་ཏྭས་ལོ་ཙ་བ་ལ་སྤྲིང་སྟེ་བོད་སྐད་དུ་ཆོས་བཤད་ཅིང་བསྒོ། དེའི་རྗེས་ལ་མཁན་པོ་པད་མ་ས་བྷ་བས་སྙན་དུ་གསོལ་བ། ད་སླན་ཆད་བོད་ཁམས་སུ་ལྷ་ཆོས་ཅི་དགྱེས་པར་མཛོད་ཅིག ལྷ་ཀླུ་དམ་འོག་ཏུ་ནི་ཆུད་ལགས་ན་འོན་ཀྱང་ལྷ་ཀླུ་ལ་བསྒོ་ཞིང་དམ་འོག་ཏུ་སྩལ་པའི་ཆོ་ག་འདི་དང་འདྲ་བ་ད་རུང་ལན་༢ཤིག་བགྱི་འཚལ་ལོ་ཞེས་བཀའ་གསོལ་ཏོ། དེའི་རྗེས་ལ་དི་རིང་བཙན་པོ་དབུ་ཁྲུས་མཛད་པར་མཁན་པོས་ཐོས་ནས། བཙན་པོའི་དབུ་ཁྲུས་མཛད་པའི་ཆུ་གང་ནས་བཅུས་ཤེས་རྨས་པ་དང་།
བཞེས་ཟླས་འོམ་བུ་ཚལ་གྱི་ཙང་ཆབ་ལས་བཅུས་ཤེས་བགྱིས་པ་དང་། མཁན་པོའི་ཞལ་ནས་དེས་མི་ཕན་ཏེ་རི་རབ་ཀྱི་རྩེ་ན་ཆུ་མིག་རྟ་རྣ་ཞེས་བགྱི་བ་མཆིས་ཏེ། དེ་ལས་བླངས་ཏེ་དབུ་བསིལ་ན་སྐུ་ཚེ་རིང་ཞིང་ཆབ་སྲིད་མཐོ་ལ་སྐུ་འཕན་པར་འགྱུར་རོ་ཞེས་གསོལ་ནས་མཁན་པོ་པད་མ་ས་བྷ་བའི་(ན་བཟའི་)ག་ཤའི་འོག་ཏུ་དངུལ་གྱི་བྱ་བུམ་སྟོང་པ་བཀྲ་ཤིས་ཀྱི་རྫས་བརྒྱད་འབུར་དུ་བཏུད་པ་ཅིག་སྩལ་ཏེ། འཛབ་བགྱིས་ནས་ནམ་མཁའ་ལ་འཕངས་ཏེ་བཏང་བས་ཇེ་མཐོ་ཇེ་མཐོ་ལ་བྱང་ཕྱོགས་ལྟར་ ༄༅།དབའ་བཞེད་བཞུགས་སོ།། 255ཕྱད་ཀྱིས་སོང་། དེའི་རྗེས་ལ་མཁན་པོ་བཞེས་པ་གསོལ་ནས་སྔ་དྲོ་སྔགས་ཀྱི་འཛབ་པར་བཞུགས་པ་དང་། ད་ནང་གི་བཀྲ་ཤིས་ཀྱི་བུམ་པ་སླར་ཁུགས་ནས་ཁ་ཕྱེ་སྟེ་བལྟས་ན་ཆབ་འོ་མ་འདྲ་བ་སླ་བ་ཅིག་གིས་བཀང་སྟེ་བྱུང་ནས་ཆབ་དེས་དབུ་བསིལ་ཞེས་གསུངས་པ་དང་། ཞང་བློན་ཆེན་པོ་རྣམས་ཀྱི་གཡར་སྔར་བྲིམས་ན་ཞང་བློན་རྣམས་ཀྱི་མཆིད་ནས་འདི་མོན་གྱི་བསྟོན་ཆུ་ནམ་མཁའ་ལ་ཁུགས་ཏེ་འོངས་པ་འདི་དགོས་པ་མེད་ཀྱིས་ཕོ་ཏེ་ཐོང་ཤིག་ཅེས་མཆི་ནས་ཕོ་ཏེ་བཏང་བའི་རྗེས་ལ། སྔགས་མཁན་པད་མ་ས་བྷ་བས་གསོལ་པ།
ངམ་ཤོད་སྟོད་སྨད་ཀྱི་བྱེ་མ་འདི་ཀུན་གསིང་ཚལ་དུ་བགྱི་དྲྭ་དང་དོལ་དང་གཞུང་གི་ཕུག་ཤོད་དང་སྟག་ལ་མན་ཆད་ཆུ་མིག་ཆེར་ཕྱུང་ལ་བོད་ཞིང་གིས་མི་བྲེལ་ཞིང་འཚོ་བར་བྱ། གཙང་པོ་དང་མཚོ་ཀུན་སྒྲོམ་བུར་བཅུག་ལ་མཆོང་དུ་ཐར་པར་བྱ། བོད་ཡུལ་ངན་པ་བཟང་པོར་བྱས་ལ་ཉམས་དགའ་བར་བྱ་བ་ལ་སོགས་ཏེ་མཁན་པོས་རྒྱ་ཆེར་གསོལ་པ་དང་། མད་དམ་ཤོའི་(བདེན་ནི་རྫུན་) རྟགས་སུ་ཟུར་མཁར་གྱི་མདར་བྱེ་མ་ལ་མཛབ་བཟླས་ཏེ་དགུང་༡་ཆོ་ག་བགྱིས་པས་བྱེ་མ་ནེའུར་གྱུར་ཏེ་ཆུ་མིག་སྔ་དྲོ་བྱུང་། ཕྱི་འབྲེད་ཅིག་བསྒོམས་པས་མཚོ་མོ་མགུར་གྱི་ཞབས་དང་བླ་བ་ཚལ་གྱི་སྨད་ནར་གྱུར། ཀླུ་སྡིངས་ཞེས་བྱ་བ་སྐམ་པར་ཆུ་རྡོལ་བ་དང་། མདུན་ས་ཆུ་དུ་ནས་(བློན་པོས་མཛད་དུ་མ་སྟེར་ཏེ་)འདི་ནི་མཐུ་ཆེ་བས་སྲིད་འཕྲོག་ཅེས་འཕྲོ་བཀུམ་སྟེ། ཞང་བློན་དག་གིས་སྙན་དུ་ཞུས་པས་བཙན་པོ་ཐུགས་འཕྲིགས་བཞེས་ཏེ། གོང་དུ་མཁན་པོས་གསོལ་བའི་ལྷ་ཀླུ་ཀུན་ད་རུང་ལན་༢དམ་སྩལ་ཞིང་ནན་ཏུར་བྱ་རྒྱུ་ཡང་བོར་ཏེ་མ་བགྱིས་པར་མཁན་པོ་ལ་བྱ་དགའ་སྩལ་ནས་བཙན་པོས་བཀའ་སྩལ་པ་མཁན་པོ་ཁྱོད་ཀྱིས་བོད་ཁམས་སུ་དམ་པའི་ཆོས་འབྱུང་བ་དང་། ངའི་ཡིད་ལ་བསམས་པ་༤ན་བསྒྲུབས་ཏེ།
ལྷ་ཀླུ་དམ་འོག་ཏུ་གཞུགས་ལ་སོགས་པ་ཡང་(སྔར་བྱས་པ་)དེས་ཆོག་སྟེ་ཡུལ་ངམ་ཤོད་ཀྱི་བྱེ་མ་ཚལ་དང་ནེའུ་(སིང་)དང་ཆུ་མིག་ཀྱང་དབྱུང་མི་དགོས་ཏེ་ངའི་(ཡུལ་) ཡར་ཁྱིམ་ཆུ་བོ་ཞེས་བྱ་བས་ཆོག་སྟེ། ཨ་ཙརྱ་སླར་256 ༄༅།།(སྦ་བཞེད་〉ཕྱོགས་བསྒྲིགས། ཡུལ་དུ་བཞུད་ཅིག་ཅེས་ལུང་སྩལ་བ་དང་། ཨ་ཙརྱ་(པད་མ་)ས་བྷ་བའི་ཞལ་ནས་ངའི་བསམ་པ་ལ་ནི་བོད་ཡུལ་དུ་དམ་པའི་ཆོས་རབ་ཏུ་བརྟན་ཞིང་། བོད་ཁམས་ཡོངས་དགེ་བ་ལ་གཟུད་པ་དང་། ཡུལ་ཡང་བཟང་ཞིང་བདེ་བར་དགོངས་པ་ན། བོད་ཀྱི་བཙན་པོ་སེམས་ཆུང་ལ་ཕྲག་དོག་ཆེ་བས་སྐལ་བ་ཆུང་བ་དག་གི་སེམས་ལ་ངས་རྒྱལ་སྲིད་ཕྲོགསས་ཀྱིས་དོགས་པར་(ལྟ་) གདའ་སྟེ། ང་རྒྱལ་པོ་འདི་འདྲ་བའི་རྒྱལ་སྲིད་པས་འཁོར་ལོས་སྒྱུར་བའི་རྒྱལ་སྲིད་ཀྱང་མི་འདོད་དོ་(ཞེས་)གསུང་ནས་རྒྱ་གར་ཡུལ་དུ་ཆས་པ་ན་བཙན་པོས་མཁན་པོའི་ཐུགས་བསྲུང་བའི་སླད་དུ་ལན་༢བསྐོར་བ་མཛད་ནས་གསེར་ཕྱེ་མང་པོ་ཞིག་མཁན་པོ་ལ་ཕུལ་བས་གསེར་ཕྱེ་འདོད་ན་འདོད་རེ་གསུང་ནས་བྱེ་མ་ཕུ་དུང་གང་བླངས་ཏེ་བྱེ་མ་རིལ་གསེར་ཕྱེར་བསྐྱུར་བཙན་པོའི་ཐུགས་བསྲུང་བའི་སླས་དུ་གསེར་ཕྱེ་ཁྱོར་གང་ཞིག་སྣོམས་ནས་རྒྱ་གར་ཡུལ་དུ་གཤེགས་སོ།། དེ་ནས་མདུན་ས་ཆུང་ངུ་ནས་བགྲོས་ནས་(པད་མ་ས་བྷ་བ་) མ་བསད་ན་བོད་ལ་གནོད་པ་བགྱིད་པར་དཔྱད་དེ་གསོད་མི་བཀྱེ་སྟེ།
དོང་འཕམས་ཀྱི་འཕྲང་དུ་བསྒུགས་པ་དང་མཁན་པོའི་ཞལ་ནས་སང་ནི་ང་ལ་གནོད་པ་བྱེད་པ་འོང་ངོ་ཞེས་སྐྱེལ་མ་རྣམས་ལ་གསུང་། དེ་ནས་དོང་འཕམས་ཀྱི་འཕྲང་དུ་བྱོན་པ་དང་། གསོད་མི་རྣམས་ཀྱིས་མདའ་བཀང་བ་ལས་མཁན་པོས་ཕྱག་རྒྱ་བསྡམ་པས་(མི་)ཉི་ཤུ་ཙམ་སྨྲ་ཡང་མ་ཤེས་འགྲོ་ཡང་མ་ནུས་ཏེ་འབག་ལ་བྲིས་པ་༤ན་དུ་འདུག་པའི་ནང་ནས་ཡར་གཤེགས་ཏེ། དེ་ནས་མང་ཡུལ་ཁར་བྱོན་ནས་སྐྱེལ་མ་རྣམས་སླར་བཀྱེ་སྟེ། མཁན་པོའི་ཞལ་ནས་བོད་ཁམས་སུ་ལྷ་ཀླུ་དང་འདྲེ་སྲིན་དམ་འོག་ཏུ་ལན་༢བཅུག་ན་བཙན་པོ་ཡང་སྐུ་ཚེ་རིང་། དབོན་སྲས་ཀྱང་ཆབ་སྲིད་ཆེ། བོད་ཁམས་སུ་འཁྲུག་པ་ཡང་མེད་པར་འགྱུར། སངས་རྒྱས་ཀྱི་ཆོས་ཀྱང་ཡུན་རིང་དུ་གནས་པ་ཞིག་ན་འཕྲོ་ལུས་པ་ཐུགས་ལ་གཅགས། བོད་ཁམས་སུ་ཆོས་ལྔ་བརྒྱ་ཐ་མ་ལ་ཉེ་བ་ན་བྱུང་བ་མུ་སྟེགས་ཀྱི་རྒོལ་བ་ནི་མི་འབྱུང་། (ནམ་ཞིག་)སངས་རྒྱས་པ་ཉིད་རྩོད་པ་ཞིག་དུ་འགྱུར།
བོད་ཁམས་སུ་འཁྲུག་ ༄༧སྤྱོདབའ་བཞེད་བཞུགས་སོ། 257པ་ཆེན་པོ་ཞིག་ཀྱང་འབྱུང་བར་འགྱུར་ཞེས་བཀའ་སྩལ་ནས། སྐྱེལ་མ་ལ་ཉུངས་ཀུར་ཞིག་བརྫངས་ཏེ་ང་ལ་མདའ་འཕེན་པ་རྣམས་ལ་(འདི་) ཐོབ་ཤིག་དང་འགྲོ་ནུས་པར་འགྱུར་རོ་ཞེས་གསུང་། དོང་འཕམས་ཀྱི་གསོད་མི་འབག་(ཏུ་བྲིས་)པ་བཞིན་དུ་འདུག་པ་ལས་ཉུངས་གར་བཏབ་པ་དང་གདོད་འགྲོ་ནུས་པ་དང་སྨྲ་ཤེས་པར་གྱུར་ཏོ། སྐྱེལ་མ་རྣམས་སླར་ལོག་ནས་ལོ་རྒྱུས་རྣམས་སྙན་དུ་གསོལ་བ་དང་། བཙན་པོ་ཐུགས་ལ་རབ་ཏུ་གཅགས་པར་གྱུར་ཏོ། དེ་ནས་ཆོས་ཀྱི་མདུན་ས་ནི་བྲག་དམར་མཚོ་མོའི་གུར་དུ་ཕུབ། གསས་སྣང་ནི་སྣམ་ཕྱིའི་ས་གཡས་ཀྱི་ཚུགས་དཔོན་ཆོས་ཀྱི་བླར་བསྐོས་སོ།། སླད་ཀྱི་ཆོས་དང་བོན་འདྲན་པར་ཆད་ནས་ཕག་གི་ལོ་ལ་ཕོ་བྲང་ཕུག་སྐྱང་བུ་ཚལ་དུ་འདུས་ནས།
ཆོས་ཀྱི་ཤགས་མཁན་ནི་མཁན་པོ་བོ་དྷིས་ཏྭ་དང་། སྦྱང་ཤ་མི་གོ་ཆ་དང་། ཞ་རྒྱལ་ཉ་བཟང་དང་། ཞང་(མཆིམས་)མིས་སླེབས་དང་། སྙེར་སྟག་བཙན་ལྡོང་གཟིགས་དང་། སེང་མགོ་ལྷ་ལུང་གཟིགས་དང་རྩིག་རྨ་རྨ་རྣམས་ཀྱིས་བགྱིས། བོན་གྱི་ཤགས་མཁན་ནི་སྟག་ར་ཀླུ་གོང་དང་། རྩིས་པ་ཆེན་པོ་ཁྱུང་པོ་དུན་ཙུག་དང་རུ་དཔོན་ཆེན་པོ་(ཁྱུང་པོ་)ཚེ་ཐེ་དང་གཟིམས་མལ་བ་གཙོ་སྨོན་ཙ་ར་ལ་སོགས་པས་བགྱིས་ནས་གཏན་ཚིགས་འདྲན་པར་བགྱིས། རྫུ་འཕྲུལ་གྱིས་འགྲན་པར་མ་བགྱིས་ན(འང་། ) ཁྱད་ཆེ་ཞིག་ཆོས་གཏན་ཚིགས་ཆེ་བར་གྱུར་ཏེ།
བཟང་ལ་རྒྱ་ཆེ། ཟབ་ལ་གཏིང་རིང་སྟེ་བོན་པོ་ཤགས་ངན་པར་གྱུར་ཏོ། འཕན་ཡུལ་གྱི་བྱི་(ཤིན)བོན་པོས་བདུར་བ་རྣམས་བསེ་རིགས་སུ་གྱུར་ཏེ། ཕྱིན་ཆད་ (བདུར་ཤིན་) བོན་ (གྱིས་) བགྱིས་དུ་མི་གནང་བར་བཅད། གཤིན་གྱི་ཕྱིར་གནག་རྟ་མང་པོ་དང་སྲོག་ཆགས་མང་པོ་གསོད་ཅིང་སྔས་སུ་ཤ་འབེབས་སུ་མི་གནང་བར་བཅད། མཁན་པོ་པད་མ་ས་བྷ་བས་ཆོ་ག་ལན་༡བགྱིས་པས་ཀྱང་སྨན་པར་གྱུར་ཏེ། དེ་ཚུན་ཆད་ཆར་ཡང་དུས་སུ་བབ། མི་ནད་ཕྱུགས་ནད་རྒྱུན་ཆད་ནས། བསམ་ཡས་ཡོས་བུའི་ལོ་ལ་དཔྱིད་ཨ་ཙརྱ་བོ་དྡྷ་ས་ཏྭས་རྨང་བཏིང་བ་ཡང་བལ་པོའི་ཕྱྭ་མཁན་གྱིས་ཆོ་ག་བགྱིས་ཏེ་རྟགས་258 ༄༅།།(སྦ་བཞེད་〉ཕྱོགས་བསྒྲིགས།
དང་མཚན་མ་དག་བརྟགས་ན། བོད་ཡུལ་དུ་ལྷ་ཆོས་ཚུགས་པའི་ལྟས་བཟང་པོ་(ས་)འོག་ནས་རིན་པོ་ཆེའི་གཏེར་བྱུང་བ་ལ་སོགས་པ་དང་། ལྷ་ཆོས་བོད་ཡུལ་དུ་དར་བར་འགྱུར་བའི་བཟང་ལྟས་ཕལ་ཆེར་བྱུང་ངོ་། བོད་ལ་དགེ་སློང་གི་མིང་ཡང་མ་མཆིས་པ་ལས་དབའ་ལྷ་བཙན་བན་དེར་ཕྱུང་ན་མིང་ཡང་དབའ་དཔལ་དབྱངས་སུ་བཏགས། ཤཱཀྱ་མུ་ནེ་བལ་ཡུལ་དུ་བསྐྱལ་བ་ཡང་སླར་སྤྱན་དྲངས་སྟེ། རྟ་པ་(ག)ཅིག་གི་པང་དུ་བླངས་ཏེ་སླར་ར་མོ་ཆེར་བཞུགས། དེ་ནས་གསས་སྣང་གིས་བླའི་གཙུག་ལག་ཁང་མ་བརྩིགས་པར་གླག་གི་ལྷ་ཁང་བཞེངས་སུ་གསོལ། དབའ་ཕ་ཚན་བོན་བཞག་ནས་ཆོས་བགྱིད་དུ་སྩལ། དབའ་ལྷ་གཟིགས་ཀྱིས་གྲོགས་པོ་མྱང་རོས་ཀོང་གི་དགེ་བའི་བཤེས་གཉེན་བྱས། ཆོས་བསླབ (ས་) ཁྲིམས་ལྔ་ཕོག།
རོས་གོང་གིས་ཀྱང་ཕུ་ནུ་བོའི་དགེ་བའི་བཤེས་གཉེན་བྱས་ཏེ་དཀར་པོར་བསྒྱུར་རོ། དེ་ནས་ཡོས་བུའི་ལོ་ལ་བསམ་ཡས་རྩིག་པར་བཅད་དེ། གཙུག་ལག་ཁང་རྨང་འདིངས་པའི་ཚེ། མཁན་པོ་རྙི་ས་ཏྭ་དང་། བཙན་པོ་དང་། འབའ་སང་ཤི་དང་། སྙེར་སྟག་བཙན་ལྡོང་གཟིགས་དང་དེ་རྣམས་བྲག་དམར་ཁས་པོ་རིའི་རྩེ་མོར་ཕྱིན་ཏེ་མཁན་པོས་བལྟས་ན། དེ་ཙམ་ན་སྒྲུང་པ་དང་། སྐྱང་ཀུལ་མ་དང་རྩི་སྐྱ་ཅན་དུ་མཆིས་པ་ལས། སྙེར་སྟག་བཙན་ལྡོང་གཟིགས་རྩྭའི་ཐོ་ཡོར་བགྱིད་དུ་སྩལ་ཏེ་ས་བཅད་ནས།
སྙད་ནི་ཆིབས་བྲེས་ཀྱི་ར་བ་རྩིག་ཅེས་གླིངས་ཏེ། རྩའི་ཐོ་ཡོར་གྱིས་ས་བཀུམ་པ་༤ན་ཕྱིའི་ལྕང་རིས་བརྩིགས། ས་བརྟག་པ་དང་ས་གཞི་བྱིན་གྱིས་རློབ་པའི་ཆོ་ག་བགྱིས་པའི་ཚེ་ཞང་བློན་གྱི་བུ་ཚ་ཕ་མ་འཆམ་པ་༤དང་། བཙན་པོ་ཉེད་དང་ལྔས་གསེར་གྱི་ནན་ཏི་བཙན་པོའི་སྐུ་ལ་གསོལ་ཏེ། གསེར་གྱི་གཞོར་ཕྱག་ཏུ་བཞེས་ནས་བཙན་པོའི་ཞ་སྔ་ནས་ཕྱག་དར་དེ་གཞོར་ཐབས་བདུན་ཞིག་བརྐོས། དེ་ནས་ཞང་བློན་གྱི་བུ་ཚ་༤ས་ར་མོས་སུ་བརྐོས་པ་དང་། ཁྲུ་གང་གྲུ་༤ར་ཕྱིན་པ་དང་། འབྲས་དཀར་མོ་དང་། ནས་དཀར་མོ་ཕུལ་དོ་ཙམ་འདུག་པ་དག་བྱུང་སྟེ། གྲམ་པ་དང་།
རུས་པ་དང་། གྱོ་མོ་དང་། སོལ་བ་ལྟ་བུ་ནི་ ༄༧། དབའ་བཞེད་བཞུགས་སོ།། 259མ་བྱུང་། སང་ཡང་ས་ཞག་སྐྱ་སྣར་དུ་མང་པོ་ཞིག་བྱུང་སྟེ། མཁན་པོའང་དགའ་སྟེ། བཙན་པོའི་སྤྱི་བོ་ལ་བྱུགས་ཏེ་སི་ཏི་སི་ཏི་ཕ་ལ་ཕ་ལ་བཟང་པོ་གྲུབ་པོ་ཞེས་གསུང་སྟེ། ཐོག་མར་ཨརྱ་པ་ལོའི་གླིང་བརྩིགས།
གཟུགས་མཁན་མེད་ཅེས་བཙན་པོས་བཀའ་སྩལ་པ་དང་། མཁན་པོའི་ཞལ་ནས་དཔལ་ལྷ་བཙན་པོ་ཡོ་བྱད་སྡོགས་ཤིག་དང་། གཟུགས་མཁན་འོང་ངོ་ཞེས་གསོལ་པ་དང་། རྒྱ་ཚལ་བུ་ཅན་ཞིག་ཚོང་དུས་ན་མར་བོད་ཀྱི་བཙན་པོ་ལྷ་ཁང་རྩིག་ཟེར་ན་ང་ནི་སྐུ་གཟུགས་ལ་མཁས་སོ་ཤེས་མཆི་བ་དེ་བཀུག་སྟེ། མཁན་པོའི་ཞལ་ནས་རྒྱ་གར་དང་བོད་ཀྱི་གཟུགས་གང་ལྟར་བྱ་ཞེས་གསུང་བ་དང་། བཙན་པོའི་ཞལ་ནས་བོད་ཀྱི་གཟུགས་ཀྱི་ཆ་ལུགས་དང་འཐུན་པར་བྱས་ན་ནག་པོའི་ཕྱོགས་པ་ཐམས་ཅད་དད་པ་སྐྱེ་བར་ཐུགས་རེ་ཞེས་བཀའ་སྩལ་ཏེ། བཀའ་སྩལ་པ་༤ན་དུ་བོད་ཀྱི་ཞང་བློན་རྣམས་ཀྱི་(གཟུགས་ཀྱི་ཆ་ལུགས་བགྱིས་པའི་དཔེ་ནི་བོད་འབངས་ལགཟུགས་ཀྱི་དཔེ་བླང་བའི་ཕྱིར་ཐམས་ཅད་ལ་སོགས་ཏེ་སྐྱེས་པ་ལ་) བཟང་སྡུག་ཆེ་བ་བུ་སྟག་ཚབ། ཐག་བཟང་སྟག་ལོད། རྨ་གསས་ཀོང་དེ་༢ལ་དཔེ་བླངས། ལྷ་མོའི་དཔེ་ནི་(བུད་ཎ་ལ་གཟུགས་བཟང་བ་)ཅོ་རོང་ལྷ་བུ་སྨན་ལ་དཔེ་བླངས་ཏེ་བགྱིས་སོ།།
སྐུ་གཟུགས་དང་རི་མོ་དང་བཟོ་ཀུན་ལགས་ནས་དྲལ་ཚེས་ཉི་ཤུ་དགུའི་གདུགས་ལ་ཞལ་བསྲོ་བགྱི་བར་བགྱིས་པ་ལས། ཕྱི་འབྲེད་དགུ་རྨོངས་པ་དང་ལྷ་ཁང་གི་སྟེང་ནས་འོད་ཅིག་ཇེ་ཆེ་ཇེ་ཆེ་བྱུང་སྟེ། བྲག་དམར་གྱི་ཕུ་མདས་སུ་འོད་ཀྱིས་ཁྱབ་པར་ཟླ་བ་ཤར་བ་སྲིན་དུ་སྣང་སྟེ་མཁན་པོའི་ཞལ་ནས་འོད་འདི་ནི་ཨ་མི་ད་བ་གཤེགས་པའི་འོད་ཡིན་ཏེ། སང་གི་ཉི་མ་ལ་ལྷང་གི་དབུ་རྩེའི་སྟེང་དུ་ཨ་མི་ད་བའི་ལྷ་ཁང་ཡང་ཐོག་ཏུ་བྱས་པ་ཅིག་རྩིག་དགོས་སོ་ཤེས་གསུང་ནས། དེ་༤ན་དུ་ལྷ་ཁང་ཆུང་ངུ་ཡང་ཐོག་ཅིག་མདོ་ལ་བརྩིགས་ནས་སྡོད་ཞལ་བསྲོས་སོ།། ཨརྱ་པ་ལོའི་ཞལ་བསྲོ་ཆེན་པོའི་ཚེ་སྐུ་གཟུགས་མཁན་རྒྱ་ཚལ་བུ་ཅན་ལ་འཚལ་མ་དང་བྱ་དགའ་སྩལ་བར་བགྱིས་ཏེ། སྟན་བེག་ཙེ་བཏིང་ནས་གཡར་འདྲེན་དུ་བཏང་བ་ལས། གར་ཐལ་གཏོལ་མ་260 ༄༅།།(སྦ་བཞེད་〉ཕྱོགས་བསྒྲིགས། མཆིས་ཏེ་སྤྲུལ་པ་ཞིག་ལགས་པར་དཔྱད་དོ།
མཁན་པོའི་ཞལ་ནས་བཙན་པོ་ཁྱོད་དང་པོ་བྱང་ཆུབ་ཏུ་སེམས་བསྐྱེད་པའང་ལྷ་མོ་སྒྲོལ་མས་བྱས། ནམ་ཞིག་སངས་རྒྱས་ནས་རྡོ་རྗེའི་གདན་ལ་བཞུགས་པའི་ཚེའང་ཆོས་ཀྱི་འཁོར་ལོ་སྐོར་བའི་སྐུལ་མ་ཡང་ལྷ་མོ་སྒྲོལ་མས་བྱེད་པས་ད་ཡང་ལྷག་པའི་བསམ་པ་ལ་བགེགས་དང་བར་ཆད་མི་བར་གཏད་ལྟ་མོ་སྒྲོལ་མ་དེ་ལ་གསོལ་བ་གདབ་པ་དང་བསྙེན་པ་གྱིས་ཤིག་པར་གསུང་སྟེ། བཙན་པོས་མཁན་པོ་ལ་ལུང་མནོས་ནས་ཨརྱ་པ་ལོ་གླིང་དུ་བསྒོམས་པའི་ཚེ་ཉིན་ལན་༢མཚན་ལན་༢དུ་འཕགས་པ་རྟ་མགྲིན་གྱིས་རྟ་སྐད་ཕྱུང་བ་ཞ་འབྲིང་ནང་པ་དང་། ལྷ་ཁང་དུ་སྲུང་བ་རྣམས་ཀྱིས་མངོན་སུམ་དུ་ཐོས་སོ།། ས་བརྟགས་ཏེ་ཆོ་ག་བགྱིས་པའི་སར་ནི་དབུ་རྩེ་བརྩིགས། ཁམས་ནི་བགྱིས་ལགས་ནས་སྐུ་གཟུགས་ཇི་ལྟ་བུ་ཞིག་བྱ་སྙམ་ནས་བཙན་པོ་དགོངས་པ་ལས། རྨང་ལམ་དུ་མི་དཀར་པོ་ཞིག་གི་མཆིད་ནས། རྒྱལ་པོ་ཁྱོད་སངས་རྒྱས་ཀྱི་སྐུ་གཟུགས་ཇི་ལྟ་བུ་དང་ཅི་ལས་བྱ་སེམས་པ་ངས་བསྟན་གྱིས། སྔོན་བཅོམ་ལྡན་འདས་ཀྱིས་བྱིན་གྱིས་བརླབས་པ་ཡོད་ཀྱིས་འདོང་ཞེས་ཟེར་ཏེ་ཁས་པོ་རིར་ཕྱིན་པ་དང་། བྲག་ཀུན་ལྟར་བཅུག་པ་དང་།
འདི་དང་འདི་ནི་དེ་༤ན་གཤེགས་པའི་མཚན་འདི་དང་འདི་ཞེས་བྱ་བ་དང་། བྱང་ཆུབ་སེམས་དཔའི་མཚན་འདི་དང་འདི་ཞེས་བྱ་བ་དང་ཞེས་མཚན་སྨོས་སོ།། ཁྲོ་བོ་ཀུན་ཡང་བསྟན་ཏེ་དགུང་སངས་མ་ཐག་ཏུ་གཤེགས་ཏེ་རྨང་ལམ་དུ་བསྟན་པ་དེ་གཟིགས་པ་དང་། རྨང་ལམ་དང་འཐུན་པར་བྲག་ལ་ལྷའི་གཟུགས་འོལ་བྱི་ཙམ་གདའ་ནས་ཤིན་དུ་དགྱེས་ཏེ་བལ་པོའི་ལྡེ་མཁན་འགུགས་པ་བཏང་ནས། མཆིས་མ་ཐག་ཏུ་སྐུ་གཟུགས་རིལ་དེ་ཉིད་དུ་བགྱིས་ཏེ། ཤིང་རྟ་ལ་བཞག་པའི་དུས་སུ་ས་གཡོས་སོ།། ཤར་སྒོའི་ཐེམ་གར་ཕྱིན་པའི་ཚེ་ས་ལན་གཅིག་གཡོས་སོ།། དྲི་གཙང་ཁང་གི་ནང་དུ་ཕྱིན་པ་དང་གདན་ལ་བཞུགས་སུ་གསོལ་བའི་ཚེའང་ས་གཡོས་སོ།། ། དེ་ནས་ན་བཟའ་གསོལ། གསེར་གྱི་སྐ་རགས་བཅིངས་པའི་སྟེང་དུ་འཇིམ་པ་གཡོགས་སོ།།
དེ་ནས་གླིང་གཞན་༤གླིང་ཕྲན་བརྒྱད་ཡག་ཤ་ལྟ་ ༄༅།དབའ་བཞེད་བཞུགས་སོ། 261འོག་དང་མཆོད་རྟེན་༤འང་(མཆོད་རྟེན་དཀར་པོ་ཤུད་པུ་རྱ་ལྡོ་རས་མིས། ནག་པོ་ངན་ལམ་སྟག་ར་ཀླུ་གོང་གིས། དམར་པོ་སྣ་ནམ་རྒྱལ་ཚ་ལྷ་སྣང་གིས། སྔོན་པོ་མཆིམས་མདོ་༤སྤྲེ་ཆུང་གིས་) བརྩིགས་ཏེ། ལྷོ་ཕྱོགས་ཀྱི་མཆོད་རྟེན་མཐིང་ཁའི་འཁོར་ལོ་ཤིང་མཁན་དང་། མགར་བས་ཧས་པོ་རིའི་(དྲུང་) དུ་ལགས་ནས་སང་དྲང་རྒྱུ་ལས་སྟོར་བ་དང་དེ་བཙལ་བས་དེ་ནི་མཆོད་རྟེན་ལ་བཙུགས་ནས་གདའོ་ཞེས་གསོལ་པ་དང་། ལྷ་སྲས་ཀྱི་ཞལ་ནས་ཤིང་མཁན་དང་མགར་བ་ལ་ལྟོས་དང་ཞེས་བཀའ་སྩལ་པ་དང་། བལྟས་པ་དང་བཙུགས་པར་མཐོང་སྟེ་དགའ་ཆེས་ནས་སྙན་དུ་གསོལ་བ་དང་།
ཤིང་མཁན་དང་མགར་བ་ལབྱ་དགའ་ཆེར་སྩལ་ཏོ། དེའི་ནུབ་མོ་ཕྱྭ་མཁན་བལ་པོའི་གཡར་ལམ་ན་མི་གསེར་ཁྱབ་ཅན་༤ས་འཁོར་ལོ་ཁྱེར་ཏེ་བཙུགས། མི་དེ་རྣམས་ན་རེ་ཁྱོད་ཀྱི་མཆོད་རྟེན་འདི་ད(ང་)བདུན་བརྩིགས་ན་འདི་ཡང་ལེགས་རབ། བྱ་དགའ་གསེར་ཁྲབ་འདི་ཁྱེར་ཅིག་ཅེས་པ་དང་། མཆོད་རྟེན་འདི་ལ་བསྐོར་བ་བྱས་པ་ནི་ཅི་འདོད་འགྲུབ་པོ་ཞེས་སྨྲས་པ། རྨིས་ནས་དགུང་སངས་པ་དང་། དེར་བལྟས་ཙ་ན་མི་ནི་མི་གདའ། ཁྲབ་ནི་དངོས་སུ་གདའ། དེ༤ན་དུ་(བྱུང་བ་)ཕྱྭ་མཁན་གྱིས་བཙན་པོའི་སྙན་དུ་ཞུས་(པ་) དང་བྱ་དགའ་ཡང་འཁོར་དང་བཅས་པ་ལ་ཆེ་ཐང་དུ་གནང་། དེ་སྐད་དུ་སྟོན་པ་ནི་རྒྱལ་པོ་ཆེན་པོ༤ལགས་ཏེ།
རྒྱལ་པོ་ཆེན་པོ་༤འི་གཟུགས་ཀྱང་བུམ་པའི་སྟེང་དུ་མཛད། ཁོར་ཡུག་ཝར་རི་ནག་པོས་བསྐོར་ཕྱོགས་༤〈སྒོ་༤རྟ་བབས་འབྱས་ནང་དུ་མེ་ལོང་ལྟ་བུའི་དཀར་ཞལ་བྱས་སྲན་མ་ལྷོ་ནས་བསྒྲིལ་བ་བྱང་སྒོར་འགྲོ་བ་བྱས་ཝ་རིས་ནང་དུ་བྱ་བྱེ་མ་གཏོགས་པ་དུད་འགྲོ་འགྲོར་མི་གནང་། མི་འགྲོ་ན་རྐང་པ་བཀྲུས་ནས་འགྲོ། ཕྱིའི་ལྷ་ཁང་ཁམས་༢ཚེས་ཡོང་ཟས། དབུ་ཚལ་ཕོ་ཡོང་ཟས། དགེ་རྒྱས་འཕྲོ་ཟས། གཙུག་ལག་ཁང་ཀུན་ཁྲི་བཟང་ཡབ་ལྷག་ཡིན། གསེར་གྱི་གཞི་ལ་གཡུའི་འཕྲ་བཀོད་པ་ལྟ་བུ་དེ་ལུག་ལོ་ལ་གྲུབ་ནས་བོ་བྷི་ས་ཏྭས་རབ་གནས་ལན་༢བྱས། ཐ་མའི་དུས་སུ་སྐུ་གཟུགས་ཐམས་ཅད་དབུ་རྩེ་ཐང་ལ་བྱོན་ནས་ཆོས་སྟོན་ནས་262 ༄༧།།
〈སྦ་བཞེད་〉ཕྱོགས་བསྒྲིགས། གསོལ་སླར་གཤེགས་ཏེ་རང་རང་གི་གདན་ལ་བཞུགས་པས་བཙན་པོ་དགྱེས་སོ།། གཙུག་ལག་ཁང་ནི་བརྩིགས། ཞལ་ནི་མ་བསྲོས་པའི་སྐབས་སུ་(དབའ་)གསས་སྣང་རབ་ཏུ་བྱུང་བའི་མིང་ཡེ་ཤེས་དབང་པོ་བཏགས་སོ།། (གཡུ་གི་རྟེན་ཆོས་རྒྱས་པར་བྱ་བའི་ཕྱིར་)ཞང་བློན་གྱི་བུ་ཚ་མཆིམས་ལེགས་གཟིགས་ལ་སོགས་པ་མང་པོ་ཞིག་རྒྱ་སྐད་དུ་བསླབས་པ་ལས། མཆིམས་ཨ་ནུའི་བུ་ཤཱཀྱ་པྲ་བྷ་དང་། པ་འོར་ན་འདོད་ཀྱི་བུ་བེེ་རོ་ཙ་ན་དང་། དབའ་རྨ་གཟིགས་ཀྱི་བུ་(དབའ་)རད་ན་དང་། ཞང་ཉ་བཟང་གི་བུ་(ཞང་) ལྷ་བུ་དང་། (སྣ་ནམ་)བསེ་བཙན་དང་།
ཤུད་པོ་ཁོང་སླེབས་རྣམས་ཀྱིས་ནི་སྐད་ལོབས་སོ། གཞན་ནི་རྡུགས་སོ།། སྐད་ལོབས་པ་(ལོ་ཙ་བ་དྲུག་པོ་དེས་བོད་ལ་འཇམ་དཔལ་ཀྲི་ཡ། ཨུ་པ་ཡ་རྒྱ་གར་དུ་མ་ལུས་པ་ཙམ་བསྒྱུར། རྒྱའི་མཁན་པོ་མེ་ཀོང་དང་ལོ་ཙ་བ་ལྷ་ལུང་ཀླུ་གོང་། འགོ་འབོམ་ལྡན་མ་ཡུལ་གོང་། བྲན་ཀ་ལེགས་གོང་རྣམས་ཀྱིས་མདོ་ས་ལུ་ལྗང་པ་སོགས་མང་དུ་བསྒྱུར་རོ། ) དང་དབའ་རྨ་གཟིགས་ཀྱི་བུ་(མཁན་པོ་བོ་ལྷ་ས་ཏྭ་ལས་)རབ་ཏུ་བྱུང་བའི་མི(ང་)ནི་རད་ནར་བཏགས་སོ།། ལུག་གི་ལོ་དགུན་ཟླ་འབྲིང་པོ་ལ་ཞལ་བསྲོས་པྲ་ཏི་ཆེན་པོ་མཛད་པའི་ཚེ། ཇོ་བོ་གཅེན་ཁྲི་རྒྱལ་དང་།
སྲུ་བཙན་མོན་རྒྱལ་ལ་སོགས་ཏེ་རྗེ་འབངས་བརྒྱ་རབ་ཏུ་བྱུང་བའི་མཁན་པོ་ཡང་དབའ་རིན་པོ་ཆེས་བགྱིས། བཀའ་ཤོག་ཆེན་པོ་བཏང་། སླན་ཆད་ཆགས་(ཆབ)འོག་གི་འབངས་ལ་ཕོ་མིག་མི་དབྱུང་། མོ་སྣ་མི་གཅད་པར་གནང་། འབངས་ཕྱོགས་སུ་ཆོས་ཀྱི་བཀའ་(དྲིན་) ཆེན་པོ་སྩལ་བར་བཀས་གནང་། བློན་ཆེ་མན་ཆད་སྣ་ལ་གཏོགས་པ་འབངས་རིལ་པོས་(གྲོས་འཚལ་ཆོས་གཙིགས་མཛད་དེ་རྡོ་རིངས་བཙུགས། དེ་ཡན་ཆད་དཀོན་མཆོག་༢དང་། དགེ་འདུན་གྱི་བཤོས་ནི་ཁབ་སོ་ཆེན་པོས་རྒྱ་ལས་སྒྱུར་བའི་ལོ་ཙྪ་བ་ལྷ་ལུང་ཀླུ་གོང་། བེག་ཟླ་གོང་། བྲན་ཀ་ལེགས་གོང་།
མགོ་འབོམ་ཡུལ་གོང་དང་། ལོ་ཙྪ་བའི་མཆན་བུ་མཁས་པ་འདན་མ་རྩེ་རྨ། འགག་༢་བཙན། ལོ་ཁྱི་ཆུང་། འབིག་ཁྱིའུ། ཁྱི་ཆུང་རྣམས་ ༄༅།དབའ་བཞེད་བཞུགས་སོ།། 263ཀྱིས་དང་པོ་ལས་རྣམ་འབྱེད། བར་དུ་ས་ལུ་ལྗང་པ་) སྦྱོར་ཏེ་ཆ་ལས་གསོལ། ན་བཟའ་ནི་མང་ལ་འཕན་གྱི་བྲུངས་པས་སྦྱོར།
བན་དེ་རེ་རེ་ཞིང་ལོ་༡ལ་ནས་ཁལ་བཅུ་༢ཐང་དུ་སྩལ། སླད་ཀྱིས་ཡེ་ཤེས་དབང་པོ་མངོན་པར་ཤེས་པ་དང་ཡང་ལྡན། (བཙན་པོ་ན་རེ་)ངེད་རྗེ་འབངས་ཀྱི་དགེ་བའི་བཤེས་གཉེན་ཡིན་ཏེ།

སངས་རྒྱས་ཀྱི་འལ་དང་འདྲ་བས། བཅོམ་ལྡན་འདས་ཀྱི་རིང་ལུགས་སུ་བསྐོས་ཏེ། ཆོས་ཀྱི་བཀའ་ལས་བཏགས། དྲལ་ཡང་ཞང་བློན་ཆེན་པོའི་གོང་དུ་འདུག་ཤིག ཆོས་ཀྱི་འདུན་ས་ཡང་འདུན་པ་ཆུང་ངུའི་གོང་དུ་ཕུལ་ལ། སྤྲིང་པ་ཡང་རིང་ལུགས་ཀྱིས་ཞང་བློན་ཆེན་པོའི་འདུན་ས་ཆུང་ངུ་ན་ལ་གསོལ་བ་གྱིས་ཤིག་ཅེས་རྗེ་བློན་ཚོགས་པའི་ཚེ་བཀའ་ཞལ་གྱིས་སྩལ་ཏོ། བཅོམ་ལྡན་འདས་ཀྱིས་རིང་ལུགས་སུ་བསྐོས་ནས། དཀོན་མཆོག་༢གྱི་རྟེན་བརྟན་པ་དང་། ནམ་དུ་ཡང་མི་གཞིག་པའི་སླད་དུ་དཀོན་མཆོག་༢དང་དགེ་འདུན་གྱི་བཤོས་ཆ་ལས་མི་གསོལ་བར་རྐྱེན་རིས་སུ་བཀུམ་ན་སླད་རྗེས་སུ་ལེགས་པར་ཡེ་ཤེས་དབང་པོས་རྟན་དུ་སྙན་དུ་གསོལ་བས། རྐྱེན་རིས་བཅད་པ་བཙན་པོས་ནི་བན་དེ་རེ་རེ་ལ་འབངས་མི་ཁྱིམ་བདུན་བདུན། ཞང་བློན་གྱིས་འབངས་ཁྱིམ་ལྔ་ལྔ་རིང་ལུགས་ལ་རྨས་ན།
མི་ཕ་ཚན་འགའ་རླག་པ་དང་། ལུང་ཕུ་རལ་འགའ་ཕུང་པ་དང་། གནང་ཆེན་འགའ་ལ་སྣེ་བྲན་གྱིས་བཅད་པ་དང་། མི་༡གི་སྒོར་བྲན་ཁྱིམ་དགུ་བརྒྱ་སྩལ་བ་དང་སྦྱར་ན། སངས་རྒྱས་ཀྱི་ཆོས་བཟང་པོ་འདི་སྐུ་དང་ཆབ་སྲིད་ལ་སྨན་པས་མ་འཚལ་ཏེ། མཐའ་ཡུན་གྱི་རྗེ་འབངས་ཀྱི་ཤུལ་བཟང་པོ་ནི་ཕྱེ། ངན་སོང་༢གྱི་སྒོ་ནི་བཀུམ་པ་ལ་སོགས་པ་ཡོན་ཏན་སྨོས་ཀྱིས་མི་ལང་པ་ཞིག་འབྱུང་བར་མཛད་པར་ཀུན་བཀས་བཀུམ་པ་བཞིན་བགྱིས་ན་སླར་རྗེས་སུ་ཐུགས་གནོད་ཆེན་པོ་བརྟུད་མར་བྱུང་ངམ། མི་ཕྱུགས་ལ་བྲོ་ནད་ཆེན་པོ་ཞིག་བྱུང་ངམ། ཉི་འོག་གི་དགྲ་ཞིག་(དབུས་སུ་བྱང་ངམ་མུ་གེ་ཆེན་པོ་བརྟུད་མར་བྱུང་དམ། ནན་དགོས་མཐར་མི་ཕྱིན་པ་དང་།
དཀོན་མཆོག་༢གྱི་རྟེན་མི་གནས་པ་དང་། ཆད་པར་མ་ཡིན། འཕོ་བར་མ་ཡིན། རྒྱུ་ཆུང་ངུ་ལས་264 ༄ཟཀུ་སྦ་བཞེད་〉ཕྱོགས་བསྒྲིགས། འབྲུས་ཆེན་པོ་འབྱུང་བ་དང་། དེ་དང་འདྲ་བའི་རྒྱུད་དུ་བལྟའོ་ཞེས་འབྱུང་བའི་སྐབས་སུ་བཙན་པོ་ཁྲི་སྲོང་ལྡེ་བཙན་གྱིས་གནམ་དུ་གཏང་རག་བཏང་བའི་ཚིག་ལ་གནམ་བྱམས་ལྷ་བྱམས་ནས་འདི་ལྟ་བུའི་ཆོས་བཟང་པོ་ཐོས་སོ།། བློན་པོ་འབངས་སངས་ཤི་དང་དབའ་གསལ་སྣང་ཟེར་བ་ལྟར་བདེན་པས་ལྷ་ཆོས་ནི་མི་བྱར་རྒྱུད་དོ་ཞེས་གསུང་ངོ་། ) དབོན་སྲས་རྗེ་འབངས་ལ་ཡང་དངོས་སྡིག་ཆེན་པོར་འགྱུར་བ་ལ་སོགས་པ་(ལ་ལེགས་པ་) མང་པོ་ཞིག་འབྱུང་བས། དཀོན་མཆོག་༢ལ་འབངས་(ཁྱིམ་)ཉིས་བརྒྱ།
གང་ཟག་བན་དེ་རེ་རེ་ལ་ཁྱིམ་༢ཐང་དུ་བཅད་དེ་དབང་དགེ་འདུན་ལ་བསྐུར་ནས་རྐྱེན་རིས་ཀྱི་འབངས་རྒོད་དང་། རང་རྗེའུ་དང་། ཁབ་སོ་གནང་ཆེན་ཅན་དང་། ཐུགས་གཉེན་དང་ཇིགཞི་བཟང་ངོ་འཚལ་ནས་སྤུ་བཏུས་བཟུང་། རྗེ་ཞིང་ནི་བཟང་ངོ་འཚལ་ལས། གནང་ཆེན་འབྲོ་ཁྲི་འཇམ་གུང་རྟོན་གྱིས་ཡུལ་བཟུང་བ་༤ན་བཅད་པ་ན་བན་དེ་མྱང་ཏིང་ངེ་འཛིན་ལ་སོགས་པ་ཡིད་མ་རངས་ཏེ། ཡེ་ཤེས་དབང་པོ་ལ་ཡང་གཡར་མི་སྙན་པ་མི་མཆི་དགུ་མཆི་སྐད། དེ་ནས་ཡེ་ཤེས་དབང་པོ་(མྱང་ལགས་པས་མི་སྙན་པ་བརྗོད་པས་)སྒོམ་བར་གསོལ་ཏེ། དབེན་ས་ལྷོ་བྲག་ཏུ་མཆིས་པའི་སླད་ནས་བཙན་པོས་(དབའ་)དཔལ་དབྱངས་རིང་ལུགས་(དགེ་བཤེས་)སུ་བསྐོས་ཏེ། ཡེ་ཤེས་དབང་པོས་ལྷོ་བྲག་ཏུ་བསྒོམས་ན་སྟག་ལ་ག་ཤ་བཀལ་བའི་འོག་ནས་སྦ་ཟམ་བཏགས་ཏེ་བཙན་གྱི་བྲག་ཏུ་མཆིས་ཏེ་རི་བྱ་སྣ་ཚོགས་རྡོ་ཤིང་ལ་འབབས་པ་༤་ན་དུ་ཡེ་ཤེས་དབང་པོའི་ལུས་ལ་འབབས།
ཁྲིམས་ཟླ་དག་ལ་ཉེར་ཡང་མི་བཏུབ། དེའི་ཚེ་རྒྱ་ཡུལ་ནས་རྒྱའི་ཧྭ་ཤང་མ་ཧ་ཡ་ན་བོད་ཡུལ་དུ་མཆིས་པ་ལས་བོད་ཀྱི་བན་དེ་ཕལ་གྱིས་ཆོས་བསླབས་ཏེ། ལྟ་བ་མ་མཐུན་ནས་འཁྲུགས་པ་དང་། བཙན་པོས་ཇི་ལྟར་མཛད་ཀྱང་མ་མཁྱེན་ཏེ་མ་ཧཱ་ཡན་གྱི་སློབ་མ་ལས་མྱང་ཤ་མིས་རང་གི་ཤྭ་གཏུབས། གཉགས་བི་མ་ལ་དང་། གཉགས་རིན་པོ་ཆེས་རང་གི་ཕོ་མཚན་བརྡུངས། རྒྱས་ནི་རང་གི་མགོ་ལ་མེ་བཏང་སྟེ། གཞན་ཡང་ཆུ་གྲི་རེ་རེ་སྲེལ་ཞིང་ཙེན་མེན་པ་རིལ་བསད་ལ། ༄༅།དབའ་བཞེད་བཞུགས་སོ། 265ངེད་ཀྱང་རིལ་ཕྲུ་མིའི་ངོས་སུ་མཆིའོ་ཞེས་མཆི་ཞིང་སྙན་དུ་གདས་ནས།
འདིར་བན་དེ་ཀུན་མ་མཐུན་པས་འཁྲུག་པ་ལངས་ཇི་ལྟར་(བྱ་) ཞེས་བཀས་མ་སྤྲིང་(བར། ) ཡེ་ཤེས་དབང་པོའི་སྤྱ་ངར་མཆི་ཞེས་ཕོ་ཉ་ཞིག་བཏང་བ་ལས སྤྱ་ངར་མ་མཆིས་ནས། ནང་འཁོར་གནོན་ཁམ་པ་བཏང་སྟེ། མཁན་པོ་ཁུགས་ན་ཟངས་ཆེན་པོ་སྦྱིན་མ་ཁུགས་ན་གསད་དོ་ཞེས་ལུང་སྩལ། (ནང་འཁོར་གྱིས་)མཁན་པོ་ལ་བཀའ་སྒྲོམ་བྲག་ཕུག་ཏུ་བསྐུར་ཏེ། (བཙན་པོའི་) བཀའ་ཞལ་གྱིསསྩལ་བ་ཞིག་དངོས་གསོལ་ཏེ་སྤྱ་ངར་མཆི་བར་སྤྲིང་བ་ལས་བྲག་ཕུག་ཏུ་བཀུག་ནས་བཀའ་སྩལ་གཞན་ནི་མ་མཆིས། མ་ཁུགས་ན་གསད་དོ་ཞེས་མཆི་བས་གཤེགས་སུ་མི་གནང་ན་བྲག་ལ་མཆོངས་ཏེ་འགུམ་ཞེས་བགྱིས་པ་དང་། འདི་ཁོ་བར་ཆད་བྱེད་པའི་བདུད་ཆེན་པོ་ཞིག་འོངས་ཏེ། ད་ཁྱོད་ཀྱི་སྲོག་གདོན་གྱིས་རྟ་དེད་ལ་ཤོག་ཅེས་གསུངས་ནས། དགའ་ཆེས་ཏེ་ཕོ་བྲང་དུ་མཆིས་ན་འཕྲལ་དུ་ཐབས་ཕྲ་མེན་དང་།
རྒྱ་བྱེའུ་ཆེ་ཐང་དུ་གནང་། ཆིབས་ལྔ་བསྟན་ཏེ་བཏང་བས། ཡེ་ཤེས་དབང་པོ་སྤྱན་ངར་མཆིས་ཕྱག་བཙལ་བ་དང་། བཙན་པོ་ན་རེ་བན་དེ་དག་འདི་ལྟར་འཁྲུགས་པས་ད་ཇི་ལྟར་བྱ་གསུང་། ཡེ་ཤེས་དབང་པོ་ན་རེ་དེ་ལ་བདག་འདིར་དགུག་མི་འཚལ། བདག་མ་མཆིས་ཏེ་སྒོམ་བའི་བར་ཆད་མ་བྱུང་ན་ལྷ་སྲས་ཀྱི་སྐུ་ཚེ་དང་། བདག་གི་ཚེའང་ཡུན་རིང་དུ་གནས། ལྷ་ཆོས་ཀྱང་བྱམས་པ་གཤེགས་ཀྱི་བར་དུ་གནས་པར་འགྱུར་བ་ཞིག་ན། བོད་ལ་སྐལ་བ་མ་མཆིས་ཏེ་ཡོང་ནི་སངས་རྒྱས་ཀྱི་བསྟན་པ་གང་བྱུང་བར་མུ་སྟེགས་ཀྱི་རྒོལ་བ་ཡང་འབྱུང་བས། བོད་ཡུལ་དུ་བསྟན་པ་ལྔ་བརྒྱ་ཐ་མ་ལ་ཉེ་བ་ན་བྱུང་སྟེ་མཆི་བས།
མུ་སྟེགས་ཀྱི་རྒོལ་བ་ནི་མི་འབྱུང་། སངས་རྒྱས་པ་ཉིད་ལྟ་བ་མི་མཐུན་པས་རྩོད་པར་འགྱུར་གྱིས་དེ་ལྟ་བུ་བྱུང་ན་ངའི་སློབ་མ་ཀ་མ་ལ་ཤི་ལ་བལ་ཡུལ་ན་འདུག་པ་ཁུག་ལ་ཤགས་འདེབས་སུ་ཆུག་ལ། རྒྱལ་པོས་སྡུམ་གྱིས་ཤེག་ཅེས་མཁན་པོ་(བོ་བྷི་ས་ཏྭ་)འདའ་ཀུར་མཆི་བས། ད་ཡང་དེ་༤ན་དུ་མཛད་དུ་གསོལ་ཞེས་ནས་ཀ་མ་ལ་ཤི་ལ་འགུགས་སུ་བཏང་བ་དང་། ཏོན་266 ༄༅།།(སྦ་བཞེད་〉ཕྱོགས་བསྒྲིགས། མུན་པས་ཤེས་རབ་འབུམ་བླངས་ཏེ་བསམ་གཏན་གླིང་གི་སྒོ་བཅད་ནས་ཟླ་བ་༢སུ་ཤགས་བསླབས། དགོངས་པ་ངེས་པར་འགྲེལ་པ་རྟོག་པས་དྲིལ་ཏེ་བོར། དེའི་ཚེ་ཀ་མ་ལ་ཤི་ལ་མ་མཆིས་ཀྱི་བར་དུ་ཡེ་ཤེས་དབང་པོས་བོ་བྷི་ས་ཏྭའི་ལྟ་བ་དང་། ཙེན་མེན་གྱི་ལྟ་བ་ཇི་ལྟར་ལགས་པ་སྙན་དུ་གསོལ་བས།
ལྷ་སྲས་ཀྱི་དགོངས་པ་ཡང་གྲོལ་ཏེ་དགྱེས་ནས་དབུ་བཏུད་ཏེ་ཡེ་ཤེས་དབང་པོ་ནི་ངའི་ཨ་ཙརྱའོ་ཞེས་བཀའ་སྩལ་ནས་ཕྱག་བཞེས། དེ་ནས་ཀ་མ་ལ་ཤི་ལ་འོངས་ནས། བྱང་ཆུབ་ཀྱི་གླིང་དུ་གུང་ལ་ནི་བཙན་པོ་བཞུགས། ཧྭ་ཤང་དང་ཀ་མ་ལ་ཤི་ལ་༢གཡསགཡོན་དུ་སེང་གེའི་ཁྲི་ལ་བཞག། མཇུག་ལ་སློབ་མ་རྣམས་དངར་ཏེ། ཏོན་མུན་པའི་སློབ་མ་ནི་ཇོ་མོ་བྱང་ཆུབ། སྲུ་ཡང་དག་བན་དེ་ལང་ཀ་ལ་སོགས་པ་མང་། ཙེན་མེན་པའི་སློབ་མ་དབའ་དཔལ་དབྱངས་དང་། དབའ་རད་ན་སྲོགས་པ་དགེ་སློང་མི་མང་བ་ཞིག་སྟེ། དེ་ནས་བཙན་པོས་མཁན་པོ་༢དང་བན་དེ་ཀུན་ལ་མེ་ཏོག་གི་ཕྲེང་བ་རེ་རེ་ལག་ཏུ་བསྐུར་ནས་བཀའ་སྩལ་པ།
ངའི་མངའ་རིས་ཀྱི་འབངས་ཀུན་བོད་ནག་པོ་ལ་ཞེན་པའི་དོན་(དུ་)བལ་ཡུལ་ནས་ཟ་ཧོར་གྱི་རྒྱལ་པོའི་བུ་བོ་བྷི་ས་ཏྭ་སྤྱན་དྲངས་ཏེ་དཀོན་མཆོག་གསུམ་གྱི་རྟེན་བཙུགས་ནས་འབངས་ཀུན་ལྷ་ཆོས་སློབ་ཏུ་བཅུག་པ་ལ། ཉུང་ཤས་ཅིག་རབ་ཏུ་བྱུང་བའི་འོག་ཏུ་ཧྭ་ཤང་མ་ཧཱ་ཡན་འདིར་ཕྱིན་ཏེ། བོད་ཀྱི་(བན་དེ་)རིབས་ཤིག་གིས་ཧྭ་ཤང་ལ་བསླབས། ཁ་ཅིག་ནི་བོ་བྷི་ས་ཏྭའི་སློབ་མ་ཡིན་པས་ཧྭ་ཤང་གི་ལྟར་སློབ་ཏུ་མ་བཏུབ་སྟེ་འཁྲུགས་པ་ལངས་ཞལ་ཆེ་བཅད་ན་ཧྭ་ཤང་གི་སློབ་མ་རྣམས་མ་རངས་ཏེ། མྱང་ཤ་མིས་ནི་རང་གི་ཤ་གཏུབས་ཏེ་ཤི། རྒྱས་ནི་རང་གི་མགོ་ལ་མེ་བཏང་སྟེ་ཤི། གཉགས་བི་མ་ལས་ནི་རང་གི་ཕོ་མཚན་བརྡུངས། གཞན་ཡང་ཆུ་གྲི་རེ་རེ་སྲེལ་ཞིང་ཙེན་མིན་རིལ་བསད་ལ་ཕྲུ་མིའི་ངོས་སུ་མཆིའོ་ཞེས་ཟེར་ནས། དེ་ལྟར་བྱེད་དུ་མི་གནང་བར་གཡོན་བསྐོས་པ་ཡིན། ད་ཙེན་མེན་པའི་མཁན་པོ་བོ་བྷི་ས་ཏྭ་ཡིན་པས་དེའི་སློབ་མ་ཀ་མ་ལ་ཤི་ལ་ཡིན་པས་(དེ་)འོངས་པ་དང་།
ཧྭ་ཤང་གཉིས་ཤེས་པ་སྡུར་ལ་གཏན་ཚིགས་གང་ཆེ་བ་ ༄༅།དབའ་བཞེད་བཞུགས་སོ། 267ལ་ང་རྒྱལ་མ་བྱེད་པར་ཆོས་ལུགས་༤་ན་དུ་མེ་ཏོག་གི་ཕྲེང་བ་ཕུལ་ཅིག་ཅེས་བཀའ་སྩལ་པ་དང་། ཧྭ་ཤང་གིས་ཚིག་ལས་སེམས་ཀྱི་རྣམ་པར་རྟོག་པས་བསྐྱེད་པ་དགེ་བ་དང་མི་དགེ་བའི་ལས་ཀྱི་དབང་གིས་སེམས་ཅན་རྣམས་ངན་འགྲོ་དང་མཐོ་རིས་ལ་སོགས་པའི་འབྲས་བུ་མྱོང་ཞིང་འཁོར་བ་ན་འཁོར་རོ། གང་དག་ཅི་ལ་ཡང་མི་སེམས། ཅི་ཡང་མི་བྱེད་པ་དེ་དག་ནི་འཁོར་བ་ལས་ཐར་བར་འགྱུར་རོ། དེ་ལྟ་བས་ན་ཅི་ཡང་མི་བསམ་མོ། སྦྱིན་པ་ལ་སོགས་པའི་ཆོས་སྤྱོད་པ་རྣམ་པ་བཅུ་བཤད་པ་ནི་སྐྱེ་བོས་ས་ལས་ཐར་བར་འགྱུར། དགེ་བའི་ལས་འཕྲོ་མེད་པ་མ་རབས་དབང་པོ་བརྟུལ་པོ་བློ་ཞན་པ་རྣམས་ཁོ་ན་ལ་བསྟན་པ་ཡིན་ནོ། སྔོན་སྦྱངས་པ་དབང་པོ་རྣོ་བ་རྣམས་ལ་ནི་ནམ་མཁའ་ལ་སྤྲིན་དཀར་ནག་༢ཀ་སྒྲིབ་པ་དང་འདྲ་བར་དགེ་སྡིག་༢ཀ་སྒྲིབ་པར་འདྲ་བས་ཅི་ཡང་མིསྤྱོད།
ཅི་ཡང་མི་སེམས། མི་རྟོག་མི་དམིགས་པ་ནི་༡ཆར་འཇུག་པས་ས་བཅུ་པ་དང་འདྲའོ་ཞེས་སྨྲས་པ་དང་། ཨ་ཙརྱ་ཀ་མ་ལ་ཤི་ལས་སྨྲས་པ། དེ་ལྟར་ཅི་ཡང་མི་བསམ་ཞེས་ཟེར་བ་ནི་སོ་སོར་རྟོག་པའི་ཤེས་རབ་སྤངས་པ་ཡིན་ནོ། ཡང་དག་པའི་ཡེ་ཤེས་ཀྱི་རྩ་བ་ནི་དོན་དམ་པར་སོ་སོར་རྟོག་པ་ཡིན་པས་དེ་སྤངས་པས་ནི་རྩ་བ་བཅད་པའི་ཕྱིར་འཇིག་རྟེན་ལས་འདས་པའི་ཤེས་རབ་ཀྱང་སྤངས་པ་ཡིན་ནོ། སོ་སོར་རྟོག་པའི་(ཤེས་རབ་) མེད་པར་རྣལ་འབྱོར་པ་ཐབས་གང་གི་མི་རྟོག་པ་ཉིད་ལ་གཞག་པར་བྱ། གལ་ཏེ་ཆོས་ཐམས་ཅད་དྲན་པ་མེད་པར་དང་རང་ཡིད་ལ་བྱ་བ་མེད་པར་ནི་ཉམས་སུ་མྱོང་བའི་ཆོས་ཐམས་ཅད་(མི་) དྲན་པར་བྱ་བ་དང་། ཡིད་ལ་མི་བྱ་བར་ཁྱོད་ཀྱིས་མི་ནུས་སོ།། གལ་ཏེ་བདག་གིས་ཆོས་ཐམས་ཅད་དྲན་པར་མི་བྱའོ། ཡིད་ལ་མི་བྱའོ་སྙམ་སྟེ།
དེ་ལྟར་བསྒོམས་ཤིང་དེ་དག་ལ་དྲན་པ་མེད་པར་བསྒོམས་ན། དེའི་ཚེ་དེས་དྲན་པ་(ཤིན་ཏུ་)ཡིད་ལ་བྱས་པར་འགྱུར་རོ། ཇི་སྟེ་དྲན་པ་དང་ཡིད་ལ་བྱེད་པ་མེད་ན་དེའི་ཚེ་དེ་༢་རྣམ་པ་གང་གིས་མེད་པར་འགྱུར། དེ་༢་དཔྱད་དགོས་ཏེ། མེད་པ་ལས་ནི་རྒྱུར་མི་རུང་སྟེ། གང་གིས་མཚན་མ་མེད་པ་དང་། ཡིད་268 ༄༧།། (སྦ་བཞེད་〉ཕྱོགས་བསྒྲིགས། ལ་བྱེད་པ་མེད་པར་རྣམ་པར་མི་རྟོག་པར་འགྱུར།
དེ་ཙམ་གྱིས་ཁྱེད་རྣམས་རྣམ་པར་མི་རྟོག་པར་འགྱུར་ན་བརྒྱལ་བ་ཡང་རྣམ་པར་མི་རྟོག་པར་ཐལ་བར་འགྱུར་རོ། ། ཡང་དག་པར་སོ་སོར་རྟོག་པ་མེད་པར་རྣམ་པ་གཞན་གྱིས་དྲན་པ་མེད་ཅིང་ཡིན་ལ་བྱེད་པ་མེད་(པར་བྱ་) པའི་ཐབས་མེད་དོ། དྲན་པ་མེད་ཅིང་ཡིད་ལ་བྱ་བའི་ཐབས་མེད་པས་དེ་དག་གིས་སྟོང་པ་ཉིད་རྟོགས་པར་མི་འགྱུར་རོ། (སྟོང་པ་ཉིད་མ་རྟོགས་པར་ནི་སྒྲིབ་པ་ཡོང་བར་མི་འགྱུར་རོ། )ཇི་སྟེ་མ་རྟོགས་ཀྱང་སྒྲིབ་པ་ཡོད་ན་དུས་ཐམས་ཅད་དུ་རང་ཐར་བར་འགྱུར་རོ། ཡང་གལ་ཏེ་རྣལ་འབྱོར་པ་ཆོས་ཐམས་ཅད་དྲན་པ་ཉམས་པའི་རྨོངས་པས་དྲན་པ་དང་ཡིད་ལ་བྱེད་པ་མི་འཇུག་ན། དེའི་ཚེ་ཤིན་ཏུ་རྨོངས་པ་ཡིན་པས་རྣལ་འབྱོར་པར་ཅི་ལྟར་འགྱུར། ཡང་དག་པར་སོ་སོར་རྟོག་པ་མེད་ན་དྲན་པ་མེད་པ་དང་ཡིད་ལ་བྱེད་པ་ལ་གོམས་པར་བྱེད་པས་གླེན་པ་ཉིད་ལ་གོམས་པར་བྱེད་པ་ཡིན་ནོ། དེའི་ཕྱིར་ཡང་དག་པའི་ཡེ་ཤེས་ཀྱི་སྣང་བ་རྒྱང་རིང་དུ་བསྲིངས་པར་འགྱུར་རོ། ཇི་སྟེ་དྲན་པ་ཉམས་པ་ཡང་མ་ཡིན།
གླེན་པ་ཡང་མ་ཡིན་ན་ནི་དེའི་ཚེ་ཡང་དག་པར་སོ་སོར་རྟོག་པ་མེད་པར་ཇི་ལྟར་དྲན་པ་མེད་པ་དང་ཡིད་ལ་བྱེད་པ་མེད་པར་ (བྱེད་) ནུས་པར་འགྱུར། དྲན་༤ན་དུའང་མི་དྲན། མཐོང་༤་ན་དུའང་མི་མཐོང་བར་ནི་མི་རུང་ངོ་། དྲན་པ་མེད་ཅིང་ཡིད་ལ་བྱེད་པ་མེད་པ་ལ་གོམས་པར་བྱས་ན་ཇི་ལྟར་སྔོན་གྱི་གནས་རྗེས་སུ་དྲན་པ་ལ་སོགས་པར་འགྱུར་ཏེ། འགལ་བའི་ཕྱིར་དྲོ་བ་དང་འགལ་བ་གྲང་པ་སྟེན་པའི་ཚེ། དྲོ་བའི་ཚོར་བ་མི་འབྱུང་བ་བཞིན་ནོ། དེ་ལྟ་བས་ན་དམ་པའི་ཆོས་དྲན་པ་མེད་པ་དང་ཡིད་ལ་བྱེད་པ་དང་། སངས་རྒྱས་ཀྱི་ཆོས་ཐམས་ཅད་མཁྱེན་པ་ལ་སོགས་པར་མེད་པ་འབྱུང་བ་དེ་ཡང་དོན་དམ་པར་སོ་སོར་རྟོག་པ་སྔོན་དུ་འགྲོ་བ་ཡིན་བར་བལྟ་བར་བྱ་སྟེ། གང་གི་ཕྱིར་ཡང་དག་པར་སོ་སོར་རྟོག་པ་ཉིད་ཀྱིས་དྲན་པ་མེད་པ་དང་ཡིད་ལ་བྱེད་པ་མེད་པར་ནས་ཀྱི་གཞན་དུ་ནི་མ་ཡིན་ཏེ། ཇི་ལྟར་རྣལ་འབྱོར་པས་གང་གི་ཚེ་ཡང་དག་པའི་ཤེས་རབ་ཀྱིས་བརྟགས་ན་དོན་དམ་
༄༅།དབའ་བཞེད་བཞུགས་སོ། 269པར་དུས་༢་དུ་ཆོས་སྐྱེ་བ་འགའ་ཡང་མ་མཐོང་བ་དེའི་ཚེ་ཇི་ལྟར་ཡིད་ལ་དྲན་པར་བྱ། དོན་དམ་པར་དུས་༢དུ་མེད་པའི་ཕྱིར་མྱོང་བ་མེད་པ་གང་ཡིན་པ་དེ་ཇི་ལྟར་དྲན་པར་བྱ། དེའི་(ཕྱིར་)སྤྲོས་པ་ཐམས་ཅད་ཉེ་བར་ཞི་བས་རྣམ་པར་མི་རྟོག་པའི་ཡེ་ཤེས་ལ་ཞུགས་པ་ཡིན། དེ་ལ་ཞུགས་པས་སྟོང་པ་ཉིད་རྟོགས་པར་འགྱུར་རོ། དེ་རྟོགས་པས་ལྟ་བ་ངན་པའི་དྲ་བ་མཐའ་དག་སྤངས་པ་ཡིན་ནོ། ཐབས་དང་ལྡན་པའི་ཤེས་རབ་ཀྱིས་བརྟགས་པས་ཀུན་རྫོབ་དང་དོན་དམ་པའི་བདེན་པ་ལ་ཡང་དག་པར་མཁས་པ་ཡིན་ནོ། དེ་ལས་ནི་སྒྲིབ་པ་མེད་པའི་ཡེ་ཤེས་ཐོབ་པའི་ཕྱིར་སངས་རྒྱས་ཀྱི་ཆོས་ཐམས་ཅད་ཐོབ་པར་འགྱུར་རོ་ཞེས་གསོལ་པ་དང་། ལྷ་སྲས་ཀྱི་ཞལ་ནས་(ཁྱེད་) ཏོན་ཙེན་གང་ལྟར་དགའ་བ་ཡང་མཆིད་ཤགས་སོ་སོ་ནས་ཐོབ་ཤིག་ཅེས་བཀའ་སྩལ་པ་དང་། སང་ཤིའི་མཆིད་ནས་རྒྱའི་ཅིག་ཅར་འཇུག་ཅིང་རིམ་གྱིས་སྦྱོར་བ་མཆིས་པ ཕ་རོལ་དུ་ཕྱིན་པ་དྲུག་ཀྱང་འཛིན་པ་མ་མཆིས་པའི་ཕྱིར་སྦྱིན་པར་མིང་བཏགས་ཏེ།
ཁམས་༢ཡོངས་སུ་བཏང་སྟེ། བདག་དང་བདག་གིར་འཛིན་པ་མ་མཆིས་ན་སྦྱིན་པའི་ནང་ན་ཐམས་ཅད་བཏང་བ་ཡིན། སྒོ་༢གྱི་ནོངས་པ་འགོག་པ་ནི་ཚུལཁྲིམས་དེ། རྣམ་པར་མི་རྟོག་པ་ལ་ནོངས་པ་མ་མཆིས་ན་ལྷག་པའི་ཚུལ་ཁྲིམས་བསྲུང་མི་འཚལ་ལོ། ཆོས་གང་ལ་ཡང་བཟོད་པ་དང་མི་བཟོད་པ་མེད་ན་བཟོད་པའི་མཆོག་ལགས། ལེ་ལོ་ཡོད་པས་བརྩོན་འགྲུས་སུ་མིང་བཏགས། བརྩོན་པ་དང་མི་བརྩོན་པ་མེད་ན་བརྩོན་འགྲུས་ཀྱི་མཆོག་མི་ཤིགས་པ་སྲ་བ་ཞེས་བྱ་སྟེ་བརྩོན་འགྲུས་ཀྱི་མཆོག་ལགས། སེམས་གཡེངས་པ་ཡོད་པས་བསམ་གཏན་དུ་མིང་བཏགས། སེམས་གཡེང་བ་མེད་ན་བསམ་གཏན་དུ་མིང་འདོགས། ཆོས་ཉིད་མི་ཤེས་པས་ཤེས་རབ་ཏུ་མིང་བཏགས།
ཆོས་རང་དང་སྤྱིའི་མཚན་ཉིད་མ་ནོར་བར་ཤེས་ན་ཤེས་རབ་ཀྱི་མཆོག་ལགས་སྟེ་སྟོན་པ་མྱ་ངན་ལས་འདས་ནས་རིང་ཞིག་ཏུ་ལྟ་བ་མི་མཐུན་པ་ཡང་མེད་ན། སླད་ཀྱིས་རྒྱ་གར་གྱི་དབུ་མ་རྣམ་༢མ་མཐུན་པ་དང་། རྒྱའི་ཏོན་ཙེན་ཞིག་ཀྱང་བར་དུ་བྱུང་270 ༄༧།། (སྦ་བཞེད་〉ཕྱོགས་བསྒྲིགས། པར་གྱུར་ཏེ་མ་མཇལ་བ་ཀུན་མ་རྟོགས་པ་ལས་གྱུར་གྱི། འཇུག་པའི་སྒོ་ཐ་དད་ཀྱང་དོན་མི་རྟོག་མི་དམིགས་པར་༡། འབྲས་བུ་མྱ་ངན་ལས་འདས་པ་འཚལ་བ་ཡང་༡ཅེས་སྤྱི་མཐུན་པ་སྐད་དུ་གསོལ། དབའ་དཔལ་དབྱངས་ཀྱིས་སྨྲས་པ། ༡ཅར་འཇུག་ཅིང་རིམ་གྱིས་སྦྱོར་མཆི་ཅེས་པ་མཆི་བའི་ཚིག་འདི་༢དཔྱད་རལ་དུ་སྨྲ་སྟེ།
རིམ་གྱིས་སྦྱོར་བར་འཚལ་ན་ནི་ཙེན་མེན་དང་མི་འདྲ་བའི་རྒྱུ་ཡང་ཅི་མཆིས། ༡ཅར་འཇུག་ན་སླན་ཆད་ཅི་བྱེད་ཁྱེད་ད་ལྟ་ཁོ་ན་སངས་རྒྱས་ན་ཅི་ཉེས་དཔེར་ན་རི་ལ་འཛེག་ན་གོམ་པ་རེ་རེས་བགྲོད་ན་ཡང་དཀའ་ཆེས་ཏེ། སྐད་ཅིག་མཆོང་པའི་མཐུ་མེད་པ་དང་འདྲ་བར། ས་དང་པོ་ཐོབ་པ་ཡང་ཤིན་ཏུ་དཀའ་ན་སངས་རྒྱས་ཀྱི་སར་༡ཅར་འཇུག་ཞུགས་པའི་སངས་རྒྱས་གང་ཡིན། ལུང་བསྟན་པའི་ཁུངས་(ཀྱང་འཚལ་པ་) བཙལ་(དགོས་ལ། ) ཏོན་ཙེན་༢ཤིན་ཏུ་མི་འདྲ་སྟེ། ཙེན་མེན་ནི་གསུང་རབ་ཀུན་ལ་མཁས་པར་བསླབས་ཤིང་སྦྱངས་ཏེ། ཤེས་རབ་རྣམ་པ་༢ལ་བརྟེན་ནས་ཆོས་ཐམས་ཅད་མ་ནོར་བར་རིག་ཅིང་མི་སྐྱེ་བའི་བཟོད་པ་ཐོབ་པོ། དོན་དམ་པར་ས་དང་པོ་ཐོབ་པ་ཡང་ཆོས་སྤྱོད་རྣམ་པ་བཅུ་ལ་མོས་པ་ཤིན་ཏུ་བསྒོམས་པའི་ཕྱིར་བཟོད་པ་ནི་ས་དེ་ལས་ཡང་དག་པར་འདས་ནས་ཡང་དག་པའི་སྐྱོན་མེད་པར་འཇུག་གོ། ལྟུང་བ་ཕྲ་མོའི་འཁྲུལ་པ་(ཀུན་དུ་འབྱུང་པ་)ཤེས་༤ན་གྱིས་སྤོང་བར་མི་ནུས་པས།
དེ་ཡོངས་སུ་རྫོགས་པར་བྱ་བའི་ཕྱིར་འབད་པས་ས་༢པ་འཐོབ་པོ། འཇིག་རྟེན་གྱི་ཏིང་ངེ་འཛིན་དང་སྙོམས་པར་འཇུག་པ་དང་། ལུང་དང་རང་གི་རྟོགས་པ་མཐའ་དག་པ་ཐོབ་པས་ཆོག་མི་ཤེས་ཏེ་ཕྱོགས་བཅུའི་སངས་རྒྱས་ལ་ཆོས་ཞུ་ཞིང་སློབ་པོ། ཐོས་པའི་གཟུངས་རྫོགས་པར་བྱ་བའི་ཕྱིར་འབད་པས་ས་༢པ་ཐོབ་བོ། བྱང་ཆུབ་ཀྱི་ཕྱོགས་དང་འཐུན་པའི་ཆོས་ཐོབ་པས་དེ་དག་གིས་དེ་ལ་གོམས་པར་བྱ་བ་དང་། སྙོམས་པར་འཇུག་པ་ལ་སྲེད་པ་དང་། ཆོས་ལ་སྲེད་པའི་སེམས་ལྷག་པར་བཏང་སྙོམས་སུ་མི་འཇོག་པས། དེའི་ཡན་ལག་ཡོངས་སུ་རྫོགས་པ་ལ་འབད་པས་ས་༤པ་འཐོབ་བོ། བདེན་པ་རྣམ་པར་དཔྱད་པ་དང་འཁོར་བ་དང་ ༄༅།དབའ་བཞེད་བཞུགས་སོ།
271མྱ་ངན་ལས་འདས་པ་ལས་༡ཏུ་མི་འཇོག་པར་མངོན་སུམ་དུ་བྱས་པའི་རྗེས་ལ་ལྷག་པར་བཏང་སྙོམས་སུ་གཞག་པའི་ཐབས་ཀྱིས་ཡོངས་སུ་ཟིན་པའི་བྱང་ཆུབ་ཀྱི་ཕྱོགས་དང་མཐུན་པར་མི་ནུས་པས་དེ་ཡོངས་སུ་རྫོགས་པ་མ་ཡིན་ཏེ་འབད་པས་ས་ལྔ་པ་འཐོབ་བོ། འདུ་བྱེད་ཅི་ལྟ་བ་མངོན་དུ་བྱས་ན་དེ་ལ་སྐྱོ་བ་མང་བ་དང་། མཚན་མ་ཡིད་ལ་བྱེད་པ་མང་དུ་གནས་པར་མི་ནུས་པའི་ཕྱིར་འབད་པས་ས་དྲུག་པ་འཐོབ་བོ། བར་ཆད་མེད་པ་དང་རྒྱུན་མི་འཆད་པར་མཚན་མ་མེད་པ་ཡིད་ལ་བྱེད་པ་ལ་གནས་པར་མི་ནས་པའི་ཕྱིར་འབད་པས་ས་བདུན་པ་འཐོབ་པོ། མཚན་མ་མེད་པ་ལ་གནས་པ་དེ་ལྷག་པར་བཏང་སྙོམས་སུ་བཞག་པ་དང་། མཚན་མ་ལ་དབང་ཐོབ་པ་མི་དམིགས་པའི་ཕྱིར་འབད་པས་ས་བརྒྱད་པ་དང་དགུ་པ་འཐོབ་པོ། ཤེས་བྱ་ཐམས་ཅད་ལ་ཆགས་པ་མེད་པ་དང་ཐོགས་པ་མེད་པ་མཐོང་བར་མི་ནུས་པས་དེའི་ཡན་ལག་ཡོངས་སུ་རྫོགས་པར་བྱ་བའི་ཕྱིར་འབད་པས་ཐམས་ཅད་མཁྱེན་པའི་གོ་འཕང་འཐོབ་པ་ནི་ས་བཅུ་པའོ། ས་བཅུ་ལ་སྦྱངས་ཤིང་བགྲོད་ནས་བརྙེས་པ་ལགས་ན་ཁྱེད་ཏོན་མུན་པས་མ་བསླབས་མ་སྦྱངས་པར་ནི་འཇིག་རྟེན་གྱི་བྱ་བ་ཐམས་ཅད་ཀྱང་(མི་) ཤེས་ན་ཐམས་ཅད་མཁྱེན་པའི་ཡེ་ཤེས་རིག་པའི་གནས་ལྔ་ལ་འཇུག་ཅིང་ཤེས་བྱ་ཐམས་ཅད་ཀྱི་མཐར་ཕྱིན་པ་ཅི་ལྟ་བུ་(ལྟར་དུ། ཟེར་)ཅི་ཡང་མི་བྱེད། མ་བྱས་ན་བདག་རང་གི་ཟན་ཡང་མི་འགྲུབ་སྟེ་ལྟོགས་ཏེ་འཆི་ན།
བླ་ན་མེད་པའི་གཞན་(གྱི་དོན་)ལྟ་ག་ལ་ནུས། བྱང་ཆུབ་སེམས་དཔའ་ནི་སེམས་དང་པོ་བསྐྱེད་པ་ནས་སེམས་ཅན་གྱི་དོན་ལྷུར་བྱས་པས་བསོད་ནམས་ཀྱི་ཚོགས་སུ་འགྱུར། ཤེས་རབ་རྣམ་༢ལ་བརྟེན་པས་ཡེ་ཤེས་ཀྱི་ཚོགས་སུ་འགྱུར། ཉོན་མོངས་པ་དང་ཤེས་བྱའི་སྒྲིབ་པ་སྦྱངས་པས་ཐབས་ཀྱིས་འཁོར་བ་མི་གཏོང་། ཤེས་རབ་ཀྱིས་ཉོན་མོངས་པས་མི་གོས། མཐར་སངས་རྒྱས་ནས་ཀྱང་འཁོར་བའི་མཐར་མ་ཐུག་གི་བར་དུ་སངས་རྒྱས་ཀྱི་མཛད་པ་བསམ་གྱིས་མི་ཁྱབ་པས་སེམས་ཅན་གྱི་དོན་མཛད་ཅིང་འཁོར་བ་ལས་བསྒྲལ་ནས་ཐམས་ཅད་མཁྱེན་པའི་གོ་འཕང་ལ་272 ༄༧།། 〈སྦ་བཞེད་〉ཕྱོགས་བསྒྲིགས། འཇོག་ན། མ་བསླབས་མ་སྦྱང་(ཅི་ཡང་མི་ཤེས་)ན་བདག་དང་གཞན་གྱི་དོན་ཡང་མི་བྱེད་ལ།
ཅི་ཡང་མི་(སེམས་)པ་སྒོང་ང་དང་འདྲ་བས་སངས་རྒྱས་སུ་འགྲུབ་བམ། མ་བརྟགས་མ་བལྟས་པར་ནི་ཐ་མལ་དུ་འགྲོ་ན་ཡང་ཟབ་རྟབ་འཆོས་པར་འགྱུར་རོ། དེ་བས་ན་སངས་རྒྱས་འཐོབ་པར་འཚལ་བས་ཞི་གནས་དང་ལྷག་མཐོང་ལ་གོམས་པར་བགྱིས་ཚལ་ཏེ། གང་དེ་༢ལ་མ་གོམས་པ་ནི་དངོས་པོའི་མཐའ་ཡང་མི་རྟོགས། བསམ་པ་ཡོངས་སུ་རྫོགས་པར་ཡང་མི་འགྱུར་བར་བསྟན་ཏེ། དེ་ཁོ་ན་ཉིད་ལ་སེམས་ཤིན་ཏུ་གསལ་བར་བྱུང་བའི་ཚེ་ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་དུ་འགྲུབ་པ་ལགས་ཏེ། སྒོམ་ནའང་དེ་ལྟར་ལེགས་ཞེས་དཔལ་དབྱངས་ཀྱིས་སྨྲས་པ་དང་། ཏོན་མེན་གྱིས་ཙེན་མེན་ལ་ཤགས་མ་ཐུབ་སྟེ་མེ་ཏོག་དོར་ནས་འཕམ་བླངས་སོ།། དེ་ནས་ལྷ་སྲས་ཀྱི་ཞལ་ནས་ཏོན་མུན་༡ཅར་འཇུག་ཅེས་མཆི་བ་༤ན་དུ་ཆོས་སྤྱོད་རྣམ་བཅུ་སྐྱོན་སྐལ། དེ་མི་བགྱིད་ཅིང་བདག་དང་གཞན་གྱི་(སློབ་སྦྱོང་གི་)སྒོ་བཀག་ན་སེམས་བྱིང་ཞིང་ཆོས་ནུབ་པར་འགྱུར་བས་ལྟ་བ་ནི་ནཱ་གཱ་རྫུ་ནའི་ལྟ་བ་ལ་ལྟོས་ཤིག།
སྒོམ་བ་ནི་ཤེས་རབ་རྣམ་༢ལ་བརྟེན་ཏེ་ཞི་གནས་དང་ལྷག་མཐོང་ལ་སྒོམས་ཤིག་ཅེས་བཀའ་སྩལ་ནས། སྔར་ཡེ་ཤེས་དབང་པོ་དང་། བོ་རྙི་ས་ཏྭས་གསོལ་པ་༤ན་མཐར་གྱིས་འཇུག་པར་(ཆད་དེ་) (སྒྲ་) བསྒྱུར་གྲྭ་བཙུགས་(སློབ་སྦྱོང་། ལྟུང་འབུལ། སེམས་འཆོས་ཀྱི་གྲྭ་༢བཙུགས། ལོ་ཙ་བ་དྲུག་པོས་མཚན་ཉིད་སྡེ་སྣོད་༢ལས་མདོ་སྡེ་དང་ཐེག་པ་ཆེན་པོའི་མངོན་པའི་བསྟན་བཅོས་རིལ་བསྒྱུར། ཏན་ཏྲ་ལས་མ་ཧཱ་ཡོ་ག་མུ་སྟེགས་དགེ་བ་ལ་གཟུད་པའི་སླད་དུ་གཙང་རྨེ་མེད་པར་བསྟན་པ་ཆོས་ཀྱི་དབྱིངས་ཇི་ལྟ་བ་ནི་མ་རྟོགས་པར་ལོག་པར་བཟུང་དུ་དོགས་ཏེ་མ་བསྒྱུར། སྔགས་གཡོག་ནུས་པ་ཡང་བོད་ལ་མི་འབྱུང་ནས་མ་བསྒྱུར། བྲམ་ཟེ་རྣམས་དགེ་བ་ལ་གཟུད་པའི་དོན་དུ་ཀྲི་ཡ་གསུངས་པ་དང་། ཨུ་པ་ཡ་བོད་ལ་རན་པར་ཡེ་ཤེས་དབང་པོས་གསོལ་ཏེ་བསྒྱུར།
འདུལ་བ་ལུང་སྡེ་༤ལས་ཐམས་ཅད་ཡོད་སྨྲའི་སྡེ་པ་རྒྱུ་དང་འབྲས་བུ་ ༄ཅུ། དབའ་བཞེད་བཞུགས་སོ། 273སྔོན་དུ་སྟོན་པས་བོད་ལ་འཚམ་པར་གསོལ་ཏེ་བསྒྱུར། ཉན་ཐོས་ཀྱི་མདོ་སྡེ་ལུང་རིང་པོ་དང་། གང་པོ་རྟོགས་པ་ཉུང་ངུ་ཞིག་བསྒྱུར། ཉན་ཐོས་ཀྱི་མངོན་པ་ཀོ་ཤ་བསྒྱུར། དབུས་མཐའ་ཀུན་དུ་འབངས་ཀུན་ལྷ་ཆོས་སློབ་ཅིང་དགེ་(བ་)མི་བགྱིད་དུ་མི་གནང་བའི་ཡུལ་ཡུལ་དུ་སློབ་དཔོན་ལོགས་ན་བསྐོས་ཡོད། ཞང་བློན་དང་བཙུན་མོ་ཀུན་ཡང་ཀ་པ་ལི་རེ་རེ་ཐོགས་ནས་ཆོས་སློབ་ཏུ་སྩལ། སྔོན་རྒྱལ་པོ་གདུང་རབས་ཆོས་མ་ཚུགས་པ་དེ་ལྷ་སྲས་ཁྲི་སྲོང་ལྡེ་བཙན་དང་།
ཨ་ཙརྱ་བོ་ལྷ་ས་ཏྭ་དང་། དབའ་ཡེ་ཤེས་དབང་པོ་དང་། འབའ་སང་ཤི༤ས་དཀོན་མཆོག་༢གྱི་རྟེན་བཙུགས། བོད་ཁམས་སུ་དམ་པའི་ལྷ་ཆོས་རྒྱ་ཆེར་བསྒྲགས་སོ།། ཡེ་ཤེས་དབང་པོ་ཚེ་འདའ་གར་མི་མ་ཡིན་པ་དག་གིས་བསུ་ཞིང་། དྲི་ཞིམ་པོ་དང་། ནམ་མཁའ་ལས་མཆོད་པ་དག་ཀྱང་བྱུང་ངོ་། ཡེ་ཤེས་དབང་པོས་འཕགས་པ་ལ་ཐེ་ཙོམ་ཞུ་བའི་དྲུང་དུ་ལྷ་སྲས་གཤེགས་ནས་འབྲས་ཐུག་གསོལ་བ་དང་། ཡེ་ཤེས་དབང་པོའི་མཆིད་ནས་ལྷ་ཅིག་གི་ཕམ་ཕབས་འདི་(མ)ནོས་ནས་སླན་ཆད་ཁམ་གྱི་ཟས་སྤངས། ཏིང་ངེ་འཛིན་དང་ཟས་སུ་བརྗེས།
ཕུང་པོ་དང་ཆོས་སུ་བརྗེའོ་ཞེས་མཆི་སྟེ་ཚེ་འདས་སོ།། བཙན་པོའི་ཞལ་ནས་ཨ་ཙརྱ་ཚེ་འདས་པ་དང་སྦྱར་ན། ཁོ་བོའི་ཚེ་ཡང་རིང་པོ་མི་ཐུབ་ཅེས་གསུང་ནས་ཐུགས་ངན་ཆེར་མཛད། དེ་ནས་རབ་ཏུ་བྱུང་བ་རྣམས་ཏོན་མེན་པའི་ཚིགས་མ་ཉན་ཏེ་ཆོས་སློབ་ཅིང་དཔེ་ལེན་དུ་ཡང་མ་བཏུབ། རྒྱ་གར་གྱི་དར་མའི་དཔེ་ཐོག་ཐག་ཙམ་བླངས་ཏེ་བསྒྱུར་ན། ཤི་ལེ་ན་ལེན་ཏྲར་རྒྱ་གར་གྱི་དར་མ་མེས་ཚིག་སྟེ་མ་ཚང་བ་ལས། རྒྱ་ཡུལ་དུ་ལོ་སྟོང་ཉིས་བརྒྱ་ལོན་ནས་ཆོས་བྱུང་སྟེ་གསུང་རབ་ཀྱི་དཔེ་ཚང་བར་བཞུགས་པ་ལས། རྒྱའི་དར་མ་མ་འགྱུར་བ་ཡིད་ལ་གཅགས་གསུང་ངོ་། རྫོགས་སོ།། ལྷ་སྲས་ཁྲི་གཙུག་ལྡེ་བཙན་(རལ་པ་ཅན་) གྱི་སྐུ་རིང་ལ་རྒྱ་གར་གྱི་མཁས་པ་མང་པོ་སྤྱན་དྲང་ཏེ་ཀ་ཅོག་རྣམ་༢གྱིས་སྔར་མ་འགྱུར་བའི་ཆོས་རྣམས་(ཀྱང་) བསྒྱུར།
(སྔར་) འགྱུར་བ་རྣམས་ཀྱང་སྐད་གསར་ཆད་ཀྱིས་གཏན་ལ་ཕབ། ལྷ་ཁང་བརྒྱ་རྩ་བརྒྱད་ཀྱི་274 ༄ཟ།། (སྦ་བཞེད་〉ཕྱོགས་བསྒྲིགས། གྲངས་ཀྱང་བགྲང་། ཆོས་ཁྲིམས་དར་གྱི་མདུད་པའང་བསྐྱར་ནས་བསྡམས་ཏེ་ལྷ་ཆོས་གཏན་ལ་ཕབ་པོ། སངས་རྒྱས་ཀྱི་ཆོས་བོད་ཁམས་སུ་ཇི་ལྟར་བྱུང་བའི་བཀའ་མཆིད་ཀྱི་ཡི་གེ་དབའི་བཞེད་པ་རྫོགས། ཞུས་དག། ཨ་ཙརྱ་ཡེ་ཤེས་དབང་པོ་འདས་ནས་སླད་ཀྱིས་ཡེ་ཤེས་དབང་པོའི་བུ་མོ་དབའ་ཟ་སྤྱན་རས་གཟིགས་ཀྱིས་ཇོ་མོ་བྱང་ཆུབ་ཀྱི་སྙན་དུ་གསོལ་ཏེ་རྗེ་འབངས་ཀྱི་བསོད་ནམས་སུ་ཆོས་སློབ་བཙུགས། སྤྱན་རས་གཟིགས་ཀྱིས་བྲག་དམར་མ་ས་གོང་དུ་མཆོད་རྟེན་བརྒྱ་རྩ་བརྒྱད་ཅིག་བརྩིགས་པའི་ཚེ་ཆུ་མིག་དང་ས་བཟང་པོ་ཀླུས་བསྟངས།
རྡོ་བ་རྒྱ་གར་གྱི་ཡི་གེ་ཅན་བྱུང་ངོ། ཨ་ཙརྱ་འབའ་རད་ནས་ཤེས་རབ་འབུམ་ཐོག་མ་བོད་ཁམས་སུ་རྒྱས་པར་འགྱུར་རོ། དེའི་ཚེ་དེའི་བྱིན་རླབས་ཀྱིས་འཇིག་རྟེན་གྱི་ཁམས་ཐེག་པ་ཆེན་པོ་སྤྱོད་པ་ཤ་སྟག་གི་ཞིང་དག་པར་སྐྱེ་བར་འགྱུར་རོ་ཟེར། ཞེས་ཕྱི་ལམ་དུ་འབའ་རད་ནས་ལུང་བསྟན། དབའ་མཁན་པོ་མཛིས་ལྷ་སྲས་ཀྱི་སྙན་དུ་འབུམ་བཤད་པ་དང་འོར་ཆེའོ་ཞེས་གསུངས་ནས་སྤྱི་བོ་ལ་བྱུགས་ཏེ་བྱ་དགའ་ཆེར་སྩལ། ཇོ་མོ་ལྷ་རྒྱལ་གྱི་ཞལ་ནས་དེ་ལྟར་ཆོས་འཆད་མཁས་པ་ཟས་སུ་ཅི་ཟ་སྐོམ་དུ་ཅི་ཞིག་འཐུང་ཞེས་གསུང་གདའ། དེ་ནས་འབའ་སངས་ཤི་སླད་ཀྱིས་ཚེ་འདའ་ཀུར་འགྲན་བཟངས་ལྷ་ཁང་གི་ལྷ་ཡིད་བཞིན་འཁོར་ལོ་ལ་མཆི་མ་བྱུང་། མྱི་མ་ཡིན་པ་ངུ་བའི་སྒྲ་བྱུང་སྟེ། དམ་པའི་ཆོས་ནི་དང་པོ་དེ་ལྟར་བརྙེས་ཤེས་གདའོ། རྟའི་ལོའི་དཔྱིད་ཟླ་ར་བའི་ངོ་ལ་བཙན་པོ་ཁྲི་སྲོང་ལྡེ་བཙན་ནི་འདས།
སྲས་མུ་ནེ་བཙན་པོ་ནི་སྐུ་ཆུངས་ཆོས་སྤྱོད་པ་ལ་དགའ་བའང་ཉུང་སྟེ། ལྷ་སྲས་ཡབ་ཀྱི་འདད་བགྱི་བར་བཅད་པ་ན། མཆིམས་བཙན་བཞེར་ལེགས་གཟིགས་དང་སྣ་ནམ་རྒྱལ་ཚ། ལྷ་སྣང་དང་། ངན་ལམ་སྟག་ར་ཀླུ་གོང་ལ་སོགས་པ་བློན་པོ་ནག་པོ་རྣམས་ཀྱིས་ཆོས་ནུབ་པར་བྱ་བའི་ཕྱིར་ད་བོན་བཙུན་པར་བྱ་བའི་ཕྱིར་བྲག་དམར་མཚོ་མོའི་འགུར་དུ་རེའུ་ཆེན་པོ་ཕུབ་སྟེ་ཆིབས་ལས་རྟ་བོ་ཆེ་དང་མགྱོགས་པ་མང་པོ་དང་། ཆིབས་ཀྱི་རྐྱེན་ས་ར་ཆས་དང་རིང་གུར་ལགས་པའི་བཟོ་འདྲུབས་པས་གཞི་བཟུང་སྟེ། བོན་པོ་ཡང་ ༄༅།དབའ་བཞེད་བཞུགས་སོ།། 275འཕན་ཡུལ་གྱི་ཨ་གཤེན་དང་། བྱི་སྤུ་དང་།
མཚེ་ཅོག་དང་། ཡ་ངལ་ལགས་པ་བརྒྱ་ཉི་ཤུ་རྩ་བདུན་པ་སོགས་ཏེ་འདད་བགྱིད་པར་བཅད་པ་ལས། སྲས་མུ་ནེ་བཙན་པོས་ཞང་བློན་ཆེན་པོའི་མདུན་སར་སྤྲིང་བ། ངའི་མདང་གི་རྨང་ལམ་ན་འོག་མིན་གྱི་གནས་ལྕང་ལོ་ཅན་གྱི་ཕོ་བྲང་ཟེར་བ་འིག་ན། བཅོམ་ལྡན་འདས་དཔལ་རྣམ་པར་སྣང་མཛད་དང་། ཕྱག་ན་རྡོ་རྗེ་དང་འཇམ་དཔལ་གཞོན་ནུ་ (གྱུར་པ་) དང་ཡབ་ཁྲི་སྲོང་ལྡེ་བཙན་རྣམས་ཐབས་གཅིག་ཏུ་བཞུགས་ཏེ། མདོ་སྡེའི་ལུང་ཁུངས་དང་བསྟན་བཅོས་ཀྱི་གཏམ་རྒྱུད་མང་པོ་གསུང་ཞིང་འདུག་པ་མིས་ཏེ། མཚན་ལྟས་འདི་དང་སྦྱར་ན་ལྷ་སྲས་ཡབ་ཀྱི་འདད་ནི་བོན་དུ་བྱར་མི་རུང་གི་དཀར་ཆོས་སུ་བྱ་དགོས་པས་བཅོམ་ལྡན་འདས་ཀྱི་རིང་ལུགས་དང་། སྒྲ་སྒྱུར་གྱི་ལོ་ཙྪ་དང་མདུན་ས་ཆེ་ཆུང་དུ་གཏོགས་པའི་ཞང་བློན་ཆེན་པོ་དག་ཞིབ་ཏུ་མཆིད་གྲོས་འཐུན་པར་གཉེར་དུ་ཁུམས་ཅིག་ཅེས་བཀའ་སྩལ་བརྫངས་སོ།། ། དེ་ནས་འཁོན་ཀླུའི་དབང་པོ་དང་།
མཁས་པ་རྣ་ཆ་ཅན་༢ཀྱིས་ཉིན་ལ་མཚན་དུ་མ་ལྷུགས་ཏེ། ཚ་བ་ཚ་ཤོད་ཀྱི་རྒྱལ་ཁམས་ནས་པ་གོར་བེེ་རོ་ཙ་ན་དང་། རྒྱལ་མོ་གཡུ་སྒྲ་སྙིང་པོ་༢སྤྱན་དྲངས་ཏེ། རིང་ལུགས་ཀྱི་བན་དེ་རྣམས་དང་། ལྷ་ལུང་ལྷུན་གྱི་དཔལ་དང་ལོ་ཚ་བ་མཆིམས་ཤག་ཀྱ་(པྲ་བྷ་)དང་། ཨ་ཙ་ར་པ་གོར་བེེ་རོ་ཙ་ན་དང་། སྣ་ནམ་ཡེ་ཤེས་སྡེ་ལ་སོགས་པ་མཆིད་གྲོས་སུ་འཚལ་བ་ལས། གཡས་གྲལ་བོན་པོས་བཟུང་། གཡོན་གྲལ་བློན་པོས་བཟུང་། གུང་ལ་རྒྱལ་བུ་བཞུགས་ཏེ་བན་དེ་ལ་གྲལ་མ་སྟེར་བས་འཚོམས་ཏེ།
ཆོས་དང་མཐུན་པའི་གྲལ་མེད་པ་ལ། སློབ་དཔོན་བེེ་རོ་ཙ་ནས་བསྙུག་ཞ་ཆེན་པོ་ཅིག་གསོལ། ཡ་གུག་རིང་པོ་བསྣམས། གསེར་ཐུལ་ཆེན་པོ་༡གསོལ་ནས། རྒྱལ་བུ་ལ་ཞེ་ས་གཞུ་བཞིན་དུ་ཕུལ་ནས། མངའ་བདག་གི་འོག་གཡས་གྲལ་དང་པོ་ན་མཆིམས་བཙན་བཞེར་ལེགས་གཟིགས་ཡོད་པའི་རྒྱབ་ཏུ་འཁར་བའི་ཨོཾ་ཚུགས་མཛད་ནས་བཞུགས་པས། བཙན་བཞེར་ལེགས་གཟིགས་ཉམས་ལ་མ་བདེ་ནས་ཕྱིར་མིག་བལྟས་པས། བེེ་རོ་ཙ་ནའི་སྨ་རའི་276 ༄ཅུ།། (སྦ་བཞེད་〉ཕྱོགས་བསྒྲིགས།
གསེབ་ན་ཁྲོ་ཆུ་ཉུངས་དཀར་ཙམ་ཤིག་ཤེག་སྣང་བ་དང་། ཤིན་ཏུ་སྐྲག་ནས་ཀོག་གིས་ལངས་པའི་ཤུལ་དུ་བེེ་རོ་ཙ་ནས་བཞུགས་པས་བན་དེ་ལ་གཡས་གྲལ་ཤོར་དེ་ལྟར་མདུན་སར་བགྲིགས་ཏེ་བཞུགས་པའི་དུས་སུ་རྒྱལ་བུའི་འཕྲིན་གྱི་བྱང་བསྐངས་སླག་པར་གཟས་པ་དང་། འང་བཙན་བཞེང་ལེགས་གཟིགས་ཀྱིས་འདི་སྐད་སྨྲས་ཏེ། ཡུམ་ལགས་རིང་ལུགས་ཀྱི་བན་དེ་ཆེན་པོ་དང་། ཨ་ཙ་ར་དག་སྤྱིར་བདག་ཅག་གིས་གསལ་ནི་མི་འཚལ་ཞིང་། མཐའ་བཞི་ཉི་འོག་དང་བརྡའ་མཇལ་ཏེ་གསང་སྒོ་ཕྱེ་ནའང་། འོ་སྐོལ་མངའ་རིས་བོད་ཀྱི་རྒྱལ་ཁམས་སུ། རྗེ་མི་ལྡེ། ལྷ་ལྡེ་སྤུ་རྒྱལ་གཉའ་ཁྲི་བཙན་པོ་ལྟ་བུ་ཞིག་འགྲེང་མགོ་ནག་གི་རྗེར་གཤེགས་པའི་ཚེ། ཡ་མཚན་ཅན་གྱི་ཀོང་དུ་དུང་དཀར་ཆེན་དཀར་ཆུང་།
གཉན་གཡུ་རུ་ལྡེ་མདོངས། རྨོག་རྨུ་ལུགས། རྨུ་ཁྲབ་ཞོལ་མོ། གཞུ་རང་བརྡུངས། རྨུ་མདུང་ཟང་ཡག རལ་གྲི་གཤེན་གྱི་བླ་མཚོ། དམུ་ཕུབ་གོང་ཁྲ་ལ་སོགས་པ་མང་པོ་ནི་མངའ། དེ་ཙ་ན་འབངས་ཞབས་འབྲིང་བ་སྐུ་གཤེགས་ཚེ་ཆོག་དང་སྟབས་ཅིག་ཏུ་བཞུགས་ཏེ། ཤིང་སྡོང་པོ་ནི་སྐུ་དུད་དུད། གོར་ཕ་བོང་ནི་འཕར་ཐང་ཐང་།
རྫུ་འཕྲུལ་དང་ཡ་མཚན་ཆེ་བའི་ཚར་༡མཆིས་སོ།། དུས་དེ་ཙམ་ན་མི་གུམ་ཀྱང་ས་ལ་འདད་གཏང་བ་དང་བང་སོ་བརྩིག་མི་འཚལ། དེ་ནས་སྲས་ཆིབས་ཁ་ཐུབ་ནས་ཡབ་དགུང་དུ་གཤེགས་ཏེ་འདད་བཏང་བ་ཚུན་ཆད་དུ། ལྷ་ཐོ་ཐོ་རི་སྙན་ཤལ་དང་གྲང་ལུང་གི་གུང་སྨན་དུ་བཤོས་ཏེ། གཏོང་འདད་གདོང་བ་ཡང་གྲངས་ལུང་གི་གུང་སྨན་གྱིས་གཏོང་ངོ་། ལྷ་ལ་ལྷ་འདུར་ཞེས་ཀྱང་བགྱི་སྟེ། རྗེའི་གཏོང་འདད་དང་། འབངས་ཀྱི་འདུར་ལུགས་དེ་ཚུན་ཆད་དུ་བྱུང་བ་ལགས་ཏེ། འདད་བཏང་ཚུན་ཆད་དུ་བཞུགས་ཀྱི་སྐུ་འཁར་ནི་བཙན་ཐང་སྒོ་བཞི་བརྩིགས་པས་བཀྲ་ཤིས་ཞིང་ཞལ་གྲོ་བ་ལགས། བསྟེན་པའི་སྐུ་ལྷ་ནི་ཡར་ལ་ཤམ་པོ།
གྲོངས་ཀྱི་བང་སོ་ར་བ་ཐང་དུ་བཏབ་སྟེ། ཡར་ལ་ཤམ་པོ་ནི་གཉན་ཞིང་མཐུ་ཆེ། ཕྱི་ལུགས་ར་བ་ཐང་ནི་བཀྲ་ཤིས། དེ་ཙ་ན་གཡོ་རུ་སྨད་ནས་ཉུང་ཤས་ཙམ་༡ལས། ཟི་པོའི་རྗེ་ཁྲི་འཕང་ ༄༅།དབའ་བཞེད་བཞུགས་སོ། 277༢དང་། ཞང་ཞུང་གི་རྒྱལ་པོ་གཉའ་ཞུར་ལག་མིག་ལ་སོགས་པ་རྒྱལ་རིགས་ཕྲ་མོ་མངའ་རིས་སུ་འདུས་པ་ལགས། མངའ་ཐང་ཆེ་བ་དང་ཆབ་སྲིད་མཐོ་བ་ནི་གཙུག་ལག་དང་ལྡན་པས་བྱུང་སྟེ། སྐུ་གཤེན་ཚེ་ཅོག་དག་གིས་ལྟོ་སྤྱད་ཀྱང་ལེགས་པ་འདྲ།
ཕ་བ་སྐུ་གཤེན་པ་དག་གི་སྟོང་འདད་ཆེ་ཞིང་ཞལ་གྲོ་བ་ལས། ད་འདི་ལས་བཟློག་སྟེ་འདད་བན་དེས་མཛད་དེ། རྒྱ་གར་གྱི་ཆོས་ལུགས་སམ་མཛད་སྤྱོད་ལྟར་བགྱིས་ནས། གལ་ཏེ་བཀྲ་མི་ཤེས་པ་དག་བྱུང་ན། བླ་སྒོ་༢གྱི་ཆབ་སྲིད་དམས་པར་ངེས་པས། རིང་ལུགས་ཀྱི་བན་དེ་ཆེན་པོ་དང་བློན་པོ་རྣམས་འཐུན་བར་གྱིས་ལ་འདད་བོན་ལུགས་སུ་བྱ་བར་རིགས་སོ་ཞེས་གླེངས་སོ།། དེ་ནས་བེེ་རོ་ཙ་ནའི་ཞལ་ནས་ཚིག་དེས་ལྡང་མི་ཆོད་པས། གཡས་ཀླུ་པོའི་ཡི་གེ་ཀླག་པ་ཤོལ་ཅིག་གསུང་ནས་ལན་བཏབ་པ། ཡུམ་བྱང་ཆུབ་སེམས་དཔའི་གདུང་རྒྱུད། རིགས་༢མགོན་པོའི་སྤྲུལ་པ།
ཐུགས་རྗེ་ཆེན་པོའི་མངའ་བདག། མི་རྗེ་ལྷའི་དབོན་སྲས། རིན་པོ་ཆེ་གསེར་གྱི་གཉའ་ཤིང་ལྟ་བུ་དབུ་ལ་བཞུགས་ལགས། ཆབས་འོག་ན་མཆིས་པ་འབངས་ཀྱི་རད་པ་མང་ཞིག་མི་གསོལ། ཅུང་ཟད་ཞུ་པས་ས་ས་ནས་སྙན་གསན་པར་ཞུ་ལགས། དངོས་ངན་པ་སུ་ལས་ཀྱི་སྐལ་བས་ལྷོ་བལ་གྱི་སྐད་བསླབས་ཏེ་མཐའ་བཞི་ཉི་འོག་གི་རྒྱལ་རིགས་ཀུན་གྱི་ཁ་བརྒྱུད་ནས། ཤིག་དོང་དང་སྤྲུལ་གདུག་པ་ཅན་གྱི་དོང་དུ་སྩལ་བས་ཤ་སྲབ་ཅའི་དབང་པོ་མི་གསལ་བར་གྱུར་ཏེ་འཚལ་བའི་སྒོ་ཆུང་གིས་ཀྱང་ནི་ཐོས་པ་མང་པོའི་སྒོ་ནས་གཞི་བླངས་ཏེ། སྤྱི་ཆེད་ཉུང་ཤས་ཙམ་༡གསོལ་ན། ཡོང་འཛམ་བུའི་གླིང་གི་འཇིག་རྟེན་གྱི་ཁམས་ན་སྲིད་པ་ཇི་ལྟར་སྤྱོད་པ་ཅིག་ལགས་ཞེ་ན། དཔེར་ན་བར་སྣང་འདི་རྡོ་རྗེའི་ཕ་བོང་ཅིག་གིས་རང་གིས་རང་འགྲིལ་ཏེ་ས་གཅིག་ནས་གཅིག་འདས་ཀྱང་མི་འགྱུར་བ་བཞིན་དུ།
མི་གཅིག་ཁ་ཤར་ཕྱོགས་སུ་(བ)ལྟས་ཏེ་ལ་གཅིག་རྒལ། ཆུ་གཅིག་འབོགས་ཐང་གཅིག་རྒལ་ཏེ་ཚེའི་མཐར་ཐུག་པར་སོང་ཡང་མི་དང་ཡུལ་ལ་སྐད་པ་མ་མཆིས་སོ།། དེ་ལ་ཞང་བཙན་བཞེར་ན་རེ། བཞུགས་ཀྱི་སྐུ་འཁར་ནི་བཙན་ཐང་སྒོ་བཞི། རྟེན་གྱི་སྐུ་278 ༄༅།།〈སྦ་བཞེད་〉ཕྱོགས་བསྒྲིགས། ལྷ་ནི་ཡར་ལ་ཤམ་པོ། གྲོངས་ཀྱི་བང་སོ་ནི་ར་བ་ཐང་དུ་བཏབ་པས་བཀྲ་ཤིས་བགྱི་བ་དེ་ཤོ་པེ་བ་ལགས་ཏེ། དེ་བས་བཀྲ་ཤིས་པ་རྒྱ་གར་གྱི་ཡུལ་ཤྲཱི་ན་ལེན་དྲའི་གཙུག་ལག་ཁང་ན། དམ་པའི་ཆོས་ལ་ཐུགས་ཆེས་ཤིང་དཀར་ཕྱོགས་ལ་མོས་པའི་བྱིན་རླབས་ཀྱིས་རྒྱལ་པོ་ད་ན་ཏ་ལོ་ལ་སྲས་ཐུ་རེ་ཛ་ཧ་ཏི་དང་།
སྲས་མོ་ས་ལ་ནི་ལ་སོགས་པ་པཎྜི་ཏ་ཉེར་ལྔས་ལོ་སྟོང་ལྔ་བརྒྱ་དང་། ལོ་སྟོང་སུམ་བརྒྱ་ལོན་པ་བཞུགས་སོ།། ཡང་རྒྱ་གར་གྱི་རྒྱལ་པོ་དྷརྨ་རཱ་ཛཱ་དང་། ཨུ་རྒྱན་གྱི་རྒྱལ་པོ་ཡིན་དྲ་སྣྲུ་ཏི་ལ་མི་རབས་བཅུ་བཞིའི་བར་དུ་ཕ་ཁུ་ཡང་ཚེ་མི་རྗེ། བུ་ཚ་ཡང་རབས་མི་འཆད་ལེགས་པའི་ཡོན་ཏན་དུས་༡་ལ་རྫོགས་པའི་སངས་རྒྱས་ཀྱི་ཞིང་གུད་པ་བ་ཞིག་ཀྱང་མཆིས་སོ། ། ཡང་རི་རབ་ཀྱི་རྩེ་མོ་སུམ་ཅུ་རྩ་གསུམ་དགའ་ལྡན་ལྷའི་གནས་རྣམ་པར་རྒྱལ་བའི་ཁང་བཟང་(ཞེས་)བྱ་བ་ན། གུང་ལ་ལྷའི་དབང་པོ་བརྒྱ་བྱིན་བཞུགས། ཅོག་ཆེན་པོ་བཞི་ན་གནོད་སྦྱིན་བཞི་བཞུགས། བ་གམ་སུམ་བཅུ་རྩ་ལྔ་ན་འཁོར་ཉེ་དབང་སུམ་བཅུ་རྩ་གཉིས་བཞུགས་ཏེ་དགྱེས་པ་ལ་ལོངས་སྤྱོད་ཅིང་། རིན་པོ་ཆེའི་གཞལ་ཡས་ཁང་གདན་མནན་ན་ནེམ་(ཞེས་) བྱེད་ཅིང་།
བཏེག་ན་འཕར་བ་ལ་བཞུགས་པ་མཆིས་སོ།། ཡང་འོག་མིན་ཆོས་ཀྱི་དབྱིངས་ཀྱི་ཕོ་བྲང་དང་། སངས་རྒྱས་ཀྱི་ཞིང་ཡོངས་སུ་དག་པ་བདེ་བ་ཅན་ནམ། པད་མ་ཅན་ཞེས་པ་ན། སྐྱེ་འཆི་དང་འདུ་འབྲལ་མེད་པ་བཀྲ་ཤེས་པ་བགྱི་བ་དེ་ལྟ་བུ་ལགས་སོ།། ཡར་ལྷ་ཤམ་པོ་གཉན་བགྱི་བ་དེ་ཤོ་པེ་བ་ལགས་ཏེ། དེ་བས་གཉན་ཞིང་མཐུ་ཆེ་བ་རྒྱལ་པོ་ཆེན་པོ་བཞིའོ། མཐུ་སྟོབས་ཀྱི་བདག་པོ་ཕྱག་ན་རྡོ་རྗེ་ལ་སོགས་པ་རིགས་གསུམ་འགོན་པོའམ། ཐུགས་རྗེ་ཆེ་ལ་ཐབས་མཁས་པ་བཅོམ་ལྡན་འདས་རྣམ་པར་སྣང་མཛད་སྐུ་མདུན་རྒྱབ་མི་གསལ་བ། སྲིད་པའི་ཆོས་ཐམས་ཅད་ལ་དབང་སྒྱུར་བ་མཆིས་ཏེ།
གཉན་ཞིང་མཐུ་ཆེ་བ་དེ་ལྟ་བུ་ལགས་སོ།། བོན་གྱི་ལྟོ་སྤྱད་དང་གཙུག་ལག་ལེགས་བགྱི་བ་དེའང་ཤོ་པེ་བ་ལགས་ཏེ། ཟིང་བོའི་རྒྱལ་པོ། ཁྲི་འཕང་གསུམ་གྱིས་ལྷ་སྙིང་རྗེ་མེད་པའི་ཐང་ལྷ་ཡང་ལྷ་གསོལ། འཕན་ཡུལ་གྱི་ ༄༅སྤྱོདབའ་བཞེད་བཞུགས་སོ། 279ཨག་གཤེན་རྣམ་༢ཀྱིས་གནག་ལུག་དང་རྟ་ལ་སོགས་པ་དུད་འགྲོ་མང་པོ་ནི་བསད། འདྲེད་འགྲིན་དང་གཙོ་མེ་ལ་སོགས་པ་འདྲེ་གསུང་འདོད་དང་། བོན་ལྕགས་འདོད་མང་པོ་བསགས། སྡིག་སྔ་མའི་སྟེང་དུ་ཕྱི་མ་མནན་ཏེ་འཁྲུལ་པའི་ཆོས་ལ་སྤྱད་པས།
ཁོའི་བྲན་༢འཕྲལ་གནོན་དང་༢། ཚེ་སྤོངས་འཕྲིན་དང་བཞི། མཁར་ཁུང་ལུང་རྒྱབ་བུ་སྣང་དང་ཆས་ནས་སྤུ་རྒྱལ་བོད་ཀྱི་མངའ་རིས་སུ་འདུས་པ་ལགས་ཏེ། དེ་ལྟོ་ཆེ་ཞིང་ཞལ་བསོད་པ་ལགས་སམ། ཞང་ཞུང་གི་རྒྱལ་པོ། གཉའ་ཞུར་ལག་མིག་གིས་ལྷ་སྙིང་རྗེ་མེད་པའི་གྱེ་གདོང་དང་མུ་ཐུར་ནིགསོལ། ཞང་ཞུང་གི་ཆོས་ལུགས་རྣམ་པ་བཞིར་བོན་ཤེད་བཏང་བས་ཞང་ཞུང་གི་རྒྱལ་སྲིད་(བ)རླག་ནས། འཁར་རྩེ་མཐོ་དང་། རྒོད་ལྟའི་ལ་སོགས་པ་སྤུ་རྒྱལ་གྱི་མངའ་རིས་སུ་འདུས་པ་ལགས་སོ།། དབོན་འ་ཞའི་རྒྱལ་པོས་ལྷ་སྙིང་རྗེ་མེད་པའི་སྲིབ་རི་དཀར་པོ་ནི་གསོལ།
དབོན་འ་ཞ་རྗེ་ཉིད་ཀྱི་ལུགས་སུ་བོན་ཤིན་ནག་པོ་བཏབ་པས་འ་ཞའི་རྒྱལ་སྲིད་(བ)རླག་སྟེ་སྤུ་རྒྱལ་གྱི་མངའ་རིས་སུ་འདུས་པ་ལགས་སོ།། མཆིམས་དགས་པོའི་རྒྱལ་པོས་བོན་ཤིད་ནག་པོ་བཏང་བས་མཆིམས་ཀྱི་རྒྱལ་སྲིད་བརླག་སྟེ་ད་ལྟ་ཞང་བཙན་བཞེར་དག་ཀྱང་འབངས་ཚད་མར་གྱུར་བ་ལགས་སོ།། སྒྲུབས་རྗེ་སྲིབས་པོས་ལྷ་སྙིང་རྗེ་མེད་པའི་སྣུབས་ལྷ་མཐོན་དྲུག་ནི་གསོལ། བྱར་མི་བཏུབ་པའི་བོན་ཤེད་ནག་པོ་བཏང་བས། སྒྲུབས་ཀྱི་རྒྱལ་སྲིད་རླག་སྟེ་སྒྲུབས་འཁར་སྐྱ་མོ་དང་ཆས་ཏེ་བོད་ཀྱི་མངའ་རིས་སུ་འདུས་པ་ལགས་སོ།། དེ་ཙམ་དུ་ཉེས་པ་ཆེ་བའི་རྒྱུ་མཚན་གྱིས་ཤེད་བོན་ལུགས་སུ་བྱར་མི་བཏུབ་པ་འདྲའོ། དམ་པའི་ཆོས་ནི་ལུང་ཚད་མས་ཟིན་ཏེ། དགེ་བ་བྱས་པས་མཐོ་རིས་དང་། སྲོག་གཅོད་སོགས་(པ་)མི་དགེ་བ་བྱས་པས་ངན་སོང་དུ་ལྟུང་ཞེས་འབྱུང་བས། འོ་སྐོལ་གྱི་རྗེ་ཁྲི་སྲོང་ལྡེ་བཙན་ལྟ་བུ་ཞིག་གཟུག་ཕུང་སྐད་ཅིག་མའི་ལུས་བླངས་ཀྱིས་ཀྱང་དགོངས་པ་སངས་རྒྱས་སུ་བཞུགས་ཏེ་གཟུགས་བརྙན་གྱི་དཀྱིལ་འཁོར་བརྒྱ་རྩ་བརྒྱད་བཞེངས་པ་དང་།
ཤེས་རབ་ཀྱི་ཕ་རོལ་དུ་ཕྱིན་པའི་མདོ་སྡེ་བརྒྱ་རྩ་བརྒྱད་བཞེངས་ཏེ་དགེ་280 ༽ཟ།། 〈སྦ་བཞེད་〉ཕྱོགས་བསྒྲིགས། བའི་འཕྲོ་བཟང་བས་དེ་དང་རྗེས་སུ་འཐུན་པར་བགྱིད་འཚལ། འཁྲུལ་པའི་སྤྱོད་པ་ངན་པས་བསླུས་ན་དཔེར་ན་རྟ་དཀར་པོ་ལ་སྟན་ནག་པོ་བསྟད་པ་ལྟར། སྔར་གྱི་སྒྲིབ་པ་དང་གེགས་སུ་འགྱུར་ངེས་པས་ལྷ་སྲས་ཀྱི་གཏོང་འདད་འདི་ཆོས་ལུགས་སུ་བགྱིད་པར་ཞུ་ཞེས་གསུངས་པས། མཆིམས་བཙན་བཞེར་ལེགས་གཟིགས་ན་རེ། བན་དེ་དག་ཁྱེད་ཀྱི་མཆིད་ཤགས་དེ་ཁུངས་ནི་ནམ་མཁའ་སྟོང་པ་ལས་བྱུང་། དུས་ཚོད་ནི་ཚེ་ཕྱི་མ་ལ་བཏབ། ཁ་ཟིན་ནི་ལྷ་སྲས་ཀྱིས་མཛད། བདག་ཅག་གི་མཆིད་གྲོས་ལྟར་མི་འགྱུར་ན་ཅི་ལེགས་པར་མངའ་གསོལ།
ཕོ་བྲང་གི་མདུན་ས་ཡང་བན་དེས་ཟུང་། རྗེའི་འབས་ཐོག་ཀྱང་བན་དེས་གྱིས། མཐའི་སོ་ཁ་ཡང་བན་དེས་སྲུང་ཟེར་ཏེ་སྤྲུགས་རྡབ་བྱས་སོང་བས། གཞན་ལུས་ཀྱང་མ་སྤོབས་ཏེ་སྨྲ་བ་མ་བྱུང་བ་ལ། སློབ་དཔོན་བེེ་རོ་ཙ་ནས་སླར་གཉེར་ངེད་རང་བན་དེས་བྱེད་ཅེས་གསུངས་པས་ལྷ་སྲས་ཀྱང་རབ་ཏུ་མཉེས་སོ།། དེ་ནས་བན་དེ་རྣམས་ཀྱིས་ལྷའི་བུ་དྲི་མ་མེད་པའི་མདོ་(གཙུག་ཏོར་དྲི་མེད་) ཀྱི་གཟུངས་ལ་བརྟེན་ནས་འདད་ཤིད་དཀར་ཆོས་སུ་མཛད་དོ། དེའི་དུས་སུ་རྡོ་རྗེ་དབྱིངས་ཀྱི་དཀྱིལ་འཁོར་བཞེངས་ཏེ་ལྷ་སྲས་ཁྲི་སྲོང་གི་འདད་བཏང་། བེེ་རོ་ཙ་ནས་སྔགས་བདག་མཛད། གཡུ་སྒྲ་སྙིང་པོས་ཆོ་ག་མཛད། ངན་ལམ་རྒྱལ་བ་མཆོག་དབྱངས་དང་།
འཁོན་ཀླུའི་དབང་པོ་དང་། སྣུམས་ནམ་མཁའ་སྙིང་པོ་ལ་སོགས་ཤེས་རབ་ཀྱི་ཕ་རོལ་དུ་ཕྱིན་པ་སྲས་ཡུམ་མང་དུ་ཀླས་ཏེ་ལྷ་སྲས་ཀྱི་འདད་རྒྱལ་པར་བཏང་ངོ་། དེ་ནས་མངའ་བདག་མུ་ནེ་བཙན་པོ་དང་། བེེ་རོ་ཙ་ན་དང་། རྒྱལ་མོ་གཡུ་སྒྲ་སྙིང་པོ་༢་གྱིས་ལྷན་དཀར་ཏ་མོ་རར་བཀའ་ངེས་པའི་ལུང་དོན་མན་ངག་རྣམས་རྒྱ་སྐད་ལས་བོད་སྐད་དུ་བསྒྱུར། སྲས་མུ་ནེ་བཙན་པོས་བཀའ་ངེས་པའི་ལུང་དོན་མན་ངག་ཟབ་པ་རྣམས་སྣོད་དང་ལྡན་པ་ལགཏད། ལ་ལ་དབུ་རྩེ་ཟངས་ཁང་གི་བསེ་སྒྲོམ་ནག་པོར་སྦས་སྟེ་བཞག་གོ། དེ་ནས་གཡུ་སྒྲ་སྙིང་པོ་ཉིད་ཚ་བའི་ཡུལ་དུ་བཞུད། བེེ་རོ་ཙ་ན་ནུབ་ཕྱོགས་གྱད་ཀྱི་ཡུལ་མ་ག་དྷའི་བྲག་ཕུག་ཏུ་ཡུན་གྱི་དགོངས་པ་ལ་གཤེགས་སོ།། ལ་ལ་ན་རེ་
༄༧།། དབའ་བཞེད་བཞུགས་སོ།། 281ཤར་ཕྱོགས་ལིའི་ཡུལ་ཤེར་འཁར་དཀར་པོའི་ནང་ན། ལི་རྗེ་དཀར་པོའི་བུ་མོ་ལི་ཟ་ཚུལ་ཁྲིམས་མཚོ་བྱ་བ་ཁྲིད་ནས་བྱང་ཕྱོགས་ཀྱི་ལྷ་ཁང་གི་སྒོ་ཅན་གསོས་ཀྱང་ཟེར་རོ། དེ་ནས་ཕྱིས་ངན་སོང་སྦྱོང་རྒྱུད་ལ་བརྟེན་ནས། ཀུན་རིག་དང་གཙུག་ཏོར་དགུའི་དཀྱིལ་འཁོར་ལ་བརྟེན་ནས་ཤིན་རྣམས་བྱས་སོ།། གྲིར་ཤི་བ་ལ་ཁྲོ་བོ་ཉི་མའི་དཀྱིལ་འཁོར་ལ་བརྟེན་ནས་ཤིན་བྱས། དེའི་གཏད་ཡར་ད་གྲི་འདུལ་ལ་སོགས་པ་རྣམས་མདོ་སྡེའི་ཁུངས་དང་སྦྱར་ནས་མཛད། དུས་དེ་ནས་ཤེད་ཐམས་ཅད་ཆོས་ལུགས་སུ་བྱེད་པ་བྱུང་སྟེ། དེ་ཡང་བོན་ལུགས་གླེན་པ་དག་ནོར་ལོངས་སྤྱོད་མང་པོ་གཉེར་དུ་སྦེད་པ་ཡོད་སྐད།
དེ་ནི་གོང་ཆེ་ལ་ཕན་ཆུང་བར་དགོངས་ནས་ཆོས་ལུགས་མཁས་པ་དག་གིས་ཟས་གཏད་ཀྱི་ཕྱག་བཞེས་འདི་མཛད་སྐད་དོ། ཟས་གཏད་ཀྱི་ལོ་རྒྱུས་རྫོགས་སོ། ། ། ། སྤྱམ་སྦྱོག་ཟིགནཱ་ཁུར་པ། སྦྱོགབྱེ་ཆུཪྴ་ཕུར་ཁོ། པར་ཆིས་༵གནཱ་འཁུར་པ། ཊཱིངསྣ་རླུང་སྐྱིད།་ མཛེསཡོ་ཆ་སྙིས་སྒོགོད་པ། སྦྱིསྦྱི་རྡོ་ལྗ་ཚེ་རིང་། ད་བྱ།། 〈ཟ་བཞེད་〉ཕྱོགས་བསྒྲིགས།།
སྣ་་རྒྱུསྣངསྣ། ཏྲཱི་ཛྙཱ་སྣཧཱ་་སྡིཿ་་ཟློསྡི་ཀཱསྭཱ།་། སྣཤཱཤཱ༷སྣྲེལམཁན། ཤཱ་བྱི། ལྗ་ཿསྭཱ་སྨིརྙི་ཏཱདཱི་གཱ་ཤཱསྤྱ་ཡིས།་ མ་སྒྲིག་ཁང་། ཀྵིཾ་རྡོ་༷ཟློ། རྡིདྷིན།། རྙི༷་༷ཏྲྂ་ཧཱ་ཪྴཛིནཱ་སོ་སོའི་ཞིན་ཧྭ་དཔེ་ཚོང་ཁང་།༑།་་༔ བསམཁན།
སྤྲི5་། པྱ་པར་འ༵༵་ཁང་སྐྱེ། 2བྱེ།་་ སྟོ༷་ག་ཐེངས། སྣྲོ༷རྒིཏཱ་་སྦྱི་་། བྱི(་མེེ་།།་ སྡི་། དྲི་ཤཱཿགཱ། དྲི།་ པོ་བརྒྱབ།
རིནགོང 325978་དྷི་། སྡུ་10201—3ལོ་1846(བོད། 54)མཁྲོ། ༤། རྡོརྗེསྦྱི ་ཅི ་ ཅི༷་། བྱེ་རྩེ།། ཏྲཱིཿ།།། རི་སྙེམ་ཅི་ཤེ ས ་་ཅི་། རྔོ——་མི་རེ་༤་རྟ་་ ཅག་ས་ཚོ་ཀྱིཚོ་་་་༷བྱེ་〉〉།།
13 0 978—7་་05་་020་—3ཝ་༷།་ ཤཱ། རྡོ་་་ཝ་〉བྱེ་ 9 7།། 0516་0། དི ཅ 〉
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
