ཕར་ཕྱིན།
གླེང་གཞི།
གླེང་གཞི། རིག་པའི་གནས་བཅུའམ་བཅུ་ཕྲག་རིག་གནས་ཞེས་པ་ནི་བོད་མི་་་་རིགས་ཀྱིས་འཇིག་རྟེན་སྤྱིའི་ཕན་བདེའི་གཞི་མར་གྱུར་པའི་བློའི་རིག་པ་་་་་་མཐའ་དག་གི་སྤྱི་ལ་བཏགས་པའི་མིང་ཞིག་ཡིན་ཏེ། དེ་ལ་དབྱེ་ན་སྒྲ་རིག་པ་དང་། བཟོ་རིག་པ། གསོ་བ་རིག་པ། ཚད་མ་རིག་པ། ནང་དོན་རིག་པ་སྟེ་རིག་གནས་ཆེ་བ་ལྔ་དང་། སྙན་ངག་དང་། མངོན་བརྗོད། སྡེབ་སྦྱོར།
ཟློས་གར། སྐར་རྩིས་ཏེ་རིག་གནས་ཆུང་བ་ལྔ་སོགས་བསྡོམས་པས་བཅུ་རུ་གཞལ་ཏོ། ། དེ་ཡང་སྒྲ་རིག་པ་ནི་རྗོད་བྱེད་ཚིག་གི་འཁྲུལ་བ་ཚར་གཅོད་ཅིང་སེལ་བར་བྱེད་པའི་རིག་པེ་ལ་བྱ་སྟེ། སྒྲ་ཀ་ལཱ་བ་དང་ཙནྡྲ་བ་དང་སྒྲ་དབྱངས་ཅན་མ་ལ་སོགས་པ་དང་བརྡ་སྤྲོད་ཀྱི་གཞུང་དག་ཀྱང་འདིའི་་་་་ཁོངས་སུ་འདུས་པར་བཤད་དོ། ། བཟོ་རིག་པ་ནི་འདོད་རྒྱ་དོན་དུ་གཉེར་བ་རྗེས་སུ་འཛིན་པའི་རིག་པ་ལ་བྱ་སྟེ། དཔེར་ན་ཁང་བའི་བཟོ་བཀོད། ལྷ་རིས་མཛེས་རིས། གསེར་དངུལ་ཟངས་ལྕགས་བཞུ་ཐབས་དང་ལས་སྣོན། སོ་ནམ། ཚོང་གཉེར་ལ་སོགས་གནས་སྐབས་ཀྱི་ཕན་བདེ་དོན་གཉེར་བྱེད་པའི་རིག་པ་གང་ཡིན་ཡང་འདིའི་ཁོངས་སུ་འདུ་བར་བཤད་དོ། །
གསོ་བ་རིག་པ་ནི་བྲོ་ནད་རྣམ་པ་སྣ་ཚོགས་ཀྱིས་བཏབ་པའི་ལུས་ཅན་རྣམས་ཀྱི་་་་་་་ནད་ཀྱི་ཟུག་རྔུ་མཐའ་དག་སེལ་བར་བྱེད་ཅིང་། དུས་མ་ཡིན་པར་འཆི་བའི་སྡུག་བསྔལ་གྱི་འཇིགས་པ་ལས་སྐྱོབ་པའི་ནུས་པ་དང་ལྡན་པར་བྱས་ནས་ཚེ་རིང་བ་དང་ནད་མེད་པའི་བདེ་བ་སྒྲུབ་པར་བྱེད་པའི་རིག་པ་སྟེ། དཔེར་ན་1སྨན་གྱི་རྒྱུད་བཞི་ལྟ་བུའོ། ། ཚད་མ་རིག་པ་ནི་རྒྱུ་མཚན་ཡང་དག་ལ་བརྟེན་ནས་རིགས་པ་ཞིབ་མོས་དོན་གྱི་འཁྲུལ་བ་ཚར་གཅོད་ཅིང་སེལ་བར་བྱེད་་་་་པའི་རིག་པ་སྟེ། བོད་བརྒྱུད་ནང་བསྟན་ཚད་མའི་སྐོར་གྱི་གཞུང་མཐའ་དག་འདིའི་ཁོངས་སུ་འདུས་སོ།་། ནང་དོན་རིག་པ་ནི་བསླབ་པ་གསུམ་དང་བསྐྱེད་རྫོགས་ཀྱི་ཉམས་ལེན་སོགས་ནང་པ་སངས་རྒྱས་པའི་ཐུན་མོང་མ་་་་་་ཡིན་པའི་ལམ་སྟོན་པའི་རིག་པ་སྟེ། འདི་ལ་བཀའ་བསྟན་གཙོ་བྱས་པའི་གཞུང་ཤིན་ཏུ་མང་ཞིང་། བོད་ཀྱི་གྲུབ་མཐའ་སོ་སོའི་གཞུང་དག་ཀྱང་འདིའི་ཁོངས་སུ་འདུས་སོ། ། སྙན་ངག་ནི་སྨྲ་བའི་ཚིག་རྣམས་ལ་ཡིད་དུ་འོང་བའི་ཉམས་ཀྱི་ཁྱད་པར་འདོན་པའི་ཐབས་སྟོན་པའི་ཚིག་རྒྱན་གྱི་རིག་པ་སྟེ། བོད་ཀྱི་སྙན་འགྲེལ་དང་སྙན་རྩོམ་མཐའ་དག་འདིའི་ཁོངས་སུ་འདུས་སོ། །
མངོན་བརྗོད་ནི་མིང་གཅིག་དོན་དུ་མར་འཇུག་པ་དང་དོན་གཅིག་ཉིད་་་་་་ཀྱང་མིང་གི་རྣམ་གྲངས་དུ་མས་མངོན་པར་བརྗོད་པའི་རིག་པ་སྟེ། དཔེར་ན་མངོན་བརྗོད་མཁས་པའི་རྣ་རྒྱན་ལྟ་བུའོ། ། སྡེབ་སྦྱོར་ནི་ཡི་གེ་ཕྱི་ཡང་གི་བྱེ་བྲག་བསྡེབས་ཤིང་སྦྱར་ནས། ཚིག་གི་སྦྱོར་བ་ལེགས་པར་འདོན་པའི་རིག་པ་སྟེ། དཔེར་ན་སྡེབ་སྦྱོར་སྣ་ཚོགས་མེ་ཏོག་ཆུན་པོ་ལྟ་བུའོ། ། ཟློས་གར་ནི་སྔོན་བྱུང་གི་གཏམ་རྒྱུད་གང་ཞིག་ལུས་ཀྱི་རྣམ་འགྱུར་རྣམ་པ་སྣ་ཚོགས་་་་དང་། དབྱངས་ཀྱི་བྱེ་བྲག་ཐ་དད་པ་དང་། སྐད་རིགས་སོ་སོའི་རྗོད་བྱེད་རྣམས་ཉེ་བར་དྲངས་ཏེ་གླུ་ཟློས་ཤིང་གར་བྱེད་པའི་སྒོ་ནས་གཟུགས་ཅན་དུ་སྟོན་པར་བྱེད་པའི་སྒྱུ་རྩལ་ཞིག་ལ་བྱ་སྟེ། དཔེར་ན་ཟློས་གར་གྱི་བསྟན་བཅོས་དང་འཁྲབ་གཞུང་ཡོད་ཚད་འདིའི་ཁོངས་སུ་འདུས་སོ། ། སྐར་རྩིས་ནི་གྲངས་ཀ་སྣོན་ཕྲི་སྒྱུར་བགོད་ཅི་རིགས་ཀྱིས་གྲངས་ཚད་ཀྱི་འབྲེལ་བ་2གཞལ་བའམ།
གཟའ་སྐར་དུས་ཚིགས་བརྩི་བ་གཟའ་སྐར་འཕྲོད་སྦྱོར་གྱི་དགེ་དང་མི་དགེའི་འབྲས་བུ་བརྟག་པ་ལ་བརྟེན་ནས་ཀུན་རྫོབ་བླང་དོར་་་་་སྟོན་པའི་རིག་པ་སྟེ། དཔེར་ན་རྩིས་དཀར་ནག་གི་གཞུང་གང་ཡིན་ཡང་འདིའི་ཁོངས་སུ་འདུས་སོ། ། གོང་གསལ་གྱི་རིག་པའི་གནས་བཅུའི་བྱེ་བྲག་རེ་རེའི་ཆ་ནས་བཤད་ན་ཕལ་ཆེ་བ་བོད་རང་ལ་གནའ་སྔ་མོ་ནས་ཡོད་ཀྱང་། ལ་ལ་ནི་རིག་པ་ཡོད་ཀྱང་གཞུང་མེད། ལ་ལ་ནི་གཞུང་དང་རིག་པ་གཉིས་ཀ་མེད་པ་བཅས་ཀྱི་དབང་གིས་རིག་གནས་བཅུའི་ཕུང་བོ་ཆ་ཚང་བ་ཞིག་མ་གྲུབ་ལ་རིག་པའི་གནས་བཅུ་ཞེས་པའི་ཐ་སྙད་ཀྱང་འབོད་དུ་མེད་ཅིང་། དེ་དག་ལ་ཡོངས་སུ་བྱང་ཆུབ་པའི་མཁས་པ་ཆེན་པོ་འདི་ཡིན་ཞེས་མཛུབ་མོ་ཀེར་ནས་སྟོན་རྒྱུ་ཡང་མེད་པར་སྣང་ངོ་། ། དུས་རབ་བཅུ་གསུམ་པའི་དང་། རྗེ་ས་སྐྱ་ཀུན་དགའ་རྒྱལ་མཚན་གྱིས་རང་ཉིད་ཀྱི་ཁུ་བོ་རྗེ་གྲགས་པ་རྒྱལ་མཚན་དང་ཁ་ཆེའི་པཎ་ཆེན་ཤཱཀྱ་ཤྲཱི་་་་་་གཙོ་བྱས་པའི་མཁས་ཆེན་དུ་མ་སློབ་དཔོན་དུ་བསྟེན་ནས་རིག་པའི་གནས་མཐའ་དག་ལ་རིས་མེད་གུས་རྟག་བརྩོན་པས་མཁས་པར་སྦྱངས་པས་བོད་གངས་ཅན་གྱི་ལྗོངས་སུ་འགྲན་པའི་ཟླ་དང་བྲལ་བའི་པཎྜི་ཏ་ཆེན་པོའི་གོ་་་་འཕང་བརྙེས། དཔལ་ལྡན་ས་སྐྱའི་གདན་ས་ཆེན་པོར་ཕྱོགས་བཞི་ནས་བུང་བའི་ཚོགས་འཁོར་བ་བཞིན་འདུས་པའི་སློབ་བུ་རྣམས་ལ་བཅུ་ཕྲག་རིག་་་་་་པའི་གནས་ཀྱི་ཁྲིད་རྒྱུན་ཐོག་མར་སྤེལ་ཅིང་སྲོལ་ཕྱེ་བའི་བཀའ་དྲིན་ལས། ཁ་བ་རི་བའི་ཡུལ་འདིར་ད་གཟོད་རིག་གནས་ཆེ་ཆུང་ཀུན་ལ་རིས་སུ་མ་་་་་་ཆད་པར་སློབ་སྟོང་བྱེད་པའི་སྲོལ་ཡག་པོ་ཞིག་རིམ་གྱིས་ཆགས་ཤིང་།
རིག་པའི་གནས་བཅུ་ལ་མཁས་པའི་པཎྜི་ཏ་ཆེན་པོ་གནམ་གྱིས་ས་ཁེབས་པ་ལྟ་3བུ་མི་ཉུང་བ་ཞིག་སྔ་ཕྱིར་བྱོན་པ་དང་། རིག་གནས་བྱེ་བྲག་པ་གཅིག་གམ་དུ་མར་སྦྱངས་པ་ཕུལ་དུ་ཕྱིན་ཅིང་ཆེད་དུ་མཁས་པའི་སྨྲ་བའི་དབང་པོ་བགྲང་གིས་མི་ལང་བ་བྱོན་ཏེ། རིག་གནས་དེ་དང་དེ་གསལ་བར་བྱེད་པའི་བསྟན་བཅོས་མང་དུ་མཛད། འཆད་ཉན་གྱི་འཕྲིན་ལས་རྒྱ་ཆེར་སྤེལ་བས། བོད་ཀྱི་རིག་གནས་བཅུ་ཞེས་པ་ནི་མིང་ཙམ་མ་ཡིན་པར་ངེས་པ་དོན་དང་ལྡན་པའི་རིག་གནས་ཕུན་སུམ་ཚོགས་པ་ཞིག་ཏུ་གྱུར། བོད་ཀྱི་བཀའ་འགྱུར་དང་བསྟན་འགྱུར་ནི་ཤེས་བྱ་སྣ་ཚོགས་གཅིག་ཏུ་འདུས་པའི་རིག་་་་་་གནས་ཀྱི་བང་མཛོད་ཆེན་མོ་ཞིག་རེད་ཅེས་ད་ལྟ་འཇིག་རྟེན་ན་རླུང་ལྟར་་་་གྲགས་པ་འདི་ཡང་མདོར་བསྡུས་ན་རིག་གནས་བཅུའི་ཁོངས་སུ་མ་གཏོགས་པ་མེད་པར་མངོན་ཞིང་། བཀའ་བསྟན་གཙོ་བྱས་པའི་རིག་གནས་ཀྱི་བསྟན་བཅོས་རི་བོའི་གཏོས་དང་མཉམ་པ་རང་གིས་མཇལ་ན་དད་པའི་སྤུ་ལོང་གཡོ་བ། གཞན་ལ་ངོམ་ན་ལ་རྒྱའི་སྤོབས་པ་རྒྱས་པ་འདིས་བོད་མི་རིགས་ནི་རིག་གནས་ཀྱི་ལོ་རྒྱུས་རིང་ཞིང་ཤེས་རིག་གི་ལག་རྗེས་ཆེ་བའི་མི་རིགས་ཁྱད་དུ་འཕགས་པ་ཞིག་ཡིན་པ་ར་སྤྲོད་གསལ་པོ་བྱས་འདུག ། རང་མི་རིགས་ལ་རིག་གནས་བཅུའི་བང་མཛོད་འདི་འདྲ་ཆེན་པོ་ཞིག་ཡོད་ཀྱང་། ད་ཕན་དེ་ཆ་ཡོངས་སུ་ཚང་བའི་སྒོ་ནས་ཕྱོགས་བསྡུས་དང་ལེགས་སྒྲིག་ཡག་པོ་ཞིག་བྱས་མེད་པས།
སྤྱིར་བོད་ལ་རིག་གནས་བཅུའི་གཞུང་དང་བསྟན་བཅོས་ག་ཚོད་ཅིག་ཡོད་པ་དང་། བྱེ་བྲག་ཏུ་རིག་པའི་གནས་རེ་རེར་ཚད་ལྡན་གྱི་གསུང་རབ་གང་དང་གང་དག་ཡོད་ཅེ་ན། ལ་ལ་ནི་ཆོས་ཀྱི་གྲུབ་མཐའི་ལྟ་བ་ཐ་དད་པའི་དབང་གིས་ཀུན་གྱིས་ཁས་ལེན་པ་ཞིག་བརྗོད་དཀའ་ཞིང་། ཁ་ཤས་ནི་ཡུལ་དང་དུས་ཀྱིས་བསྐལ་པས་གསེར་4ཡིན་ཡང་བོང་བ་བཞིན་དུ་མུན་རྡུལ་གྱི་ཁྲོད་དུ་ལུས་ཏེ་ཁྱབ་གདལ་དུ་མ་་་་་་སོང་ལ། འགའ་ཞིག་ནི་ཆོས་རྒྱུན་མི་གཅིག་པའི་དབང་གིས་ཞེན་རིས་ཀྱི་ཕྱོགས་སུ་འཁྱེར་བའང་ཡོད་པ་བཅས་ཀྱིས་རྐྱེན་བྱས་པས། འདི་ནི་འདི་དང་འདིའོ། ། དེ་ནི་དེ་དང་དེ་དག་གོ་ཞེས་གདེང་ཆོད་པའི་ལན་གསལ་བོ་ཞིག་གདབ་དཀའ་བ་ནི་གཞན་གྱི་ཁྲེལ་བའི་གཞི་རུ་མི་འགྱུར་གྲང་སྙམ་སྟེ། གཞི་ནས་བོད་ཀྱི་རིག་གནས་བཅུའི་དཔེ་ཚོགས་ཤིག་བསྒྲིག་པའི་འཆར་་་་གཞི་ཞིག་བཀོད་པ་ལ། མཚོ་སྔོན་ཞིང་ཆེན་ཡུལ་ཤུལ་ཁུལ་ནང་བསྟན་སློབ་གླིང་གི་འགན་འཛིན་སློབ་དཔོན། སྐྱོ་བྲག་དགོན་པའི་མཁན་པོ།
བཀའ་བརྒྱུད་པའི་རང་ལུགས་འཛིན་པ་དམ་ཆོས་ཟླ་བ་ལགས་ནས་བཀའ་བརྒྱུད་པའི་རིག་གཞུང་དཔེ་ཚོགས་ཤིག་བསྒྲིག་རྒྱུའི་དགོངས་བཞེད་ཐོག་མར་བཏོན་པ་དེ་འདི་ག་དཔེ་སྐྲུན་ཁང་གི་འཆར་གཞི་དང་མ་གྲོས་རང་མཐུན་་་་བྱུང་བའི་ཁར། རྩོམ་སྒྲིག་པ་སྐལ་བཟང་ལྷ་མོ་དང་ལྷུན་གྲུབ་རྡོ་རྗེ་གཉིས་ཀྱིས་བོད་ཀྱི་གྲུབ་མཐའ་སོ་སོ་ནས་རང་རང་གི་གྲུབ་མཐའ་དེའི་ཚད་ལྡན་་་་མཁས་པས་བརྩམས་པའི་རིག་གནས་བཅུའི་སྐོར་གྱི་ཚད་ལྡན་བསྟན་བཅོས་ཀྱི་མུ་འབྲེལ་དཔེ་ཚོགས་ཤིག་བསྒྲིག་པའི་ཇུས་གཞི་བཏོན། ཇུས་གཞི་དེ་ཡང་སྔ་ཕྱིར་བཀའ་བརྒྱུད་པའི་མཁས་དབང་ཁྲོ་རུ་ཚེ་རྣམ། དགེ་ལུགས་པའི་མཁས་དབང་ཤར་གདོང་བློ་བཟང་བཤད་སྒྲུབ་རྒྱ་མཚོ། ས་སྐྱ་པའི་མཁས་དབང་ཚུལ་ཁྲིམས་རྒྱལ་མཚན། སྲིང་མ་བའི་མཁས་དབང་དགུ་རོང་རྒྱལ་སྲས་སོགས་གཙོ་མཛད་པའི་མཁས་དབང་རྒན་གཞོན་མི་ཉུང་བ་ཞིག་ལ་སྙན་སེང་ཕུལ་བ་ན། སྐུ་ལྷན་རྒྱས་ནས་དགྱེས་ཚོར་ཆེན་པོས་རྗེས་སུ་ཡི་རང་དང་། རིན་ཐང་གཞལ་དུ་མེད་པའི་དགོངས་འཆར་དང་གྲོས་གཞི་མི་5ཉུང་བ་ཞིག་བསྩལ་བས། གཞི་ནས་བཀའ་བརྒྱུད། ས་སྐྱ།
དགེ་ལུགས། རྙིང་མ་བཅས་བོད་ཀྱི་གྲུབ་མཐའ་ཆེན་པོ་བཞི་རེ་རེ་ནས་རིག་གནས་བཅུའི་དཔེ་ཚོགས་དེབ་གྲངས་ཉི་ཤུ་སྟེ། ཁྱོན་བསྡོམས་དེབ་གྲངས་བརྒྱད་ཅུ་ལོངས་པའི་མུ་འབྲེལ་དཔེ་ཚོགས་ཆེན་པོ་ཞིག་བསྒྲིགས་ཏེ་པར་དུ་བསྐྲུན་པར་བློ་ཐག་་་་་རྦད་དེ་ཆོད་ཅིང་། དཔེ་ཚོགས་ཆེན་པོ་འདིའི་མཚན་བྱང་ལ་བོད་ཀྱི་བཅུ་ཕྲག་རིག་མཛོད་ཆེན་མོ་ཞེས་བཏགས་སོ། ། དཔེ་ཚོགས་འདི་ཉིད་རིག་གཞུང་གི་ཆ་ནས་ཚད་ལྡན་ཞིག་ཡོང་བ་དང་། ནང་དོན་གྱི་ཆ་ནས་ཆ་ཚང་བ་ཞིག་ཡོང་བ། ཁེབས་རྒྱའི་ཆ་ནས་རིས་སུ་མ་ཆད་པ་ཞིག་ཡོང་བའི་ཆེད་དུ། དཔེ་ཚོགས་རེ་རེའི་བསྟན་བཅོས་ཀྱི་དཀར་ཆག་ལའང་མཁས་དབང་དུ་མར་དྲི་གཏུག་ཡང་ཡང་བྱས་ཐོག ཐུན་མོང་ནས་གཟབ་ནན་གྱིས་ཞིབ་བཤེར་དང་འདོར་ལེན་བྱས་ཏེ་གཏན་ལ་ཕབ་ཅིང་དཔེ་ཚོགས་སྒྲིག་མཁན་གྱིས་ངལ་བརྒྱ་དང་དུ་བླངས་ཏེ་མ་ཕྱི་འཚོལ་སྡུད་ཀྱི་འོ་བརྒྱལ་ཤིན་ཏུ་མི་་་་་་ཆུང་བ་མྱངས་པའི་ཚུལ་ལས་ཁོང་ཚོས་བོད་ཀྱི་རིག་གནས་འཛིན་སྐྱོང་སྤེལ་གསུམ་གྱི་ལས་དོན་རླབས་པོ་ཆེ་དེར་འཆང་བའི་མཚུངས་མེད་ཐུགས་ཞེན་དང་བླ་མེད་ལྷག་བསམ་མངོན་པར་མཚོན་པས་ང་ཚོ་ལ་སེམས་འགུལ་ཆེན་པོ་ཐེབས་ཏེ་བསྔགས་བརྗོད་ཀྱི་མེ་ཏོག་ལན་བརྒྱར་མི་གཏོར་རང་དབང་་་་་་མེད་པར་གྱུར་ཏོ། ། འདི་ག་དཔེ་སྐྲུན་ཁང་གི་བསམ་འདུན་ལྟར་ན།
བོད་ཀྱི་གྲུབ་མཐའ་ཆེན་པོ་བཞི་གཙོ་བྱས་པའི་མུ་འབྲེལ་དཔེ་ཚོགས་འདི་ཉིད་ལས་གྲུབ་པའི་་་་་བཅུ་ཕྲག་རིག་མཛོད་ཆེན་མོ་འདིས་ད་གཟོད་བོད་ཀྱི་རིག་གནས་བཅུའི་སྤྱི་ཁོག་ཙམ་རྒྱལ་ཁབ་ཕྱི་ནང་གི་རིགས་སོ་སོའི་ཀློག་པ་པོའི་སྤྱན་ལམ་དུ་བསྟར་6ཐུབ་ཅིང་། དཔེ་ཚོགས་འདིས་ད་གཟོད་ཅུང་ཆ་ཚང་ལ་བྱེ་བྲག་གི་ཁྱད་ཆོས་སམ་ཡོན་ཏན་མ་ཉམས་པའི་སྒོ་ནས་བོད་ཀྱི་རིག་གནས་བཅུ་རྒྱུན་འཛིན། གསར་གཏོད། དར་སྤེལ་གྱི་བཤུལ་ལམ་མངོན་པར་གསལ་བ་ཞིག་མཚོན་ཐུབ་པས་བསླབ་སྦྱང་བྱེད་མཁན་ཞིག་ཡིན་ན་དཔེ་ཚོགས་འདིས་ཁྱོད་ལ་་་་་་རིག་གནས་བཅུའི་ཤེས་བྱའི་བང་མཛོད་ཆེན་པོ་ཞིག་གཏད་པ་ཡིན་པས། ཁྱོད་ཀྱི་འདོད་པའི་རེ་བ་ཡིད་བཞིན་དུ་བསྐང་ཐུབ་པར་གདོན་མི་ཟ་ཞིང་། ཞིབ་འཇུག་བྱེད་མཁན་ཞིག་ཡིན་ན་དཔེ་ཚོགས་འདིས་ཁྱོད་ལ་རིག་གནས་བཅུའི་ཟབ་གཏེར་ཆེན་པོ་ཞིག་གཏད་པ་ཡིན་པས། ཁྱོད་ཀྱིས་བརྩོན་འགྲུས་ཀྱིས་སྔོགས་ལ་བློ་རིག་གིས་གཤོར་དང་། དགོས་འདོད་ཀྱི་ནོར་བུ་རིན་པོ་ཆེ་མི་རྙེད་པའི་འོས་ཅི་ཡང་མ་མཆིས་སོ། ། ཡང་ན་གལ་ཏེ་ཁྱེད་ནི་བསྟན་བཅོས་སྡུད་ཉར་ལ་དགའ་བའི་རིག་གནས་པ་ཞིག་ཡིན་ན། དཔེ་ཚོགས་འདིས་ཁྱོད་ལ་བོད་ཀྱི་མཁས་པ་སོ་སོའི་མཛད་ཆོས་གྲགས་ཅན་རྣམས་ཕྱོགས་གཅིག་ཏུ་འདུས་པའི་དཔེ་ཆའི་བང་མཛོད་ཆེན་པོ་ཞིག་གཏད་པ་ཡིན་པས།
ཁྱོད་ཀྱི་རེ་བ་ལྷུན་གྱིས་གྲུབ་པ་མ་ཡིན་ནམ། རྒྱུ་མཚན་དེའི་ཕྱིར་བོད་ཀྱི་རིག་གནས་ལ་དགའ་ཞེན་བྱེད་མཁན་རྣམས་ཀྱིས་དཔེ་ཚོགས་འདི་ཉིད་ལ་ཡིད་དབང་ཏོག་ཙམ་གཏོད་ཅིག་དང་། ཤེས་རིག་ལྡན་པའི་མི་རིགས་བགྲེས་པོ་ཞིག་གི་རིག་པའི་གཟི་དཔལ་དང་ངོ་མཚར་བའི་ཡོན་ཏན་གསང་བ་མཐའ་དག་འདི་ན་གདའོ། ། གལ་ཏེ་ཁྱོད་ལ་དཔེ་ཚོགས་འདི་ཉིད་ཚར་གཅིག་འབྱོར་བ་ཡིན་ན། ཁྱོད་ལ་བོད་ཀྱི་རིག་གནས་བཅུའི་ནོར་བུ་ཆེན་པོ་ཞིག་བདག་གིར་འཐོབ་པ་དང་གཉིས་སུ་མ་མཆིས་པའི་བློ་ཚིམ་ཆོག་ཆོག་ཡིན་ཞེས་སྨྲ་བར་སྤོབས་སོ། ། 7དཔེ་ཚོགས་འདི་འདྲ་ཆེན་པོ་ཞིག་བསྒྲིགས་ཏེ་པར་དུ་བསྐྲུན་པ་ནི་ཐེངས་དང་པོ་ཡིན་ཞིང་། ཉམས་མྱོང་ཞན་ལ་གང་ཅིའི་མཐུན་རྐྱེན་འཛོམས་མིན་གྱི་དབང་གིས་གྲུབ་མཐའ་རེ་རེའི་དཔེ་ཚོགས་ཀྱི་ནང་ནས་ལ་ལར་ཚད་ལྡན་ཡིན་མིན་གྱི་ཐེ་ཚོམ་དང་ཐ་ན་འདོད་ཚུལ་མི་མཐུན་པའི་་་་་་་གནས་ཚུལ་འབྱུང་སྲིད་ཅིང་། ལ་ལར་ལྟ་བའི་དབང་གིས་གཞན་དང་གཞན་ལ་ཕོག་ཐུག་འབྱུང་བའི་ནང་དོན་ཡང་ཏོག་ཙམ་རེ་ཅིས་ཀྱང་ཡོད་་་་་ངེས་ཡིན་ན་དེ་དག་ནི་སྔར་འདས་ཀྱི་ལོ་རྒྱུས་ཤིག་ཡིན་པའི་ངོས་ནས་བཤད་ན་སོར་བཞག་མི་བྱེད་ཀ་མེད་ཡིན་པས། ཀློག་མཁན་ཚོས་ཀློག་པའི་ཚེ་ན་ལོ་རྒྱུས་ཀྱི་ལྟ་བ་ཡང་དག་ཅིག་བཟུང་ནས་བརྟག་གཞིགས་དང་ཞིབ་འཇུག་བྱ་ལ། དགེ་སྐྱོན་གང་ཡིན་ཡང་བོད་ཀྱི་རིག་གནས་སྤྱི་ལ་ཕྱར་བ་གྲུ་འདེགས་ཀྱི་དགེ་ཚོགས་སུ་མཐོང་ནས་ཐུགས་འཁུར་དང་རྒྱབ་སྐྱོར་གནང་བར་འཚལ་་་་ཞིང་ལྷག་བསམ་རྣམ་པར་དག་པའི་དགོངས་འཆར་ལྷུགས་སྩོལ་ཡོད་པ་ཞུ་ཞུ་ཞེས་ལག་པའི་སྙིམ་པ་སྙིང་གར་སྦྱར་ནས་ཞུས་པ་ལགས་ཏེ།
དགེ་བ་འདིས་ཀྱང་བོད་ཀྱི་རིག་གནས་བཅུའི་ཀླུང་རྒྱུན་ཆད་མེད་རྟག་ཏུ་འབབ་ཅིང་དབྱར་མཚོ་བཞིན་འཕེལ་ཞིང་རྒྱས་པར་གྱུར་ཅིག་ཅེས་གཙོ་སྒྲིག་པའི་མིང་ཙམ་འཛིན་པ་སངས་རྒྱས་ནས་ཟླ་ཚེས་བཟང་པོ་ལ་བྲིས།
གཞུང་འདིའི་མཚམས་སྦྱོར་མདོར་བསྡུས།
གཞུང་འདིའི་མཚམས་སྦྱོར་མདོར་བསྡུས། ཀརྨ་པ་སྐུ་ཕྲེང་བརྒྱད་པ་མི་བསྐྱོད་རྡོ་རྗེ་ནི། རབ་བྱུང་དགུ་པ་མེ་ཡོས(1507)ལོར་ཡབ་ཨ་བྱམས་དང་ཡུམ་བླ་མ་སྒྲོན་གཉིས་ཀྱི་སྲས་སུ་ཆབ་མདོ་ངོམ་རྒྱུད་དུ་སྐུ་འཁྲུངས། ཞལ་གཟིགས་ལུང་བསྟན་མངོན་མཁྱེན་སོགས་རྒྱ་ཆེར་མངའ། ཀརྨ་ལོ་ཙཱ་བ་རིན་ཆེན་བཀྲ་ཤིས། འདན་མ་གྲུབ་ཆེན་སངས་རྒྱས་མཉན་པ་སོགས་མཁས་གྲུབ་ཀྱི་སྐྱེས་བུ་མང་པོ་ལས་ཐུན་་་་་མོང་དང་ཐུན་མིན་མདོ་སྔགས་ཟབ་རྒྱས་སྨིན་གྲོལ་གྱི་གདམས་པ་ནོད་ཅིང་གསན་བསམ་སྒོམ་སྒྲུབ་ཚུལ་བཞིན་གནང་། སྒྲ་དང་སུམ་རྟགས་དབུ་པར་འདུལ་མཛོད། དགོངས་གཅིག་འགྲེལ་ཆེན། ཁྲིད་ཐུང་བརྒྱ་རྩ་སོགས་མདོ་སྔགས་ཀྱི་དགོངས་འགྲེལ་བསྟན་བཅོས་པོད་སུམ་ཅུ་བརྩམས། མདོ་དབུས་ཁམས་གསུམ་རྒྱ་འཇང་ཧོར་སོགས་སུ་དངོས་དང་བརྒྱུད་ནས་བསྟན་འགྲོའི་དོན་རླབས་པོ་ཆེ་མཛད།
མཐར་དགུང་གྲངས་ཞེ་བརྒྱད་པ་ཤིང་སྟག་(1554)ལོར་སྐུ་གཤེགས། སློབ་མའི་གཙོ་བོ་དཔའ་བོ་གཙུག་ལག་ཕྲེང་བ་དང་རྒྱལ་ཚབ་གྲགས་པ་དཔལ་འབྱོར། ཟུར་མཁར་བློ་གྲོས་རྒྱལ་པོ་སོགས་ཡིན། དེབ་འདིའི་བརྗོད་བྱའི་གཙོ་བོ་སངས་རྒྱས་བཅོམ་ལྡན་འདས་ཀྱི་བཀའ་ཆོས་ཕུང་བརྒྱད་ཁྲི་བཞི་སྟོང་གི་ཉིང་ཁུ་རྒྱལ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་སྦས་དོན་མངོན་རྟོགས་ཀྱི་རིམ་པ་གསལ་བར་བྱེད་པ་འདི་ལ། འགྲེལ་ཆེན་རྒྱ་གར་མར་གྲགས་པ་ཉེར་གཅིག་དང་བོད་འདིར་གྲུབ་མཐའ་སོ་སོའི་མཁས་པས་མཛད་པ་མང་དུ་བཞུགས་པ་ལས། སྐབས་འདིར་རང་ལུགས་1ཀུན་མཁྱེན་མི་བསྐྱོད་རྡོ་རྗེའི་ཕར་ཕྱིན་འགྲེལ་པ་རྗེ་བཙུན་ངལ་གསོ་ཡོངས་འདུའི་སྨོན་པ་ཞེས། ཤེས་བྱ་མཁྱེན་པ་གསུམ། ཉམས་ལེན་སྦྱོར་བ་བཞི། འབྲས་བུ་ཆོས་ཀྱི་སྐུ་སྟེ་དངོས་པོ་བརྒྱད་དོན་བདུན་ཅུ་སྤྱི་དོན་གཞུང་དོན་སྦྱར་རྩ་འགྲེལ་འཕྲོས་དོན་མཐའ་དཔྱོད་རྣམས་མ་འདྲེས་སོ་སོར་ཕྱེས་ཤིང་གཞན་ཟེར་རྗེས་བརྗོད་ཙམ་མིན་པར་རང་སྟོབས་ཀྱིས་རྩ་བའི་བཞེད་དགོངས་ཐལ་འགྱུར་གཞན་སྟོང་དབུ་མ་ཆེན་པོར་འགྲེལ་པར་མཛད་པའི་་་་བསྟན་བཅོས་ངོ་མཚར་རྨད་དུ་བྱུང་བ་འཁོར་ལོ་བར་ཐའི་དགོངས་པ་་་་འགལ་མེད་གནད་གཅིག་ཏུ་གོ་བའི་གཞུང་བཟང་ཞིག་གོ་ཞེས་སྒྲིག་པ་པོ་སྐྱོ་བྲག་དམ་ཆོས་ཟླ་བས་འཕྲལ་དུ་སྦྱར་བའོ། །
ཤེར་ཕྱིན་མངོན་རྟོགས་རྒྱན་གྱི་འགྲེལ་པ་ཡོངས་འདུ་ས་བརྟོལ་ལྗོན་པ་རྒྱས་པ།
བསྟན་བཅོས་འཆད་པ་ལ་འཇུག་པའི་ཡན་ལག
དང་། ངེས་པའི་དོན་དུ་ན་གཞན་དབང་གི་རྣམ་རིག་ཏུ་སྣང་བའི་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཤེར་ཕྱིན་བཏགས་པ་བ་ཁོ་ནར་བཞག་གོ ། འོ་ན་དེ་ལྟ་བུའི་བཀའ་འམ་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་དེའི་ཚིག་དོན་མྱུར་བར་རྟོགས་ནུས་པའི་བསྟན་བཅོས་དེ་གང་ཞེ་ན། མངོན་པར་རྟོགས་པའི་རྒྱན་འདི་ཡིན་ལ་དེ་ལྟར་ཡིན་པ་ཡང་དེ་ཉིད་ལས། བདེ་བླག་ཏུ་ནི་རྟོགས་པ་ཞེས། ། བྱ་བ་རྩོམ་པའི་དགོས་པ་ཡིན། ། ཅེས་འབྱུང་བ་ལ། བསྟན་བཅོས་འདི་ཉིད་ཀྱི་དགོངས་པ་རྒྱལ་བའི་སྲས་པོ་སེང་གེ་བཟང་པོས་ཇི་ལྟར་འགྲེལ་པའི་ཚུལ་འཆད་པ་ལ་གསུམ། བསྟན་བཅོས་འཆད་པ་ལ་འཇུག་པའི་ཡན་ལག ཡན་ལག་ཅན་གྱི་བསྟན་བཅོས་དངོས།
བཤད་པ་ཡོངས་སུ་རྫོགས་པའི་ཡན་ལག་མཇུག་གི་དོན་ནོ། ། དང་པོ་ལ་གཉིས། ལོ་ཙཱ་བས་བསྟན་བཅོས་བསྒྱུར་བའི་ཡན་ལག་ཏུ་མཛད་པ་དང་། ་ འགྲེལ་པ་མཛད་པ་པོས་རྩོམ་པའི་ཡན་ལག་ཏུ་མཛད་པའོ། ། དང་པོ་ལ་གསུམ། མཚན་གྱི་དོན། བམ་པོའི་གྲངས། འགྱུར་གྱི་ཕྱག་གོ ། དང་པོ་ལ་གཉིས། མཚན་བསྒྱུར་ཅིང་ཞར་ལ་དཀའ་གནས་འགའ་ཞིག་བཤད་པ།
བཏགས་པའི་དགོས་པའོ།། དང་པོ་ནི། རྒྱ་གར་སྐད་དུ། བསྟན་བཅོས་འདིའི་མཚན་ལ། ཨ་གྱི་ཞེས་སྨོས་ནས། པྲ་ནི་དང་པོ་དང་རབ་དང་སོ་སོ་ལ་འཇུག་པའི་དབང་དུ་བྱས་ཏེ་མངོན་སུམ་དང་། མཆོག་ཏུ་གྱུར་པ་དང་། རང་གི་མཚན་ཉིད་ཐ་དད་པར་ཚྭ་ན་སྟེ་ཁོང་དུ་ཆུད་པར་ཉམས་སུ་མྱོང་བའི་དོན་ཡིན་་་་་་པས་ཤེས་རབ་བམ། རབ་ཏུ་ཤེས་པའི་དོན་ཏོ། ། པཱ་ར་མ་ཞེས་པ་ཕ་རོལ་ཀྱང་ཡིན་ལ།
དམ་པའང་ཡིན་ཅིང་མཆོག་གྱུར་ལ་སོགས་པའི་དོན་གྱིས་སྐབས་བབ་མང་དུ་ཡོད་པ་ལས། འདིར་ཕ་རོལ་ཉིད་སྐབས་སུ་བབ་པར་4བཟུང་ནས། མི་ཏ་ནི་ཕྱིན་པའི་དོན་དང། ཨུ་པ་དེ་ཤ་ནི་མན་ངག་དང་ཤཱསྟནི་གདུལ་བྱའི་རྒྱུད་བསླབ་པ་གསུམ་ལྡན་དུ་འཆོས་པ་སྟེ་བསྟན་པའོ། ། ཨ་གྱི་ས་མ་ཡ་ནི་མངོན་སུམ་པར་རྟོགས་པའོ། ། ཨ་ལངྒཱ་ར་ནི་རྒྱན། ནཱ་མ་ནི་ཞེས་བྱ་བ། བྲྀཏྟ་ནི་འགྲེལ་པའོ། ། མཚན་དོན་འདིར་མན་ངག་དང་མངོན་པར་རྟོགས་པ་གཉིས་ལན་གཉིས་སུ་སྨོས་པས་བཟློས་པར་མི་འགྱུར་རམ་ཞེ་ན། མི་འགྱུར་ཏེ།
ཨུ་པ་དེ་ཤ་ནི་དོན་འགྱུར་དུ་བྱས་པའི་མན་ངག་སྟེ་ཚིག་ཉུང་ངུས་དོན་རྒྱ་ཆེན་པོ་སྟོན་པ་དང་། སྦས་པའི་དོན་གསལ་བྱེད་དུ་སྦྱར་ལ། ཨ་གི་ས་མ་ཡ་ནི་མངོན་རྟོགས་ཀྱི་དོན་ཏེ་སྔ་མ་ཐབས་དང་། ཕྱི་མ་ཐབས་བྱུང་དུ་བཞག་གོ ། འདིར་རྒྱན་དུ་འཇོག་པ་ནི་ཚིག་དོན་གཉིས་ཀ་གསལ་བའམ། གཉིས་ཀ་མཛེས་པར་བྱེད་པའི་རྒྱན་ཡིན་ནོ། ། བཏགས་པའི་དགོས་པ་ནི། རྒྱ་སྐད་སྨོས་པའི་དགོས་པ་དང་། བོད་སྐད་སྨོས་པའི་དགོས་པ་རྟོགས་པར་སླ་ལ། མཚན་བཏགས་པའི་དགོས་པ་ཁྱད་པར་དུ་བཤད་པ་ནི།
མིང་ལས་དོན་དྲན་དགོས་པའི་རྒྱུ་མཚན་གྱིས། མིང་དུ་གདགས་པར་མ་མཛད་ན། ། ཞེས་པ་ལྟར་རོ། ། འོ་ན་མིང་དེ་གླེགས་བམ་གྱི་དབུར་བཀོད་པ་ཅི་ཞེ་ན། བཙལ་སླ་བའི་ཆེད་དུའོ། ། གཉིས་པ་བམ་པོའི་གྲངས་ནི། བམ་པོ་དང་པོ། བམ་པོའི་ཐ་སྙད་ནི་ལོ་ཙཱ་བས་བཀོད་པ་ཡིན་གྱི། བསྟན་བཅོས་ལ་ལྷད་མི་འཇུག་པའི་ཕྱིར་བམ་ཚད་དུ་བཀོད་པ་ཡིན་ནོ། ། བམ་པོ་ལ་ཚད་མཐའ་གཅིག་ཏུ་ངེས་པའང་མིན་ལ།
མདོར་ན་རྒྱ་གར་གྱི་བསྟན་བཅོས་བོད་སྐད་དུ་བསྒྱུར་བ་ན་ཤླཽ་ཀ་འཕེལ་བའམ་ཉུང་ངུར་གྱུར་པས་ཚད་བཞག་མ་ནུས་པས་ན་བམ་པོའི་ཚད་དུ་བཅོས་པ་ཡིན་ནོ། ། གསུམ་པ་འགྱུར་གྱི་ཕྱག་ནི། ལོ་ཙཱ་བ་རྣམས་ཀྱིས་འགྱུར་བྱེད་པ་ན་སྡེ་སྣོད་གར་གཏོགས་པའི་5ཁྱད་པར་ཕྱག་གི་ཡུལ་ལས་ཤེས་དགོས་ཏེ། འདིར་མདོ་སྡེའི་སྡེ་སྣོད་དུ་གཏོགས་པས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། ། ཞེས་གསུངས་སོ། ། གཉིས་པ་འགྲེལ་པ་མཛད་པ་པོས་འགྲེལ་པ་རྩོམ་པའི་ཡན་ལག་ཏུ་མཛད་པ་ལ་ལྔ། མཆོད་་པར་བརྗོད་ཅིང་དབྱེ་བར་་དམ་བཅའ་བ། སློབ་དཔོན་སྔ་མས་ཕྱེ་བའི་ཚུལ། འགའ་ཞིག་གིས་མ་རྙེད་པ་རྙེད་་པར་བསྟན་པ།
རྙེད་པའི་རྒྱུ་བསྟན་པ། ཁེངས་བསྐྱུང་བའོ། ། དང་པོ་་ནི། སློབ་དཔོན་ཁྱོད་ཀྱི་འགྲེལ་པ་འདིས་བཤད་པར་བྱ་བའི་མདོ་གང་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་གང་ལས་དེ་དག་གི་རྒྱན་མགོན་པོ་བྱམས་་་་་་པས་ཚིག་ལེའུར་བྱས་པ་དང་། དག་གི་སྒྲས་ཡུམ་གསུམ་པོ་ཀུན་གྱི་རྒྱན་དུ་འགྲེལ་པ་འདི་འགྱུར་བའི་ཕྱིར་ནི་སེང་གེ་བཟང་པོ་ཁོ་བོས་རྣམ་པར་དབྱེ་་་་བའི་ཕྱིར་དང་པོར་གུས་པས་ཕྱག་འཚལ་བའོ། ། གཉིས་པ་ལ་བཞི། ཐོགས་མེད་ཀྱིས་རྣ་མ་བཤད་མཛད་ཚུལ། དབྱིག་གཉེན་གྱིས་བགྲོལ་ཚུལ། འཕགས་གྲོལ་གྱིས་ཕྱེ་ཚུལ།
བཙུན་གྲོལ་གྱིས་རྣམ་བཤད་བྱས་ཚུལ་ལོ། ། དང་པོ་ནི། འཕགས་པའི་སར་བཞུགས་པའི་ཐོགས་མེད་སྐྱོབ་ཉིད་ཀྱིས་འགྲོ་བ་་མུ་མེད་པ་ལ་སྡུག་བསྔལ་གྱི་ཕུང་པོ་བསམ་གྱིས་མི་ཁྱབ་པ་དང་ལྡན་པར་གཟིགས་་་་ནས་སྡུག་བསྔལ་བ་དེ་དག་ལ་སྙིང་རྗེས་ཆགས་པས་རང་དོན་དོན་གཉེར་གྱི་་སྲིད་ཞིའི་བདེ་བ་ཀུན་ལ་ཆགས་མེད་དུ་མཛད་པ་ཡིན་་ཏེ། ཆོས་ཀྱི་བཤེས་གཉེན་གྱིས། ཀུན་ཆགས་མཛད་ཅེས་འདོན་པ་ནི་ནོར་བ་ཡིན་ཏེ། དགག་པའི་ཨ་ཐུང་མཚམས་སྦྱོར་མ་ཤེས་པས་རིང་པོར་བཏོན་པའི་ཕྱིར། དེས་ན། འགྲོ་ལ་ཆགས་པས་ཆགས་མེད་མཛད། ཅེས་འདོན་དགོས་སོ་ཞེས་གསུངས་ལ། དེ་ལྟ་བུའི་འཕགས་པ་དེས་མི་ཕམ་མབོན་པོ་ལ་ཆོས་དངོས་སུ་གསན་པ་6ཡིན་ཏེ།
མངོན་པར་རྟོགས་པའི་རྒྱན་གྱི་སྣང་བ་ལས། དེ་ཡང་འདི་ལྟར་ཐོས་ཏེ། འཕགས་པ་ཐོགས་མེད་གསུང་རབ་མ་ལུས་པའི་དོན་ཐུགས་སུ་ཆུད་ཅིང་རྟོགས་པ་ཐོབ་པ་ཡིན་དུ་ཟིན་ཀྱང་ཟློས་ཏེ་གསུངས་པ་མང་བ་་་་་་་དང་། ཟློས་ཏེ་གསུངས་པ་མ་ཡིན་པའི་ཕྱོགས་ལའང་ཚིག་སོ་སོར་རྣམ་པར་བཅད་པ་མ་གཟིགས་པ་དང་། ཟབ་པ་ཉིད་ཀྱིས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་སྤོབས་པར་མ་དཔྱོད་ནས་ཡིད་མི་བདེ་བ་རྗེས་སུ་ཐོབ་པར་་་་གྱུར་ཏོ། ། དེ་ནས་དེའི་དོན་དུ་བཅོམ་ལྡན་འདས་བྱམས་པ་མཉེས་པར་བྱས་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་བཤད་པ་མངོན་པར་་་་་་་་རྟོགས་པའི་རྒྱན་གྱི་ཚིག་ལེའུར་བྱས་པའི་བསྟན་བཅོས་མཛད་དོ། ། དེས་གསན་ནས་ཀྱང་འཕགས་པ་ཐོགས་མེད་ཀྱིས་དབྱིག་གཉེན་ལ་སོགས་པ་ལ་བཤད་པ་ཡིན་ནོ། ། ཞེས་གསུངས་པའི་ཕྱིར། དེ་ལྟར་གསན་ནས་དེ་བཞིན་གཤེགས་པས་གསུངས་པའི་རྒྱལ་བའི་ཡུམ་གྱི་བསྟན་བཅོས་ཆེན་པོའི་རྣམ་་་་བཤད་མཛད་དོ། ། རྒྱལ་བའི་བཀའ་ལ་བསྟན་བཅོས་ཀྱི་མིང་གིས་བསྟན་པ་ནི་ལུགས་ལ་མི་འབྱུང་བའང་མ་ཡིན་ཏེ།
འདུལ་བ་ལུང་ལས། རྒྱལ་བ་སྟོན་པ་དེ་ཡི་བསྟན་བཅོས་དག མདོ་དང་ཆོས་མངོན་ཡིན་གསུངས་འདུལ་བ་ནི། ། སྟོན་དང་བསྟན་བཅོས་དངོས་ཡིན་དེ་ཡི་ཕྱིར། ། ཞེས་པས་མི་འཐད་པ་མ་ཡིན་ནོ། ། འདི་ཉིད་ཀྱིས་མཛད་པའི་རྣམ་བཤད་ནི། ཉི་ཁྲི་རྣམ་ངེས་ཞེས་སྙན་པར་གྲགས་པས་ཚངས་པའི་འཇིག་རྟེན་གྱི་བར་གཡོ་བའི་ལེགས་བཤད་དེའོ། ། གཉིས་པ་ནི། འགྲོ་བ་ཐམས་ཅད་ཀྱི་དོན་གྱི་རྩ་ལག་དམ་པར་གྱུར་པ་སློབ་དཔོན་དབྱིག་གི་གཉེན་གྱིས་རང་རང་གི་གདུལ་བྱ་རྣམས་ཀྱི་་་་་མོས་པའི་བྱེ་བྲག་ལས་གཙོ་བོར་བྱེད་པའི་དབང་དུ་བྱས་ནས་ཤེས་བྱ་ཐམས་7ཅད་ནང་སེམས་ཙམ་གྱི་སྣང་ཆ་ཡིན་པ་ལས་མ་གཏོགས་པར་གཞན་དུ་མེད་པར་ཡང་དག་པར་བརྟེན་ནས་ཡུམ་གྱི་དོན་རྣམ་པར་བགྲོལ་བའི་ཕྱིར་ཉི་ཁྲི་གཞུང་འགྲེལ་མཛད་དོ། ། སྐབས་འདིར་གནས་བརྟན་ཆེན་པོ་དབྱིག་གི་གཉེན་ལ་མི་མོས་པའི་སྐྱེ་བོ་འགའ་ཞིག་གིས།
སློབ་དཔོན་འདིས་ཡུམ་གྱི་དགོངས་པ་དབུ་མར་མ་བཀྲལ་ལོ་ཞེས་པ་ནི། ཕྱོགས་གཅིག་པ་བའི་དབུ་མ་ལ་ཞུགས་པ་རྣམས་ཀྱི་ཡིན་གྱི། གཞན་དུ་ན་ཐོགས་མེད་ཀྱིས་བཞེད་པའི་དབུ་མའི་ལྟ་བ་དེ་ཉིད་ཡུམ་དང་རྒྱན་ལས་འབྱུང་བའི་དགོངས་པ་མཐར་་་་་ཐུག་ཡིན་ལ། སློབ་དཔོན་འདིས་ཐོགས་མེད་བཞེད་པའི་དབུ་མ་དེའི་རྗེས་སུ་འབྲང་བར་མཛད་ཅིང་། དབྱིག་གཉེན་ཞབས་ཀྱིས་ཡུམ་གྱི་དགོངས་པ་གྲུབ་མཐའ་སྨྲ་བ་བཞིའི་ཡ་གྱལ་དུ་གྱུར་པའི་སེམས་ཙམ་དུ་བཀྲལ་བ་ནི་་་་་་་སྐབས་ཡེ་མེད་པ་དང་། སློབ་དཔོན་སེང་གེ་བཟང་པོས་དབྱིག་གཉེན་གྱིས་ཡུམ་དོན་སེམས་ཙམ་དུ་བཀྲལ་བར་མ་གསུངས་ལ། འོན་ཀྱང་ཤེས་བྱ་ནང་གིར་ཡིན་པ་ལ་བརྟེན་ནས་བཀྲལ་ཞེས་པ་ཙམ་ཞིག་གསུངས་ཀྱང་། བརྟེན་ནས་བཀྲལ་བ་ཙམ་གྱིས་དེའི་དགོངས་དོན་མཐར་ཐུག་དེར་བཀྲལ་བ་ཡང་མ་ངེས་པའི་ཕྱིར་རོ། ། གསུམ་པ་ནི། ཐེག་ཆེན་འཕགས་པ་ལས་གོང་འོག་གི་ཁྱད་པར་གྱིས་མཆོག་དམན་ཡོད་པ་ལས།
འདིར་དེའི་ཁོངས་སུ་གཏོགས་པའི་སློབ་དཔོན་རྣམ་པར་གྲོལ་བའི་སྡེ་ཞེས་བྱ་བས་ཀྱང་སྔ་མའི་སློབ་དཔོན་གཞན་དེས་སེམས་ཙམ་གྱི་ལྟ་བ་ཡུམ་དོན་གྱི་དགོངས་པར་འཆད་པར་བྱས་པ་དེས་ཡུམ་དོན་མངོན་སུམ་དུ་བྱས་པ་མ་ཡིན་པར་མཐོང་ནས་ཡུམ་གྱི་་་་་་་དགོངས་དོན་དབུ་མར་གནས་པའི་བློས་རྟོགས་ནས་ཉི་ཁྲི་སྣང་བར་ཡུམ་གྱི་དོན་དབུ་མར་རྣམ་པར་ཕྱེ་བར་མཛད་དོ། ། འཕགས་གྲོལ་གྱིས། དེས་བྱས་8བྱས་པ་མིན་མཐོང་ནས། ། ཞེས་པས། སློབ་དཔོན་དབྱིག་གཉེན་གྱིས་མཛད་པ་དེ་ལེགས་བྱས་སུ་མ་མཐོང་ནས་འཕགས་གྲོལ་གྱིས་རྣམ་པར་དབྱེ་དགོས་པ་བྱུང་ཞེས་འཆད་པར་སྣང་མོད། དེ་ལྟར་ན་འཕགས་གྲོལ་གྱི་སློབ་དཔོན་ནི་དབྱིག་གཉེན་ཞབས་ཡིན་པས་དེ་ཉིད་ཀྱིས་བཀྲལ་བར་མི་ནུས་པ་འཕགས་གྲོལ་གྱིས་ཀྱང་བཀྲལ་ནུས་པ་དཀའ་ལ། གལ་ཏེ་བཀྲལ་ནུས་སུ་ཆུག་ཀྱང་ཉི་ཁྲི་སྣང་བར་སློབ་དཔོན་དབྱིག་གཉེན་ལ་ཟུར་ཡོད་མེད་བརྟག་པས། དེས་བྱས་བྱས་པ་མིན་པར་མཐོང་བའི་ཡུལ་གྱི་སློབ་དཔོན་དེ་དབྱིག་གཉེན་ཞབས་མ་ཡིན་པར་སེམས་སོ། ། ཡང་ཡིན་དུ་ཆུག་ཀྱང་དབྱིག་གཉེན་ཞབས་ཀྱིས་ཡུམ་དོན་སེམས་ཙམ་གྱི་གྲུབ་མཐའ་དང་མཐུན་པར་འབྲེལ་་་་་་་བའི་འགྲེལ་པ་ཞིག་དང་། སེམས་ཙམ་གྱི་ལྟ་བ་ཡུམ་དོན་དུ་འཆད་པ་གཉིས་ཡོད་དགོས་པ་ལས།
དང་པོ་ལྟར་ན་ནི་སེམས་ཙམ་གྱི་གྲུབ་མཐའ་དང་མཐུན་པར་འགྲེལ་པ་བྱས་པས་བྱས་པ་མ་ཡིན་པར་མི་རིགས་ཏེ། དེ་ལྟར་ན་བཅོམ་ལྡན་འདས་ཀྱི་ཡུམ་ཉིད་དུའང་སེམས་ཙམ་དང་ཐུན་མོང་དུ་་་་་་་་་གསུངས་པ་མང་དུ་ཡོད་པ་ལས་དེ་བྱས་པ་མིན་པར་འཆད་མི་རིགས་པའི་་་་ཕྱིར་རོ། ། གཉིས་པ་མི་རིགས་པའི་ཚུལ་ནི་གོང་དུའང་བཤད་ལ། ཁྱད་པར་གྲུབ་མཐའ་སྨྲ་བ་བཞིའི་ཟླས་ཕྱེ་བ་དབུ་མའི་ལྟ་བ་སྟོན་པའི་མདོའི་དགོངས་པ་འགྲེལ་པ་ན་དོན་དེ་ཙམ་དུ་བཀྲལ་ན་བསྟན་པ་ཆུད་གསན་པར་འགྱུར་་་་བས། དབྱིག་གཉེན་ཞབས་ནི་བསྟན་པ་ཆུད་གསན་པར་མི་མཛད་པར་བསྟན་པའི་རྒྱན་གཅིག་པུ་བ་ཡིན་པའི་ཕྱིར་རོ། ། བཞི་པ་ནི། འཕགས་གྲོལ་གྱིས་རྣམ་པར་ཕྱེ་བ་དེའི་འོག་ཏུ་དད་པའི་ས་ཚོགས་ཀྱི་ལམ་ལ་གནས་པའི་བཙུན་པ་རྣམ་པར་གྲོལ་བའི་སྡེས་ཡུམ་གྱི་རྣམ་བཤད་བྱས་ཀྱང་། ཡུམ་9གསུམ་པོའི་བསྟན་བཅོས་མཐའ་དག་མ་རྙེད་པར་ཉི་ཁྲི་ལེ་མང་ཁོ་ནའི་དོན་དུ་རང་གིས་རྙེད་པ་དང་རྗེས་སུ་མཐུན་པར་ཉི་ཁྲི་རྣམ་འགྲེལ་ཞེས་པའི་་་་་་་རྣམ་བཤད་མཛད་དོ། ། བཙུན་པ་གྲོལ་སྡེས་བསྟན་བཅོས་མངོན་པར་རྟོགས་པའི་རྒྱན་འགྲེལ་པ་ན་ཡུམ་གསུམ་ག་མ་རྙེད་པར་མ་ཟད་ཡུམ་བར་པ་ཚང་བ་ལའང་སྦྱར་བའི་ནུས་པ་མ་ཐོབ་པ་ཡིན་ཅེས་ལ་ལས་འཆད་ལ། སྤྱིར་དུ་མདོ་དང་རྒྱན་གཉིས་སྐུ་མཆེད་གཉིས་ཀྱིས་མ་སྦྱར་བར་ཤེར་འབྱུང་དང་ཆོས་བཤེས་གཉིས་ནས་བཤད་ཀྱང་།
སློབ་དཔོན་འདིས་ནི་སྔོན་གྱི་སློབ་དཔོན་མཆེད་གཉིས་ཀྱིས་མདོ་དང་རྒྱན་སྦྱར་བར་གསུངས་ཏེ། དེ་ལྟར་མ་སྦྱར་ན་མདོའི་དོན་རྒྱན་གྱིས་ལེགས་པར་མ་བསྡུས་པའི་སྐྱོན་ཡོད་ཅེས། ཇི་སྐད་དུ། མཁས་པ་རྣམས་ཀྱིས་ཡུམ་ཀུན་ལའང་། ། དོན་བསྡུས་དེ་ཙམ་ཤེས་པར་བྱ། ། དེ་ལྟར་མིན་ན་ཐམས་ཅད་ཀྱིས། ། རིམ་པ་ལེགས་པར་བསྡུས་མ་ཡིན། ། ཅེས་གསུངས་སོ། ། ཁ་ཅིག་སློབ་དཔོན་འདི་ལས་སྔོན་དུ་བྱོན་པའི་སློབ་དཔོན་དག་གིས་ཡུམ་རྒྱས་པ་དང་རྒྱན་མ་སྦྱར་བར་ཉི་ཁྲི་དང་སྦྱར་བ་ཁོ་ནར་སྣང་བ་དང་། གལ་ཏེ་ཡུམ་རྒྱས་པ་ཚིག་རྒྱས་པ་ཙམ་མ་གཏོགས་དོན་གྱི་དགོངས་པ་འགྲེལ་པ་ལ་སྦྱར་དུ་མི་བཏུབ་པ་མ་ཡིན་པར་ཆུག་ཀྱང་།
ཡུམ་གྱི་གླིང་གཞི་དང་། སྐབས་སྐབས་སུ་གང་ཟག་ལུང་བསྟན་པ་དང་། རྟག་ཏུ་ངུ་དང་། ཆོས་འཕགས་དང་། རྗེས་སུ་གཏད་པའི་ལེའུ་དང་། བྱམས་པས་ཞུས་པའི་ལེའུ་རྣམས་རྒྱན་གྱིས་མ་བསྡུས་པས་སྦྱར་དུ་མི་བཏུབ་ཅེས་བྱ་བའང་འཐད་པ་མ་ཡིན་ཏེ། སྔོན་གྱི་འགྲེལ་བྱེད་དམ་པ་རྣམས་ཀྱིས་རྒྱན་གྱིས་མདོའི་དོན་ཐམས་ཅད་བསྡུས་པར་གཟིགས་ནས་དེ་དག་གི་འགྲེལ་པར་གོང་དུ་མ་བསྡུས་པར་གྲགས་པ་དེ་རྣམས་རྒྱན་གྱིས་བསྡུས་པར་10འདི་སྐད་དུ་གསུངས་ཏེ། ཉི་སྣང་ལས། གང་གི་ཕྱིར་སྟོང་ཕྲག་ཉི་ཤུ་རྩ་ལྔ་པོ་འདི་རྣམས་ཀྱི་འདི་སྐད་ཅེས་བྱ་བ་ལ་སོགས་པ་སྐབས་འབྱེད་པ་ནས་བརྩམས་ཏེ་ཡོངས་སུ་རྫོགས་པའི་བར་གྱི་དངོས་པོ་རྣམས་གཅིག་ཏུ་བསྡུས་ན་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཆོས་ཀྱི་སྐུའི་མཛད་པ་་་་་་་དང་བཅས་པའི་མཐར་ཐུག་པ་ལ་དངོས་པོ་བརྒྱད་དུ་འགྱུར་རོ། ། ཞེས་དང་།
བརྒྱད་སྟོང་འགྲེལ་ཆེན་དུ། རྟག་ཏུ་ངུ་དང་། ཆོས་འཕགས་དང་། རྗེས་སུ་གཏད་པའི་ལེའུ་གསུམ་པོ་ཁོ་ན་ལ་རྒྱན་དངོས་སུ་མི་སྦྱོར་བའི་རྒྱུ་མཚན་བཤད་ནས། དེ་དག་གི་སྦས་དོན་དོན་གྱིས་མ་བསྡུས་པ་མ་ཡིན་པར་བསྟན་པ་དང་། གང་ཟག་ལུང་བསྟན་དང་། སྔོན་བྱུང་བ་བརྗོད་པ་ལ་སྦས་དོན་མངོན་རྟོགས་ཀྱི་རིམ་པ་ཡོད་པ་དེ་འདིས་མ་བསྡུས་པའང་མིན་ཏེ། འགྲེལ་ཆེན་ལས། མངོན་པར་རྟོགས་པའི་རིམ་པ་མ་བསྟན་ན། དེ་དག་གིས་སྐྱེས་་བུའི་རིམ་པ་ཅུང་ཟད་ཀྱང་མ་བསྟན་པར་འགྱུར་ཏེ།
མངོན་པར་རྟོགས་པར་རིམ་པ་ཅུང་ཟད་ཀྱང་མ་བསྟན་པའི་ཕྱིར་རོ། ། ཞེས་གསུངས་ལ། བྱམས་ཞུས་ཀྱང་མ་བསྟན་པ་མ་ཡིན་ཏེ། འཕགས་གྲོལ་གྱིས་ཕྲིན་ལས་དང་སྦྱར་ནས་བཤད་པ་ཡིན་ཅེས་ཆོས་ཀྱི་བཤེས་གཉེན་གྱིས་བཤད་ལ། མདོར་ན་མངོན་པར་རྟོགས་པའི་རྒྱན་འདི་ཡུམ་གསུམ་ག་དག་དང་ངེས་པར་སྦྱར་དུ་བཏུབ་པ་ཁོ་ན་ཡིན་ཏེ། འགྲེལ་ཆེན་ལས། གཞུང་འདི་ཡི་ནི་ཚད་ངེས་ནི། ། ཡུམ་འདི་ཡི་ནི་མཚན་ཉིད་ཡིན། ཅེས་དང་། འགྲེལ་ཆུང་ལས།
ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མ་ལུས་པ་ཞེས་གསུངས་པས་སོ། ། འཇིགས་མེད་འབྱུང་གནས་སྦས་པ་སོགས་སློབ་དཔོན་འདི་ལ་ཟུར་ཟ་བ་འགའ་ཞིག་གིས། མདོའི་དགོངས་པ་ཐམས་ཅད་ནི་དེའི་རྒྱན་ཚིག་ལེའུར་བྱས་པས་11བསྡུས་པ་མེད་དོ་ཞེས་སྨྲ་ལ། དེ་དག་མི་རིགས་པའི་ཕྱིར་ན་ཡུམ་གསུམ་གྱི་བརྗོད་བྱའི་དོན་ཐམས་ཅད་རྒྱན་གྱིས་བསྡུས་པས། ཡུམ་གསུམ་ག་དང་རྒྱན་སྦྱར་བའི་རྗོད་བྱེད་ཀྱི་ཚིག་གི་རིམ་པ་འགྲེལ་པ་ནི་སློབ་དཔོན་སེང་གེ་བཟང་པོས་མཛད་པ་ལས་སྔོན་དུ་བྱུང་བ་གཞན་ཡོད་པ་མ་ཡིན་ནོ། ། ལ་ལ་དག་སློབ་དཔོན་དབྱིག་གཉེན་གྱིས་ཡུམ་གསུམ་གནོད་འཇོམས་ནི་ཡུམ་་་་གསུམ་ག་དང་སྦྱར་ཅེས་སྨྲ་ཡང་རྒྱས་འབྲིང་གཉིས་དང་། ཁྲི་བརྒྱད་སྟོང་པ་དང་སྦྱར་གྱི། འཕགས་པ་བརྒྱད་སྟོང་པ་དང་མ་སྦྱར་བས་འཐད་པ་མིན་ནོ། ། གསུམ་པ་འགའ་ཞིག་གིས་མ་རྙེད་པ་རྙེད་པར་བསྟན་པ་ནི། རྒྱལ་བའི་སྲས་པོ་རང་ཉིད་ཡང་དག་པའི་ལམ་འཚོལ་བ་དེ་ལྟར་ན་མཁས་པ་སྔ་མའི་ལེགས་བཤད་ཀྱིས་དྲི་མ་མེད་པའི་བློ་ལ་མི་ཤེས་པ་བསལ་ཏེ་ཤེས་རབ་ཀྱིས་སྣང་བར་བྱས་ཤིང་གནས་པ་ན།
སློབ་དཔོན་འགའ་ཞིག་ཁོ་ནས་མ་རྙེད་པའི་བསྟན་བཅོས་མདོ་དང་རྒྱན་མཐའ་དག་གི་ཚིགས་དོན་འདི་ཇི་ལྟ་བ་དེ་ལྟ་བུར་སེང་གེ་བཟང་པོ་ཁོ་བོས་རྙེད་པ་གང་ཡིན་པ་དེ་ཡ་མཚན་ཆེའོ་ཞེས་རང་ཉིད་ཀྱི་དགེ་བའི་རྩ་བ་ལ་རྗེས་སུ་ཡི་རང་བ་མཛད་པའོ། ། བཞི་པ་རྙེད་པའི་རྒྱུ་བསྟན་པ་ནི། གཞན་གྱིས་མ་རྙེད་པ་དེ་ལྟ་བས་ན་ཤེར་ཕྱིན་གྱི་མདོ་འདི་ཤིན་ཏུ་རྙེད་པར་དཀའ་བ་དང་། དེ་ནས་འབྱུང་བའི་ཟབ་མོའི་ལམ་འདི་ལྟ་བུ་ཐབས་ཅི་ཞིག་ལྟར་དུ་ཁྱོད་ཀྱིས་རྙེད་པ་ཡིན་ཅེ་ན། སངས་རྒྱས་ཀྱིས་བྱིན་གྱིས་བརླབས་པའི་དབང་གིས་རྙེད་པ་ཡིན་ནོ་ཞེས་གསུངས་ལ། དེ་རྙེད་པའི་ཚུལ་ཡང་། སློབ་དཔོན་ཆོས་ཀྱི་བཤེས་གཉེན་གྱི་ཊཱི་ཀུར་ལོ་བཅུ་བདུན་དུ་བཤེས་གཉེན་མཉེས་པར་བྱས་ནས། རྨི་ལམ་དུ་རྗེ་བཙུན་བྱམས་པས་རྗེས་སུ་བཟུང་ཞེས་བཤད། དེ་ཡང་འདི་ལྟར་ཐོས་ཏེ། སློབ་དཔོན་སེང་12གེ་བཟང་པོ་ཞེས་བྱ་བ་ཕྱི་ནང་གི་གྲུབ་མཐའ་ཐམས་ཅད་ལ་མཁས་པ།
ཁྱད་པར་ཡུམ་གྱི་དོན་ལ་མཁས་པ་དེས་མཁན་པོ་རྣམ་པར་སྣང་མཛད་བཟང་པོ་ལ་བྱམས་པའི་སྒྲུབ་ཐབས་ཞུས་ཏེ་བསྒྲུབས་པས། མི་ལམ་དུ་དགེ་སློང་གུར་གུམ་མདོག་ཅན་སྤྱོད་ལམ་ཤིན་ཏུ་མཛེས་པ་ཞིག་མིས་ཏེ། ཤར་ཕྱོགས་ཁ་སར་པཱ་ཎིར་སོང་ཞིག་ཅེས་བསྟན་ཏོ། ། སང་དེ་དེར་སོང་ནས་ཞག་གསུམ་སྒྱུང་བར་གནས་པ་བྱས་ཏེ་མི་ལམ་བརྟགས་པས་ཐོ་རངས་རྨི་ལམ་ན་ཨོ་་་་་་་ཏནྟ་པུ་རི་མི་ཏྲ་རའི་གརྩོ་ལའི་སྟེང་གི་ནམ་མཁའ་ལ་སྤྲིན་སྟུག་པོ་ཞིག་གི་་་་་གསེབ་ན་ལྷའི་ལུས་སྟོད་སྤྲིན་གྱི་གསེབ་ནས་རྒྱུང་སྟེ་མཆོད་རྫས་སྣ་ཚོགས་་་་་ཀྱིས་མཆོད་པ་བྱེད་པ་མཐོང་སྟེ། ཅི་བྱེད་དྲིས་པས། རྗེ་བཙུན་བྱམས་པས་བརྒྱད་སྟོང་པ་གསུང་བ་ལ་མཆོད་པ་བྱེད་ཟེར། རིང་དུ་བལྟས་པས་རྗེ་བཙུན་ཞལ་གསེར་མདོག་ཅན་སྤྱི་གཙུག་མཆོད་རྟེན་གྱིས་སྤྲས་པ། ཕྱག་གཡས་ཆོས་འཆད་ཀྱི་ཕྱག་རྒྱ་མཛད་པ་ཞིག་མཐོང་ནས་ཕྱག་དང་མཆོད་པ་བྱས་ཏེ། ཉིད་ཀྱི་བསྟན་བཅོས་འདི་ལ་དེང་སང་འགྲེལ་པ་མང་དུ་སྣང་བས་གང་གི་རྗེས་སུ་འཇུག་པར་བགྱི་ཞེས་ཞུས་པས། ཐམས་ཅད་ཀྱི་ཁྱད་རྟོགས་ལ་འཐད་པ་བསྡུས་ཏེ་ཁྱེད་ཀྱིས་བསྟན་བཅོས་ཕྱོགས་གཅིག་ཏུ་རྩོམས་ཤིག་ཅེས་གནང་བ་ཐོབ་པས་སངས་རྒྱས་ཀྱིས་བྱིན་གྱིས་བརླབས་པ་དང་།
རང་བཞིན་གྱིས་ཤེས་རབ་ཕུན་སུམ་ཚོགས་པ་དང་། སངས་རྒྱས་ནས་བརྒྱུད་པའི་གདམས་ངག་བར་མ་ཆད་དུ་ཡོད་པའི་མཁས་པ་དེ་ལྟ་བུ་རྣམས་ཀྱིས་ནི་གང་ལ་མཁས་པའི་ཡུལ་གྱི་ཤེར་ཕྱིན་དེ་དབྱེ་བར་རིགས་སོ་ཞེས་སོ། ། ལྔ་པ་ཁེངས་བསྐྱུང་བ་ནི། ཤེར་ཕྱིན་གྱི་མདོ་འདིའི་དོན་རྣམ་པ་ཀུན་ཏུ་སེང་བཟང་བདག་གི་སྤྱོད་ཡུལ་མིན་ཀྱང་འགྲེལ་པ་བརྩམས་པ་ལ་བསོད་ནམས་13ཐོབ་པར་འགྱུར་བ་དག་ལས་དགེ་བའི་རྩ་བ་བསྒྲུབ་པ་དང་། དེ་བསྒྲུབས་པས་སངས་རྒྱས་ཀྱི་རྒྱུར་རྗེས་སུ་མཐུན་པར་དགོངས་པའི་ཕྱིར་རང་དང་་་་་་གཞན་ལ་ཕན་པ་རྒྱ་ཆེན་པོ་གདགས་པའི་འདོད་པས་སྤྲོ་བ་ལྷག་པོར་སྐྱེས་སོ་ཞེས་ཁེངས་པ་བསྐྱུང་བར་མཛད་དོ། ། གཉིས་པ་ཡན་ལག་ཅན་གྱི་བསྟན་བཅོས་དངོས་ལ་གསུམ། རང་ཉིད་བསྟན་བཅོས་རྩོམ་པ་ལ་འཇུག་པའི་ཡན་ལག་ཏུ་མཆོད་བརྗོད། བརྩམས་པའི་བསྟན་བཅོས་ལ་གཞན་འཇུག་པ་དགོས་འབྲེལ། འཇུག་བྱ་བསྟན་བཅོས་ཀྱི་བརྗོད་བྱ་མངོན་རྟོགས་ཉིད་བཤད་པའོ། ། དང་པོ་ལ་གསུམ།
མཚམས་སྦྱར་བ་དང་། རྩ་བ་དང་། འགྲེལ་པའོ། ། དང་པོ་ནི། འཕགས་པ་བྱམས་པ་རང་ཉིད་ཀྱི་མཆོག་ཏུ་གྱུར་པའི་སྤྱོད་པའམ་དམ་པའི་སྤྱོད་པ་དང་མཐུན་པར་གདུལ་བྱ་ལ་རབ་ཏུ་སྟོན་པས་དེའི་སླད་དུ་བཅོམ་ལྡན་འདས་བྱམས་པ་རང་ཉིད་ཀྱི་ཐུགས་རྣམ་པར་མི་་་་་རྟོག་པ་སོ་སོ་རང་གིས་རིག་པའི་ཡེ་ཤེས་ཀྱིས་གཞི་ལམ་རྣམ་གསུམ་རང་་་་་་་བཞིན་གྱིས་སྐྱེ་བ་མེད་པར་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡུལ་དུ་བྱས་པའི་ཡུལ་ཅན་གྱི་མཁྱེན་པ་ཁྱད་པར་ཅན་རབ་ཏུ་དང་བ་དེ་ནི་ངེས་པར་ལེགས་པ་ཐམས་ཅད་འཐོབ་པའི་རྒྱུའི་གཙོ་བོ་ཡིན་ནོ་ཞེས་བྱ་བར་རྗེ་་་་བཙུན་ཉིད་ཀྱིས་ངེས་པར་ཐུགས་ལ་བཟུང་ནས་དེ་ལྟ་བུའི་ཡུལ་ཡུལ་ཅན་་་་་ངེས་ལེགས་ཐམས་ཅད་ཀྱི་རྒྱུའི་རང་བཞིན་གྱི་རིགས་སུ་གནས་པ་མིང་་་་་་་་་གཞན་བཅོམ་ལྡན་འདས་མར་འབོད་པ་གང་ཡིན་པ་དེ་ནི་ཡོན་ཏན་རིན་པོ་ཆེ་ཐམས་ཅད་ཀྱི་འབྱུང་ཁུངས་ཡིན་ལ། དེ་ལྟ་བུའི་གནས་དེ་ལས་ཡོན་ཏན་ཕུལ་དུ་དབྱུང་དུ་མེད་ཅིང་རྒྱ་ཆེ་བས་ན་དཔག་ཏུ་མེད་པའི་འབྱུང་གནས་ལ་གཞན་དག་ཐོས་བསམ་སྒོམ་གསུམ་གྱི་དོན་ལ་རིམ་གྱིས་འཇུག་པར་བྱ་་་་་14 ་
བཤད་པ་མཐར་ཕྱིན་པའི་ཚུལ་རྫོགས་ཚིག་སྨོས་པ་དང་འགྱུར་བྱང་བསྟན་པ།
ིག་མ་ཐ་མའི་དབང་དུ་བྱས་ན་སྐད་ཅིག་མའི་སྦྱོར་བ་བཞི་དང་། སྦྱོར་བ་དེའི་རྣམ་སྨིན་ཆོས་ཀྱི་སྐུ་དང་བཅས་པས་ནི་ཤེར་ཕྱིན་གྱི་དོན་ཐམས་ཅད་བསྡུས་ཏེ་འདི་ནི་བསྡུས་ཚུལ་སྔ་མ་ལས་གཞན་ཏེ་རྣམ་པ་དྲུག་ཏུ་བསྡུས་པ་ཡིན་ནོ་ཞེས་བྱ་བ་གསུངས་ཏེ་་་་་་ཞེས་བཀོད་དོ། ། གསུམ་པ་ལ་བཤད་བསྡུ་གཉིས་ལས། དང་པོ་ནི། དང་པོར་རྣམ་པ་ཐམས་ཅད་མཁྱེན་པ་ཉིད་དང་། ལ་སོགས་པས་ཐམས་ཅད་མཁྱེན་པ་ཉིད་གསུམ་ནི་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་མངོན་པར་མཚོན་པའི་གནས་ཉིད་ཡིན་པས་མཚན་ཉིད་དོ། ། དེ་ནས་མཁྱེན་གསུམ་གྱི་དོན་དབང་དུ་བྱ་བའི་ཕྱིར་རྣམ་ཀུན་སྦྱོར་བ་འདིས་ཐམས་ཅད་མཁྱེན་པ་ཉིད་གསུམ་སྒོམ་པ་ལ་སྦྱོར་བས་ན་རྣམ་པ་ཐམས་ཅད་མངོན་པར་རྫོགས་་་་་པར་རྟོགས་པ་ནི་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་ཡིན་ནོ། ། དེ་ནས་སྦྱོར་བ་དེ་ཤིན་ཏུ་གོམས་པས་རྟོགས་པ་ཕུལ་དུ་བྱུང་བར་འགྲོ་བའི་་་་་་་ཕྱིར་རྩེ་མོའི་མངོན་པར་རྟོགས་པ་ནི་ཐམས་ཅད་མཁྱེན་པ་ཉིད་གསུམ་གྱི་་་་་བསྡུས་བསྒོམ་རབ་ཏུ་གྱུར་པའི་གནས་སྐབས་སོ་སོ་བའི་རྩེ་སྦྱོར་ཡང་ཐ་དད་པ་ཡིན་ནོ། ། རྩེ་སྦྱོར་དེ་ནས་རྩེ་སྦྱོར་རྟོགས་པའི་མཁྱེན་གསུམ་གྱི་དངོས་པོ་ངེས་པར་བྱ་བའི་ཕྱིར་མཁྱེན་གསུམ་སོ་སོ་བ་དང་། དེ་གསུམ་པོ་སྦྱོར་བ་དང་པོ་གཉིས་སུ་མཁྱེན་གསུམ་མཐའ་དག་སྡོམ་པར་བྱས་ཏེ་རྒྱུད་ལ་རྣམ་་་་་པར་བསྒོམས་པའི་དོན་གཞུང་སྲོང་བར་བྱེད་པས་ཏེ་མཐར་འདོན་པའམ་་་་མཐར་གྱིས་པའི་མངོན་པར་རྟོགས་པ་ནི་ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་སྐབས་ཡིན་ནོ། །
སྦྱོར་བ་དེའི་འོག་ནས་གོམས་པས་ཁྱད་པར་དུ་འགྲོར་མེད་པས་ཡང་དག་པར་སྐད་ཅིག་མ་གཅིག་པའི་མངོན་པར་1157རྫོགས་པར་བྱང་ཆུབ་པ་ནི་ཐམས་ཅད་མཁྱེན་པ་ཉིད་གསུམ་གྱི་སྒོམ་པ་མཐར་ཐུག་པའི་གནས་སྐབས་ཡིན་ནོ། ། དེ་ནས་དེའི་འོག་ཏུ་སྦྱོར་བ་བསྒོམས་པ་དེའང་འབྲས་བུ་ཡིན་པས་ཆོས་ཀྱི་སྐུ་མཛད་པ་དང་བཅས་པ་ནི་རྒྱུ་དུས་ཀྱི་ཐམས་ཅད་མཁྱེན་པ་ཉིད་གསུམ་གྱི་དོན་ལ་ནན་ཏན་དུ་བྱས་་་་་་་པའི་རྣམ་པར་སྨིན་པ་ཡིན་ནོ། ། གཉིས་པ་ནི། དེ་ལྟར་ན་ཡུམ་གསུམ་པོ་ཐམས་ཅད་ཀྱིས་དོན་བརྒྱད་བསྡུས་པ་ལས། གཞན་བསྡུས་ཚུལ་རྣམ་པ་དྲུག་སྟེ། བསྡུ་ཚུལ་རྒྱས་པ་ནི་སྔ་མ་བརྒྱད་ཁོ་ན་བཞིན་དུ་བཤད་པས་ཤེས་པར་བྱ་བ་ཡིན་ནོ། ། གསུམ་པ་བསྡུས་པ་ལ་དད་པའི་གང་ཟག་ལ་གསུམ་དུ་བསྡུས་ཏེ་བསྟན་པ་ལ་སྦྱར་རྩ་འགྲེལ་གསུམ་ལས། དང་པོ་ནི། བར་མ་ལ་དགའ་བའི་སེམས་ཅན་ལ་སྟོན་པས་ཕན་གདགས་པར་བཤད་པ་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་ནས། ཡང་མདོར་བསྡུས་པ་ལ་དགའ་བའི་སེམས་ཅན་ལ་ཕན་གདགས་པར་གཞན་དུ་རྣམ་པར་བཤད་པ་ནི་འདི་སྟེའོ། །
གཉིས་པ་ནི། འཇུག་པའི་ཡུལ་ནི་མཁྱེན་པ་རྣམ་པ་གསུམ་པོ་སྟེ་རྒྱུ་དང་། ཉམས་སུ་ལེན་བྱེད་ཀྱི་ཐབས་ནི་སྦྱོར་བ་བཞིའི་བདག་ཉིད་དང་། ཉམས་སུ་བླངས་པས་ཐོབ་པ་ནི་ཆོས་སྐུ་ཕྲིན་ལས་དང་བཅས་པའི་འབྲས་བུ་དང་བཅས་པ་ཡིན་ལ། ནི་ནི་ངེས་གཟུང་གི་དོན་ཏོ། ། དེ་ལྟར་ཡུམ་གྱི་དོན་ཀུན་བསྡུས་ཚུལ་སྔ་མ་ལས་གཞན་འདི་ལྟ་བུའི་རྣམ་པ་གསུམ་ཡང་ཡོད་དོ་་་་ཞེས་བྱ་བ་གསུངས་ཏེ་ཞེས་བཀོད་དོ། ། གསུམ་པ་ལ་བཤད་བསྡུ་གཉིས་ལས། དང་པོ་ནི། དང་པོར་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་འཇུག་པའི་ཡུལ་གྱི་རྒྱུ་1158ཡིན་ནོ། ། དེ་ཇི་ལྟར་རབ་ཏུ་སྦྱོར་ཞེ་ན།
དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་རྣམ་པ་བཞི་ནི་སྦྱོར་བ་ཡིན་ནོ། ། སྦྱོར་བ་དེ་ལྟ་བུ་དང་ལྡན་པའི་རྒྱུ་དེའི་འབྲས་བུ་ཅི་ཞིག་ཡིན་ཅེ་ན། དེའི་འོག་ཏུ་ཆོས་ཀྱི་སྐུ་ཕྲིན་ལས་དང་བཅས་པ་ནི་འབྲས་བུ་ཡིན་པས་སོ། ། གཉིས་པ་ནི། རྒྱལ་བའི་ཡུམ་རྣམ་པ་གསུམ་གྱིས་ཡུམ་དོན་བསྡུས་པ་འདི་ནི་སྔ་མ་ལས་གཞན་བསྡུ་ཚུལ་རྣམ་པ་གསུམ་དུ་འགྱུར་ཏེ། བསྡུ་ཚུལ་གྱི་སྤྲོས་པ་ལ་དགའ་བ་རྣམས་ལ་སྔ་མ་དེ་ཁོ་ན་བཞིན་དུ་དྲུག་གམ་བརྒྱད་དུ་བཤད་པར་བྱ་བ་ཡིན་ནོ། ། གསུམ་པ་བཤད་པ་ཡོངས་སུ་རྫོགས་པའི་བྱ་བ་ལ་བཞི། བཤད་བྱའི་ཡུམ་གསུམ་བརྗོད་བྱ་གཅིག་པར་བསྟན་པ། བཤད་བྱེད་ཀྱི་འགྲེལ་པ་ཇི་ལྟར་བརྩམས་པའི་ཚུལ། བརྩམས་པའི་དགེ་རྩ་བསྔོ་བ།
ཁེངས་སྐྱུང་བ་འཕྲོས་དང་བཅས་པའོ། ། དང་པོ་ལ་དངོས་དང་དོགས་པ་བསལ་བ་གཉིས་ལས། དང་པོ་ནི། ཡུམ་བསྡུས་པ་ལ་ལས་མངོན་རྟོགས་ཀྱི་དོན་ཚང་བ་ཙམ་དང་། གཞན་བར་མ་ལ་ལས་དོན་དུ་མ་ཟད་ཚིག་ཀྱང་ཚང་ལ། གཞན་རྒྱས་པ་ལས་དོན་རེ་རེ་ཡང་རྣམ་གྲངས་མི་འདྲ་བའི་མིང་ཚིག་གི་དབྱེ་བ་དུ་མས་བརྗོད་པར་མཛད་དེ། རྒྱལ་སྲས་མ་ཕམ་པ་ལ་སོགས་མཁས་པ་རྣམས་ཀྱིས་ཡུམ་ཀུན་བསྡུས་པ་ལའང་དོན་གྱི་མངོན་རྟོགས་བརྒྱད་དུ་བསྡུས་ཚུལ་དེ་་་་་་ཙམ་གཅིག་ཏུ་ཤེས་པར་བྱའོ། ། གཉིས་པ་ལ་དེ་ལྟར་མི་འདོད་པ་དགག་པ་དང་། ཟློས་པ་སྤང་བ་གཉིས་ལས། དང་པོ་ནི།
རྗེ་བཙུན་གྱིས་དེ་ལྟར་དོན་བསྡུས་ཚུལ་མིན་ན། ཡུམ་ཐམས་ཅད་ཀྱི་དོན་རྗེ་བཙུན་གྱིས་རིམ་པ་ལེགས་པར་བསྡུས་པ་མ་ཡིན་པའི་སྐྱོན་དུ་ཐལ་ལོ། ། གཉིས་པ་ནི། ཡུམ་དེ་ཉིད་ལ་1159རྒྱས་འབྲིང་བསྡུས་པ་ལ་སོགས་པའི་རབ་ཏུ་དབྱེ་བས་ཟློས་སྐྱོན་དུ་མི་འགྱུར་ཏེ། སྐལ་བ་དང་འཚམས་པའི་ཆོས་ཀྱི་འཁོར་ལོ་བསྐོར་ཚུལ་གྱི་ཁྱད་པར་ཡོད་པ་ཁོ་ནར་ཟད་པའི་ཕྱིར་རོ། ། གཉིས་པ་བཤད་བྱེད་ཀྱི་འགྲེལ་པ་ཇི་ལྟར་བརྩམས་པའི་ཚུལ་ནི། འཕགས་པ་རྣམ་པར་གྲོལ་བའི་སྡེའི་མཐུ་ཡིས་ཡུམ་གྱི་དོན་མཐོང་བའི་སྒོ་ནས་ནི་གོ་བར་སླ་བའི་ཕྱིར་ཡུམ་གསུམ་པོའི་་་་་་་ཚིག་རེ་རེ་དང་རིམ་པ་བཞིན་དུ་ནི་བསྟན་བཅོས་ཀྱི་ངག་སོགས་སྦྱོར་བའི་་་་མདོ་སྦྱོར་མ་བྱས་པར་མཁན་པོ་ཡང་དག་རྣམ་སྣང་མཛད་དེ་བླ་མ་བཟང་པོ་འདི་ལྟ་བུ་ལ་ཕྱག་འཚལ་ནས། བསྟན་བཅོས་ཀྱི་ཚིག་ལེའུར་བྱས་པའི་འགྲེལ་པ་གསལ་བ་འདི་ནི་སེང་གེ་བཟང་པོ་བདག་གིས་བྱས་སོ། ། གསུམ་པ་བརྩམས་པའི་དགེ་རྩ་བསྔོ་བ་ནི། འགྲེལ་པ་འདི་བསྡེབས་པ་ལས་བྱུང་བའི་དགེ་བ་བདག་གིས་གང་ཐོབ་པ་དེ་ཡི་དགེ་བའི་རྩ་བས་ནི་སྐྱེ་བོ་ཐམས་ཅད་ཀྱིས་བདེ་གཤེགས་ཤེས་རབ་ཐོབ་པར་ཤོག །
བཞི་པ་ཁེངས་སྐྱུང་བ་ལ་གསུམ། དངོས་དང་། ནོངས་པ་བཤགས་པ། དགེ་རྩ་སྤེལ་བའོ། དང་པོ་ནི། བདག་ལྟ་བུའི་ཤེས་རབ་མི་གསལ་བས་བསྟན་བཅོས་ཀྱི་དོན་ཀུན་རང་བློ་ལས་ཕྱི་རོལ་ཏུ་གྱུར་པའི་བདག་ཉིད་ཅན་ཡིན་ན་བདག་གིས་་་་རྟོགས་པའི་འོས་ནི་གང་ན་ཞིག་གོ ། དེས་ན་འཕགས་མཆོག་བྱམས་པ་ལ་སོགས་པའི་བློའི་སྤྱོད་ཡུལ་གྱི་བདག་ཉིད་ཆེན་པོར་གྱུར་པའི་བསྟན་བཅོས་ཀྱི་དོན་ནི་བདག་གི་སྤྱོད་ཡུལ་གང་ན་ཡིན་ཏེ་མ་ཡིན་ནོ། ། གཉིས་པ་ནི། འོན་ཀྱང་ཡུམ་དོན་བདག་གི་སྤྱོད་ཡུལ་མ་ཡིན་ལ། དེ་ལྟ་མོད་ཀྱི།
རང་དང་གཞན་གྱི་དོན་གྱི་ངོར་བག་ཆགས་འཇོག་པའི་ཕྱིར་བདག་གིས་འབད་རྩོལ་བགྱིས་པའི་ནོངས་པ་ལ་སྐྱེ་བོ་མཁས་པ་རྣམས་བཟོད་པར་མཛོད་ཅིག ། ཀྱེ་1160མ། བློ་གྲོས་ཞན་པ་གཞུང་ལུགས་སྣ་ཚོགས་ལ་ཡུན་རིང་དུ་ཐོས་པ་དང་བསམ་པ་དང་སྒོམ་པ་ལ་སོགས་ཀྱིས་སྦྱངས་པས་དུབ་སྟེ་སངས་རྒྱས་ཀྱི་་་་་་་་བསྟན་པའི་དོན་མི་ཤེས་པ་དག་ངལ་གསོ་བའི་གནས་ནི་ཤེས་རབ་ཀྱི་ཕ་་་་་་་རོལ་ཏུ་ཕྱིན་པའི་ལུགས་འདི་ཡིན་ལ། ལུགས་དེ་ནི་ཁོ་བོས་རིང་མོ་ཞིག་ནས་མཐོང་བ་ཡིན་པའི་ཕྱིར་བསྟན་བཅོས་ཀྱི་འགྲེལ་པ་བརྩམས་པ་ལ་སྐྱོན་མེད་པས། སེམས་ཅན་གྱི་དོན་བསྒྲུབ་པར་དགོངས་པ་རྣམས་བདག་གིས་འབད་་པ་འདི་ལ་རྗེས་སུ་ཡི་རང་བར་མཛད་དུ་གསོལ། གསུམ་པ་བཤད་པ་མཐར་ཕྱིན་པའི་ཚུལ་ལ་གཉིས་ལས། རྫོགས་ཚིག་སྨོས་པ་དང་། འགྱུར་བྱང་བསྟན་པའོ། ། དང་པོ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་སློབ་དཔོན་སེང་གེ་བཟང་པོས་མཛད་པ་རྫོགས་སོ།། །།
གཉིས་པ་ལ་སྔ་འགྱུར་གྱི་འགྱུར་བྱང་བསྟན་པ་དང་། ཕྱིས་འགྱུར་གྱི་འགྱུར་བྱང་བསྟན་པ་གཉིས་ལས། དང་པོ་ནི། རྒྱ་གར་གྱི་མཁན་པོ་བིབྱ་ཀཱར་པྲ་བྷཝ་སྟེ་རིག་པའི་འོད་ཟེར་འབྱུང་གནས་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། ། གཉིས་པ་ནི། སླད་ཀྱི་པཎྜིཏ་དཔལ་གོ་མི་འཆི་མེད་ལ་སོགས་པ་དང་། ལོ་ཙཱ་བ་ཆེན་པོ་དགེ་སློང་བློ་ལྡན་ཤེས་རབ་ཀྱིས་བསྒྱུར་ཅིང་ཞུས་ཆེན་གྱི་སྒོ་ནས་་་་་་་ལེགས་པར་གཏན་ལ་ཕབ་པར་མཛད་པའོ། ། མདོར་ན་དེ་བཞིན་གཤེགས་པའི་བཀའ་དྲི་མ་མེད་པ། དེ་བཞིན་གཤེགས་པ་བྱམས་པ་ལྟ་བུའི་འགྲེལ་པ་ལ་བདག་ཅག་རྣམས་ཀྱིས་ཐོས་བསམ་ལྟར་སྣང་ཙམ་བྱེད་པའི་སྐལ་བ་རྙེད་པ་འདི་སྤྲུལ་པའི་ཆོས་རྒྱལ་ལོ་པཎ་དེ་དག་གི་སྐུ་དྲིན་ཁོ་ན་ཡིན་ཅིང་།
དེ་1161དག་ཀྱང་རྫོགས་པའི་སངས་རྒྱས་ཤ་སྟག་ཡིན་པས་སྐུ་དྲིན་དྲན་དྲན་པས་་་་་དད་པ་དང་འཚམས་པའི་བྱིན་རླབས་སྩོལ་ཅིག ། རྣམ་སྡང་སྐྱོན་གྱི་དུག་བྲལ་སྲིད་པའི་མྱ་ངན་མུན་པའི་དཔུང་ནི་འཕོང་གི་དཔོང་སར་ཁཱ་བཞིན་་་་་རིང་ནས་བསྐྲད་མཛད་ལྷན་སྐྱེས་ཡོན་ཏན་འོད་ཟེར་འབར་བའི་གཟི་བྱིན་ཅན། ། མཐའ་ཡས་སེམས་ཅན་ཁམས་ཀྱི་དགོས་དགུའི་ས་བོན་འདིར་གཅིག་་ལས་འཁྲུངས་ཡིད་བཞིན་བང་མཛོད་རིམ་པ་བརྒྱ་པའི་ནང་བཞུགས་ནོར་་་་བུའི་སྙིང་པོ་ཐུགས་རྗེ་ཆེན་པོའི་རང་བཞིན་གང་། ། མཆོད་འོས་རྟག་པར་གསལ་བའི་ཉི་བཞིན་བཅོམ་ལྡན་སྣང་བའི་ཕུང་པོ་ཆགས་པའི་དྲི་བྲལ་ཀུན་དགར་བྱེད་པའི་བདུད་རྩིས་སྲིད་པའི་འཚོ་བ་བྲལ་བ་རྣམས་ལ་བྲན་མཛད་པ། ། སྐྱེ་རྒྱའི་མཉེས་གཤིན་གཤིན་རྗེའི་དགྲ་ཁྱོད་བསོད་ནམས་དག་པའི་མཁའ་མིག་ཡངས་པར་དམིགས་རུང་དཔག་བསམ་གཏེར་ཆེན་ཉོན་མོངས་རྣམ་འཇོམས་གཉིས་མེད་གསུང་བའི་བདུད་འདུལ་དེར་མགོས་གཏུགས། ། བྱང་ཆུབ་བརྙེས་ཀྱང་བྱིས་པའི་མིག་ལ་སེམས་དཔའི་སྒྱུ་ཐབས་སྟོན་པས་་་་་་བསླད་ཞུགས་འདི་ན་རྒྱལ་སྲས་མི་ཕམ་པ་ཞེས་གླེང་། ། སངས་རྒྱས་བྱམས་པའི་དོ་ཟླར་གྱུར་ཀྱང་བདེ་གཤེགས་ཉིད་ཀྱིས་སྐྱོན་མེད་སར་གནས་ཡིན་་་་་་ཅེས་ཟོལ་གྱིས་ལུང་བསྟན་ཀླུ་སྒྲུབ་གྲགས། ། འཇམ་པའི་དཔལ་ལས་གཟུངས་དང་ཏིང་འཛིན་དམན་པ་མེད་ཀྱང་སླད་དུ་རྗེ་བཙུན་བྱམས་པ་སྒྲུབ་པའི་་་་་ངལ་ཅན་ཐོགས་མེད་ཅེས། ། བློ་གྲོས་གཞོན་ནུ་ཐེ་ཚོམ་སློང་བའི་ཚུལ་ནི་འཕགས་ཆེན་ཉིད་ལ་གནས་འདྲའི་མཛད་པ་རབ་ཟབ་སྟོན་དེར་བདག་་་་་་་ཅག་མོས། ། རྒྱལ་བ་མཆོག་གི་རང་བཞིན་གསལ་བ་དང་། །
དེ་ཚུལ་ཇི་བཞིན་ཉིད་ལ་འཇུག་པ་ཡི། ། རྒྱལ་ཡུམ་དངོས་དང་སྦས་དོན་རིམ་པ་རྣམས། ། 1162 ་བྱམས་མགོན་ཀླུ་སྒྲུབ་ལུགས་ལས་ཉེར་ཐོན་པའི། ། རྗེས་འབྲངས་མཁས་པའི་སྐྱེ་བོས་ས་སྟེང་གང་། ། འོན་ཀྱང་རྗེ་བཙུན་གཞུང་གི་དེ་ཉིད་ལ། ། དབྱིག་གཉེན་ཕྱོགས་གླང་འབུམ་ཊཱིཀ་མཁན་པོ་སོགས། ། མཁས་པའི་མཆོག་གྱུར་རྣམས་ཀྱིས་རྒྱ་ཆེར་བཀྲལ། ། དེ་དོན་ཟབ་ཅིང་རྒྱ་ཆེའི་དབང་གྱུར་པས། ། བྱིས་པ་རྣམས་ཀྱི་སྐལ་བར་ཆེས་མ་འཚམས། ། དེ་ལྟ་མོད་ཀྱི་འཕགས་སེང་ལྷག་བསམ་གྱིས། །
ཉེར་བླངས་ཤེས་རབ་ཚུལ་མདོའི་དོན་རྣམས་ལ། ། སྐལ་བ་མཆོག་གི་ལེགས་བཤད་དུ་མ་སྣང་། ། བདག་ནི་ཆུང་ནས་རྒྱལ་བའི་བསྟན་འདིར་དད། ། ལྷག་པར་རྒྱལ་བའི་ཡུམ་འདིར་མོས་པ་ཞུགས། ། འོན་ཀྱང་ཡང་དག་བཤེས་གཉེན་རིང་དུ་བསྐལ། ། དེ་ཚེ་དད་པའི་བག་ཆགས་གོམས་པ་ལས། ། རང་ལོ་ཉི་ཤུར་རྗེ་བཙུན་གཞུང་ཉིད་ད
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
