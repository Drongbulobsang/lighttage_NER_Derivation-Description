ཕུར་པའི་ཆོས་འབྱུང་དང་རྒྱུད་འགྲེལ།
OCR ཕུར་པའི་ཆོས་འབྱུང་དང་རྒྱུད་འགྲེལ།
རྨོརྡོབྱེརྫོརྐ། ༄རི བྱེནེེཥྤེ ༤དྔྷཝཪྴལྐོ སྭཱ ཅི༷། ༷3ཊྭཱཾ༷སྐྲེ། བྱེཤཱདྔྷ༷ལྒེོ། སྙེཧཱུཾསྡེ༷—ཝཝ ཝ ྾ —༤—། ལྔུཀྟོ བྱེལརྟེཝཝ—མོ ཝཝ༩ཤཱ༤ད་སྤྲོརཇུད ༅༅། ། སྔགས་མང་དཔེ་ཚོགས་རྩོམ་སྒྲིག་ཁོངས་མི་ལྷན་རྒྱས། བློ་འདྲི་ས། མཁན་དཀོན་མཆོག་རིན་ཆེན། དཀར་བརྗིད་སྐུ་ལོ་བཤད་སྒྲུབ་བསྟན་པའི་ཉི་མ།
གཟན་དཀར་ཐུབ་བསྟན་ཉི་མ། རྡོ་གྲུབ་སྤྲུལ་སྐུ་ཀློང་ཡངས། གྲུབ་དབང་ནམམཁའ། ཀ་རིང་རྟ་མགྲིན། མག་གསར་སྣངསྲིད་རྡོ་རྗེ། མིབསྐྱོད་མཁསགྲུབ་རྒྱ་མཚོ། རྩེ་གཞུང་ལྷསྤྱོན་རོལ་བ་རྩལ། སྔགས་འཆང་རྟ་མགྲིན་རྒྱལ། སྤྱིཁྲབ་རྩོམ་སྒྲིགསྤུ། ཧཱུཾ་ཆེན་ཧེ་རུ་ཀ
ཉི་ཟླ་ཧེ་རུ་ཀསྦྱིཁྲབ་རྩོམཟྀག་གཞོན་པ། ཡོན་ཏན་རྒྱ་མཚོ། ཡེཤེསའོད་ཟེར་སྒྲོལ་མ། རིག་འཛིན་འོད་གསལ་རྡོ་རྗེ། རྩོམ་སྒྲིགསྤུ། ཀ་རོང་འཇིགསམེད་རང་གྲོལ། རོང་སྐྱེསསྣང་མཛད་རྡོ་རྗེ། དབང་ཆེན་པདྨ་རིག་འཛིན། འཇིགས་མེད་འགྲོ་ཕན། སྨིན་གླིང་འགྱུར་མེད་རབ་རྒྱས།
ཐུབ་བསྟན་སྒྲོལ་མ། དཔེ་སྐྲུན་གསལ་བཤད། དེ་ཡང་འཕྲིན་ལས་རྡོ་རྗེ་ཕུར་པ་འདི་སྤྱིར་ན་སྔཚོམོའི་དུས་སུ་བོད་སྤྱིའི་ཡི་དམ་དུ་བཀུར་བ་ཞིག་ཡིན་ལ། སྒོས་སུ་ཨོ་རྒྱན་རིན་པོ་ཆེའི་རྗེས་འཇུག་པ་དག་གིས་ལྷག་པའི་ལྷ་མཆོག་ཏུ་འབྲལ་མེད་འཛིན་པ་དང་ཡི་དམ་ཀུན་གྱི་རྒྱལ་པོར་བསྔགས་པས་ན། སྔ་འགྱུར་རྙིང་མ་བའི་བསྟན་པའི་ཉི་ཟེར་ཕོག་པའི་ཡུལ་གྲུ་ཀུན་དུ་དཔལ་ཆེན་རྡོ་རྗེ་ཕུར་པའི་བྱིན་རླབས་ཀྱི་མེེ་ཏོག་ཚར་དུ་དངར་བ་ནི་སྨོས་མེད་རེད། དེ་བཞིན་དུ་རེབ་ཀོང་རིག་འཛིན་སྔགས་ཀྱི་གྲོང་ཁྱེར་ཆེན་པོ་རུ་ཡང། གྲུབ་པའི་དབང་ཕྱུག་པདྨ་རང་གྲོལ་དང་འགྲོ་མགོན་དཀོན་མཆོག་ཆོས་འཕེལ། དྲག་པོ་མངོན་སྤྱོད་ཀྱི་ལས་ལ་མངའ་དབང་བསྒྱུར་བའི་མག་གསར་ཀུན་བཟང་སྟོབས་ལྡན་དབང་པོ། རིགཚོའཛིན་ཆེན་པོ་དགུ་རོང་སྣ་ཚོགས་རང་གྲོལ་སོགས་ཕུར་པའི་རྣལ་འབྱོར་པ་ཟམ་མ་ཆད་པར་བྱོན་ཞིང་ཕུར་པའི་སྒོ་ནས་རང་གཞན་གྱི་དོན་རྒྱ་ཆེན་པོ་བསྒྲུབས། དེང་གི་ཆར་ཡང་རེབ་ཀོང་སྔགས་མང་ཕུར་ཐོགས་སྟོང་དང་དགུ་བརྒྱའི་རྗེས་འཇུག་པ་དག་གིས་ནི་ལྷག་ལྷ་ཕུར་པ་ལ་བྱེད་པ་ཤས་ཆེ།
འོན་ཏེ་བསྟན་པའི་འཕེལ་འགྲིབ་ཀྱི་དབང་གིས་གནས་འདི་རུ་ཕུར་པའི་དབང་ལུང་ཁྲིད་གསུམ་ཉམས་ཤིང་ཕུར་པར་བསྙེན་་་བསྒྲུབ་གནད་སྨིན་བྱེད་མཁན་ཀྱང་དཀོན་པོར་སྣང་ལ། ལྷག་པར་དུ་ཕུར་པའི་ཆོས་སྐོར་གྱི་ཕྱག་དཔེ་གལ་ཆེན་རིགས་ཀྱང་མི་མང་བ་སོགས་ལ་གཞིགས་ནས། རིག་འཛིན་འདུས་སྡེ་འདི་གའི་མཁས་དབང་ལྷ་སྨྱོན་རོལ་བ་རྩལ་ནས་ངེད་སྔགས་མང་ཞིབ་འཇུག་ཁང་གི་མངག་བཅོལ་ལྟར〈〈ཕུར་པའི་ཆོས་འབྱུང〉〉ཟེར་བ་ཞིག་རྩོམ་པའི་ངལ་བ་ཁུར་དུ་བཞེས་ནས་དུས་ཡུན་རིང་བོ་མ་ཕྱིན་པ་ན། ཁོང་སྐུ་སྙུན་ལྕི་མོས་བཏབ་ནས་ལས་འདིའི་མཇུག་མི་བསྡུ་རང་བསྡུར་སོང་བས། ངེད་ཞིབ་འཇུག་ཁང་གིས་རེབ་ཀོང་སྔགས་མང་གཙོ་བྱས་མདོ་སྨད་རིག་འཛིན་འདུས་པའི་ཚོམ་བུའི་དགོས་མཁོར་དམིགས་ཏེ། ད་ལམ་འདི་ཕྱོགས་སྔགས་མང་ལ་དཀོན་ཞིང་གསར་སྐྱེས་སྔགས་འཆང་རྣམས་ལ་ཕན་དུ་རེ་བའི་རྡོ་རྗེ་ཕུར་པའི་ཆོས་སྐོར་གྱི་དཔེ་རྙིང་གལ་ཆེན་འགའ་ཕྱོགས་གཅིག་ཏུ་བསྒྲིགས་པར〈〈ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས〉〉ཞེས་པའི་མཚན་གྱིས་དབུ་རྣམ་པར་བརྒྱན་པ་ལགས། སྔགས་མང་ཞིབ་འཇུག་ཁང་གིས། ༢ ཀྱ ༠ ༥ལོའི་ཟླ༢པར་ཟི་ལིང་དུ། ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས།
༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱང་ཚལ་ལོ་རྒྱས་ངོ་མཚར་་ ། ༩ཚོརྒྱར རྭརི རམི་ ར་བ རེཤཱརྨོརྒྱ་མཆའ་རྦ་རླབས་ཞས་བྱ་བ་བཞུགས་ས། ། ༄༧། ། དཔལ་རྡོ་རྗེ་ཕུར་པའི་ལོ་རྒྱུས་ངོ་མཚར་རྒྱ་མཚོའི་རྦ་རླབས་ཞེས་བྱ་བ། བླ་མ་དང་དཔལ་རྡོ་རྗེ་གཞོན་ནུ་ལ་ཕྱག་འཚལ་ལོ། ། རིག་འཛིན་བླ་མ་རྒྱལ་བ་སྲས་དང་བཅས། ། ཡི་དམ་ལྷ་དང་མཁའ་འགྲོ་རྒྱ་མཚོ་ལ། ། བདག་ཡིད་གུས་པས་རྟག་པར་ཕྱག་བགྱིས་ཏེ། ། ཡང་གསང་ཆོས་ཀྱི་གཏམ་བརྒྱུས(རྒྱུད)བསྒྲགས་པར་བྱ། །
དེ་ལ་སྟོན་པ་ཕུན་སུམ་ཚོགས་པ་དང་པོའི་སངས་རྒྱས་ཀུན་ཏུ་བཟང་པོས་དུས་ཕུན་སུམ་ཚོགས་པ་དུས་བཞི་མཉམ་པ་ཉིད་ཀྱི་དུས། གནས་ཕུན་སུམ་ཚོགས་པ་འོག་མིན་ཆོས་ཀྱི་་་་དབྱིངས་ཀྱི་ཞིང་ཁམས་སུ། སྐྱེ་མེད་མཐའ་བྲལ་ཆེན་པོའི་དགོངས་པ་ལས་མ་གཡོས་བཞིན་དུ། འགག་མེད་ཆོ་འཕྲུལ་བདག་ཉིད་རྩ་བའི་དཀྱིལ་འཁོར་རྡོ་རྗེ་གཞོན་ནུ་ཡབ་ཡུམ་དུ་སྐུར་བཞེངས་ཏེ་ཐབས་ཤེས་རབ་གཉིས་སུ་མེད་པར་སྦྱོར་བ་ལས། འཁོར་ཕུན་སུམ་ཚོགས་པ་ཕྱོགས་བཅུའི་ཁྲོ་བོ་ཕྲ་ཐབས་དང་། ཕུར་པ་སྲས་ཀྱི་དཀྱིལ་འཁོར་མངོན་པར་སྤྲུལ་ནས། ཆོས་ཕུན་སུམ་ཚོགས་པ་བྱི་ཏོ་ཏ་མ་ལ་འབུམ་སྡེ་ལ་སོགས་པ་འཕྲིན་ལས་ཕུར་པའི་རྒྱུད་མཐའ་དག་གསུངས་སོ། ། རྒྱུད་དེ་དག་ཀྱང་། སྟོན་པ་ཉིད་དང་། རྡོ་རྗེ་སེམས་དཔའ་དང་།
ཕྱག་ན་རྡོ་རྗེ། མཁའ་འགྲོ་མ་དང་། བྲམ་ཟེ་མིའི་ཐོད་པ་ཅན་ལ་སོགས་པས་ཡང་དག་པར་བསྡུས་སོ། ། ཅི་འཁོར་གྱིས་བསྡུས་པ་ཉིད་རིགས་ཀྱི། སྟོན་པ་ཉིད་ཀྱིས་བསྡུས་པ་མི་འཐད་དོ་སྙམ་ན། དེ་ནི་འདི་སྐད་བདག་གིས་བཤད་པའི་དུས་ཅིག་ན། ཅེས་པ་དང་གསང་འདུས་ཀྱི་འགྲེལ(སློབ་དཔོན་མཚོ་སྐྱེས་རྡོ་རྗེས་མཛད་པའི་གསང་བ་གྲུབ་པ་ལས)པ་ལས། སློབ་དཔོན་ཁ་ཅིག་འདི་སྐད་དུ། དཔལ་ལྡན་འདུས་པ་མདངས་ཅན་གྱི། ། རྒྱུད་ཀྱི་སྡུད་པར་བྱེད་པ་པོ། །
དཔའ་བོ་འཇིག་རྟེན་དབང་ཕྱུག་ཟེར། ། བླ་མའི་ཞབས་ཀྱི་བཀའ་དྲིན་གྱིས། ། དཔལ་ལྡན་འདུས་པའི་སྡུད་པ་པོ། ། གཞན་དག་ཡོད་པ་མ་ཡིན་ཞེས། ། བདག་ཉིད་འབའ་ཞིག་སྨྲ་བར་བྱེད། ། རྒྱུད་མཛད་པ་པོ་ནི་ཐུགས་རྡོ་རྗེ། ། ཞེས་རྒྱ་འགྲེལ་ལས་འབྱུང་བས་གསལ་བ་ཡིན་ནོ། ། དེ་ནས་མཁའ་འགྲོ་མ་དང་མིའི་ཡུལ་དུ་རིམ་གྱིས་དར་བ་ཡིན་ཏེ། སྟོན་པ་ཀུན་ཏུ་བཟང་པོས། རྒྱལ་བ་རིགས་ལྔ་དང་།
རྡོ་རྗེ་གཞོན་ནུ་དང་། ལག་ན་རྡོ་རྗེ་དང་། དེ་དག་ནི་རྒྱལ་རིགས་བཞི། 1 དེ་དག་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ལ་སློན་དཔོན་པདྨ་འབྱུང་གནས་ཀྱིས་གསན་ནོ། ། ཡང་རྡོ་རྗེ་སེམས་དཔའ། དེས་དགའ་རབ་རྡོ་རྗེ་ལ་བཤད། དེས་སངས་རྒྱས་རྣམ་པར་གཟིགས་ཀྱི་སྤྲུལ་པ་བཞད་པའི་རྡོ་རྗེ་ལ་བཤད། དེས་རྒྱལ་པོ་ཨུ་རུ་ཤ་ནེ་ལ། དེས་ཀླུའི་བུ་མོ་རྒྱ་མཚོ་ལ།
དེས་རྒྱལ་པོ་ཨིནྟྲ་བྷུ་ཏི་ལ། དེས་སློབ་དཔོན་དྷ་ན་སང་ཏྲི་ཏ། དྷ་ན་ཨུ་པ་ཡ། བློ་ལྡན་མཆོག་སྲེད་གསུམ་ལ་བཤད། དྷ་ན་སང་ཏྲི་ཏས་སློན་དཔོན་པདྨ་འབྱུང་གནས་དང་། བི་མ་ལ་མི་ཏྲ། བལ་པོ་ཤཱི་ལ་མསྤྲུ་གསུམ་ལ་བཤད་དོ། ། ཡང་རྡོ་རྗེ་སེམས་དཔས། རྒྱལ་པོ་ཛ་ལ་གླེགས་བམ་གྱི་ཆར་དངོས་གྲུབ་དུ་ཕབ་པ་ལས་བརྒྱུད་པ་ཡང་ཡོད་དེ། ཇི་སྐད་དུ།
ང་ནི་འདི་ནས་མི་སྣང་ནས། ། ལོ་ནི་བརྒྱ་དང་བཅུ་གཉིས་ན། ། ཐུགས་རྗེ་མཐུན་པའི་བྱིན་རླབས་ཀྱིས། ། རྒྱལ་པོ་ཛ་ཞེས་བྱ་བ་ལ། ། སྤོ་ཏི་གླེགས་བམ་སྣང་བར་བྱེད། ། ཅེས་གསུངས་པ་ལྟར། རྒྱལ་པོ་ཛ་ལྷ་ལྕམ་གོ་མ་དེ་ཝཱི། རྒྱལ་བུ་ཤ་ཀྲ་པུ་རི་ནས་རིམ་པར་བརྒྱུད་དེ་རྒྱ་བལ་བོད་དུ་དར་རོ། ། ཡང་ཀུན་ཏུ་བཟང་པོས་རྡོ་རྗེ་གཞོན་ནུ་ལ། དེས་བྲམ་ཟེ་མི་ཐོད་ཅན།
དེས་མཁའ་འགྲོ་མ་ལས་ཀྱི་དབང་མོ་ཆེ་ལ་གཏད། དེས་མཆོད་རྟེན་བདེ་བྱེད་བརྩེགས་པར་གཏེར་དུ་སྦས། དེ་ཤྲཱི་སིང་ཧས་ཐོན། དེས་ཟ་ཧོར་གྱི་མཁན་པོ་པྲ་བྷ་ཧ་སྟེ། དེས་ལྷ་ལམ་ཨ་པ་དཱ་ན། དེས་སློན་དཔོན་པདྨ་འབྱང་གནས་ལ་བརྒྱུད། གི།། 5 ས་རི་ ནིརི་བྱེཅེས་གྲགས་སོ། ། བརྒྱུད་ཚུལ་གཞན་ཡང་མང་དུ་ཡོད་མོད་ཀྱི། འདིར་ནི་བདག་ཅག་ལྟ་བུ་མཐོང་བ་ཆུང་བ་དག་གིས་ཇི་ལྟར་ཐོས་པ་ཉིད་བྲིས་པ་ཙམ་མོ། ། ་
ད་ནི་སངས་རྒྱས་གཉིས་པ་མི་ཡུལ་དུ་བྱོན་པ་སློབ་དཔོན་པདྨ་འབྱུང་གནས་ཞེས་བྱ་བ་འདིའི་སྐུ་ཆེ་བའི་ཚུལ་མདོ་ཙམ་སྨོས་ན། འཇམ་དཔལ་སྒྱུ་འཕྲུལ་དྲྭ་བ་ལས། དཔལ་ལྡན་སངས་རྒྱས་པདྨ་སྐྱེས། ། ཀུན་མཁྱེན་ཡེ་ཤེས་མཛོད་འཛིན་པ། ། རྒྱལ་པོ་སྒྱུ་འཕྲུལ་སྣ་ཚོགས་འཆང་། ། ཆེ་བ་སངས་རྒྱས་རིགས་སྔགས་རྒྱལ། ། ཞེས་གསུངས་པས། བརྗོད་བྱ་བཤད་ཐབས་ཕྱོགས་གཅིག་གིས་ཆོས་དང་གང་ཟག་གཉིས་ཀ་ལུང་བསྟན་པ་ལྟར་དུ་སྤྱིར་སློབ་དཔོན་ཆེན་པོ་འདི་པདྨ་ལ་རྫུས་ཏེ་སྐྱེས་པ་ཡིན་ན་ཡང་། ཕྲིན་ལས་ཕུར་པའི་ཆོས་འདི་སྤེལ་བའི་སླད་དུ་མངལ་དུ་སྐྱེ་བ་བཟུང་བར་མཛད་པ་ཡིན་ཏེ། དེའི་རྒྱུ་མཚན་མངལ་སྐྱེས་ཀྱི་སེམས་ཅན་རྣམས་རྫུས་སྐྱེས་ཀྱིས་མི་ཐུལ་བས།
སངས་རྒྱས་རྣམས་ཀྱང་མངལ་འཛིན་པའི་ཚུལ་སྟོན་དགོས་པའི་ཕྱིར། སློབ་དཔོན་གྱིས་ཀྱང་མངལ་དུ་ཞུགས་པའི་ཚུལ་བསྟན་པས། རྒྱ་བོད་གཉིས་སུ་སློབ་དཔོན་གྱི་ཆོས་གཞན་པས་ཕུར་པ་དར་ཆེ་ཞིང་འདིའི་སྒོ་ནས་གྲོལ་བ་ཐོབ་པ་དང་། གྲུབ་པ་བརྙེས་པ་བྱོན་པའི་རྣམ་གྲངས་བརྗོད་ཀྱིས་མི་ལངས་པའི་རྒྱུ་མཚན་དེ་ཡིན་ནོ། ། དེ་ཡང་ཨོ་རྒྱན་གྱི་ཡུལ་ན་སྲིད་སྐྱོང་པའི་རྒྱལ་པོ་མ་ནུ་སི་ཏ་བྱ་བའི་བུ་དཱ་ན་རཀྴི་ཏ་ཞེས་ཀྱང་བྱ། ཤཱནྟ་རཀྴི་ཏ་བྱ་བ་༵་དོབ་་དཀར་ལ་དམར་བའི་མདངས་ལྡན་པས་པདྨའི་རིགས་ཀྱི་མཚན་དང་ལྡན་ཞིང་། ༄། །དཔལ་རྡོ་རྗེ་ཕུར་པའི་ཆོས་ཀྱི་བྱུ ༄་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། སྒྱུ་རྩལ་ཐམས་ཅད་རྫོགས་པ་མགོ་དང་སྐེད་པ་རྒྱ་མདུད་རོ་སྟོད་ཅུམས་བཞོགས། རོ་སྨད་ཟུར་གསུམ།
ཁ་དང་མིག་ཟླ་གམ་སྐྲ་ཁམ་པ་སྟེ། མི་སྡུག་ཕུར་པའི་མཚན་ཉིད་ཅན་ཞིག་སྐྱེས་སོ། ། དེ་ཆེར་སྐྱེས་པ་ན། ཡུལ་དེའི་རྒྱལ་པོ་སྲས་ཀྱིས་ཕོངས་པ་ཞིག་ལ། ནམ་འི། ག་ན་སྲས་གཅིག་བྱུང་ནས། དེ་སྐྱེད་མོས་ཚལ་དུ་བཟའ་ཤིང་གི་བསིལ་གྲིབ་ལ་བསྙལ་བའི་མགོ་ལ་ཤ་སྦྲང་ཞིག་གིས་ཟ་བཞིན་འདུག་པ་ལ། དཱ་ན་རཀྴི་ཏས་རྒྱལ་བུ་ཤི་ཡི་དོགས། སོར་རྡོ་འཕངས་པས་རྡེའུ་དང་ཤ་སྦྲང་སྦྲགས་ཏེ་ཀླད་པ་ལ་སོང་ནས་རྒྱལ་བུ་ཤིའོ། ། འདི་ལ་ཁ་ཅིག་བློན་པོའི་བུ་ཏྲི་ཤུ་ལ་ཕོག་ནས་བསད་ཟེར་ཏེ།
རྫུས་སྐྱེས་ཀྱི་ལོ་རྒྱུས་སུ་དེ་ལྟར་ཡིན་གྱི། འདིར་མི་འཐད་དོ། ། དེ་ནས་མི་རྣམས་ཀྱིས། ཁྱོད་ཀྱིས་རྒྱལ་བུ་བསད་དོ་བྱས་པས། བདག་གིས་ངན་སེམས་ཀྱིས་མ་བརྒྱབ་སྟེ། རྒྱལ་བུའི་མགོ་ལ་ཤ་སྦྲང་ཅིག་ཟ་ཞིང་མཆིས་པས། ཤ་སྦྲང་ལ་འཕངས་པས་སོར་རྡོ་དང་བཅས་པ་ཀླད་པར་སོང་ནས་བཀུམས་སོ་ཞེས་སྨྲས་པ། མི་རྣམས་ཀྱིས་བལྟས་པས། དེ་ལྟར་འདུག་པ་དང་། རྒྱལ་ཁྲིམས་གཉན་པས་ཉེས་པ་རབ་གསོད།
འབྲིང་སྒྱུགས། ཐ་མ་ལོ་གསར་ལྷགས་སྒང་ལ་ནངས་མ་རེ་ལ་བག་ཕྱེ་ཁལ་བརྒྱ་པ་རེ་འཇལ་དུ་འཇུག་པ་ལས། འདི་ད་རེས་རྒྱལ་པོའི་སྲས་བསད་པ་ཡིན་པས་ཉེས་པ་རབ་ཏུ་འོང་སྟེ་ངན་སེམས་ཀྱིས་མ་བརྒྱབ་པས། སྤྱུགས་པར་རིགས། ཞེས་གྲོས་འཆམས་ཏེ་སྤྱུགས་སོ། ། དེར་མདའ་ལྔ་དང་གཞུ་ཐོགས་ནས་་རྒྱ་གར་གྱི་དུར་ཁྲོད་སོ་ས་གླིང་དུ་བྱོན། ཡོ་བྱད་གཞན་ཅི་ཡང་མེད་པས། རོ་ཟས་འབྲས་ཆན་ཟས་སུ་བཟའ་ཞིང་རོ་རས་གོས་སུ་གྱོན། ཕོ་བྱུང་ཚད་བཏགས་ཤིང་བཏང་། མོ་བྱུང་ཚད་སྤྱད་ཅིང་བཏང་པས་དུར་ཁྲོད་ན་སྲིན་པོ་ཤཱནྟ་རཀྵི་ཏ་བྱ་བ་སྣང་ངོ་། །
ཞེས་གྲོང་ཁྱེར་ཀུན་ཏུ་གླེང་ངོ་། ། དེའི་ཚེ་ཡུལ་དེའི་རྒྱལ་པོ་འཐབ་པར་དགའ་བ་ཞེས་བྱ་བ་ཁྲོས་ཏེ། འདི་མ་བསད་ན་ཡུལ་ཁམས་ཕུང་སྟེ་འགྲོ་བས་སོད་ཅིག་ཅེས་བསྒོས་ནས་དམག་བཅས་ཏེ། རྒྱལ་པོའི་བུ་ཨིནྟྲ་རཱ་ཛ་དཔའ་ཞིང་བརྟུལ་བས་ལུང་པའི་ངོགས་དུར་ཁྲོད་མདོ་འགག་དམ་པར་དགག་ཏུ་བཅུགརྒྱལ་པོ་དམག་དང་བཅས་པས་རི་རོངས་དུར་ཁྲོད་ཀུན་བཤུས་པས། ཤཱནྟ་རཀྵི་ཏ་བྲོས་པ་དང་། དུར་ཁྲོད་ཀྱི་མདོ་འགག་ན་རྒྱལ་བུ་ཨིནྟྲ་རཱ་ཛས་དགུག(སྒུག) པ་དང་འཕྲད་དེ་དེར་ཤཱནྟ་རཀྵི་ཏས་མདའ་འཕངས་པས། ཨིནྟྲ་རཱ་ཛའི་སྙིང་ལ་ཕོག་སྟེ་བསད་དོ། ། དེ་ནས་བྲོས་ཏེ་སོང་པ་ན། རེ་ཞིག་ན་ལམ་དུ་མི་གཉིས་དང་ཕྲད་ནས། ཁྱེད་གཉིས་གར་འགྲོ་དྲིས་པས།
ཟ་ཧོར་གྱི་མཁན་པོ་ལ་ཆོས་ཉན་པར་འགྲོ་བྲེར། དེར་སྔར་གྱི་རང་གི་སྤྱོད་པ་ལ་སྐྱོ་སྟེ་གྲོགས་དང་བསྡོངས་ཏེ་ཆོས་ལ་ཕྱིན་པས། ལམ་དུ་སློབ་དཔོན་ཤཱཀྱ་བོ་དྷི་དང་མཇལ་ནས་གསུམ་ཀ་རབ་ཏུ་བྱུང་། དགེ་ཚུལ་གྱི་ཁྲིམས་མནོས་ཏེ། མིང་ཡང་ཤཱཀྱ་པྲ་བྷ། ཤཱཀྱ་མི་ཏྲ། ཤཱཀྱ་སེང་གེ་ཞེས་་་་བཏགས། དེ་ནས་ཟ་ཧོར་དུ་བྱོན་པས། སློབ་དཔོན་པྲ་བྷ་ཧ་ཏི་དང་མཇལ། གྲོགས་གཉིས་— 3 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
ཀྱིས་གསེར་གྱི་མཎྜལ་ཕུལ་ནས་ཆོས་ཞུས་པས་གསུམ་ག་ལ་ཡོ་གའི་དབང་རྫོགས་པར་བསྐུར། གསང་མཚན་ལས་ཀྱི་རྡོ་རྗེ། ཆོས་རབ་རྡོ་རྗེ། ཤཱཀྱ་སེང་གེའི་མཚན་སེམས་དཔའ་རྡོ་རྗེ་ཞེས་བཏགས་སོ། ། ཏ་ཐཱ་སམ་གྲ་ཧའི་རྒྱུད་མཚན་ཉིད་སྡེ་གསུམ་ལྟར་བཤད་ནས་ཚིམ་མམ་གསུངས་པས། ཤཱཀྱ་པྲ་བྷ་ཚིམ་ཟེར་ནས་སོང་། གཉིས་པོས་མ་ཚིམ་བྱས་པས་སྔགས་ཕྱི་པ་སྡེ་གསུམ་ལྟར་ཚར་གཅིག་བཤད་ནས་ཚིམ་མམ་གསུངས། ཤཱཀྱ་མི་ཏྲ་ཚིམ་ཟེར་ནས་སོང་། ཤཱཀྱ་སེངྒེས་མི་བསད་པས་ཡུལ་དུ་འགྲོ་ས་མེད་པས་མ་ཚིམ་བྱས་པས། སློབ་དཔོན་གྱིས་ལག་མཐིལ་དུ་ཡོ་གིའི་ལྷ་རྣམས་གསལ་བར་བསྟན་ནས།
དབང་འདི་ལ་ཞུ་འམ། ང་ལ་ཞུ་གསུངས། དེར་སློབ་དཔོན་ལ་ཞུ་བྱས་པས། སློབ་དཔོན་ན་རེ། རིག་དབང་རིག་པའི་སྲས་ཡིན་པས། ། རྒྱལ་བའི་དཀྱིལ་འཁོར་ང་ལས་སྤྲུལ། ། ང་ནི་ཐུགས་ཀྱི་དཀྱིལ་འཁོར་ཡིན། ། ང་ལས་ཐམས་ཅད་བྱུང་བས་ན། ། ང་ཡིས་བསྟན་པ་བཞིན་དུ་ཉོན། ། ཞེས་གསུངས་ནས་ཡོ་གིའི་ཆོས་ཐམས་ཅད་རྫོགས་པར་བསླབས།
དེ་ནས་གསང་བ་བླ་ན་མེད་པ་སྒྱུ་འཕྲུལ་གྱི་དབང་རྫོགས་པར་བསྐུར། དེ་ནས་ཕུར་པ་འབུམ་སྡེའི་ཆོས་ཐམས་ཅད་རྫོགས་པར་བཤད་པ་ཡིན་ནོ། ། དེ་ནས་གཉིས་སུ་མེད་པའི་ཡེ་ཤེས་རྟོགས། ཚེ་ལ་དབང་པའི་རིག་འཛིན་ཐོབ། ཟ་ཧོར་རྒྱལ་པོའི་བུ་མོ་མེ་ཏོག་མན་དཱ་ར་བྱ་བ་སྒྲུབ་བྱར་བཀུགས་ནས། ནུབ་ཕྱོགས་ཀྱི་རི་བོ་གོ་མ་ཧ་ཏི་ཤ་གའི་བྲག་ཕུག་མཱ་ར་ཏི་ཀ་རུ་བསྒྲུབས་པས་རྣམ་པར་སྨིན་པའི་རིག་འཛིན་ཐོབ་པོ། ། དེ་ནས་བསད་པས་མི་འཇིགས་སྙམ་སྟེ། རྒྱ་གར་དུ་བྱོན་པས། སྔོན་རྒྱལ་བུ་ཨིནྟྲ་རཱ་ཛ་བསད་པའི་མི་ཐོང་པོ་ཡིན་པ་ངོ་ཤེས་ནས། རྒྱལ་པོ་འབངས་དང་བཅས་པས།
སློབ་དཔོན་ལྷ་ལྕམ་དང་བཅས་པ་ཙནྡན་གྱི་མེ་ལ་བསྲེགས་ཏེ། ཞག་བདུན་ནས་དུ་བ་ཆད་པ་དང་བལྟས་པས། མཚེའུའི་དབུས་ན་པདྨའི་སྡོང་པོ་སྐྱེས་པ་ལ་སློབ་དཔོན་ལྷ་ལྕམ་གཉིས་བཞུགས་པ་མཐོང་ནས་ངོ་མཚར་ཏེ། ཉེས་པ་བཤགས། མཆོད་གནས་སུ་བཞུགས་པར་ཞུས་པས་གནང་སྟེ། རྒྱ་གར་དུ་སངས་རྒྱས་ཀྱི་བསྟན་པ་རྒྱས་པར་གྱིས་ཤིག དེ་ལྟར་མ་བྱས་ན་ཁྱེད་ཅག་ཉམས་པར་འགྱུར་རོ་གསུངས་ནས་ཨོ་རྒྱན་དུ་བྱོན་ནོ། ། དེར་ཡང་སྔོན་གྱི་མི་ཐོང་པོ་བྱུང་ངོ་ཟེར་ནས་ཡུལ་གྱི་མི་རེས་ཤིང་ཁུ(ཁུར) རེ་བསྡུས་ནས་མེ་དཔུང་ཆེན་པོའི་དབུས་སུ་བསྲེགས་པས་མ་ཚིག་སྟེ། སྔར་བཞིན་མཚེའུའི་དཀྱིལ་ན་པདྨའི་སྡོང་པོ་སྐྱེས་པའི་ལྟེ་བར་བཞུགས་པ་མཐོང་ནས་ཐམས་ཅད་ངོ་མཚར་ཞིང་དད་པ་སྐྱེས། སྔར་གྱི་ཉེས་པ་བཤགས་ནས།
ཨོ་རྒྱན་གྱི་ཡུལ་དུ་ཆོས་ཀྱི་བསྟན་པ་རྒྱས་པར་མཛད་དོ། ། དེ་ནས་སློབ་དཔོན་གྱི་དགོངས་པ་ལ། སྐྱེ་ཤི་འཁོར་བའི་ཆོས་དང་ནི་བྲལ། མི་བརྗེད་པའི་གཟུང་ནི་ཐོབ། ཚེ་ལ་དབང་བ་དང་། རྣམ་པར་སྨིན་པའི་རིག་འཛིན་ནི་བརྙེས། ད་ཕྱག་རྒྱ་ཆེན་པོའི་རིག་འཛིན་ཅིག་སྒྲུབ་དགོས་པར་དགོངས་ནས། བལ་ཡུལ་དུ་— 4 གེ ༄༧། ། དཔལ་རྡོ་ཇེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས།
བྱོན་ཏེ། ཡང་ལེ་ཤོད་ཀྱི་བྲག་ཕུག་ཏུ་ཡང་དག་མར་མེ་དགུ་པའི་སྒྲུབ་པ་མཛད་པས། ཡུལ་་དེའི་ཀླུ་གྱོང་པོ་ཞེས་བྱ་བ་དང་། ལྷ་འདྲེ་ཡོངས་ཀྱིས་བར་ཆད་བྱས་ཏེ། ལོ་གསུམ་དུ་གནམ་ལས་ཆར་མ་བབས། ས་ལ་རྩི་ཤིང་ནགས་ཚལ་དང་ལོ་ཏོག་ཐམས་ཅད་བསྐམས། ཆུ་བོ་དང་ཆུ་ཕྲན་ཀུན་ཀྱང་རྒྱུན་ཆད་དེ་དུས་ངན་བྱུང་བའི་ཚེ་སློབ་དཔོན་གྱི་དགོངས་པ་ལ། འདི་ནི་ཅིས་ཀྱང་མ་ལན་ཏེ། བདག་བྱང་ཆུབ་སྒྲུབ་པ་ལ་བར་དུ་གཅོད་པ་ཞིག་གོ་སྙམ་ནས། མཆོད་པ་བཤམས་ཏེ།
ལྷ་ལ་གསོལ་བ་བཏབ་པས། ནམ་མཁའ་ལས་སྒྲ་བྱུང་སྟེ་བར་ཆད་འདི་གཞན་གྱིས་འདུལ་བའི་ཐབས་མེད་ཀྱི། རྒྱ་གར་ཤཱི(ན)ལེནྟྲའི་གཙུག་ལག་ཁང་ནས་རྡོ་རྗེ་ཕུར་པའི་རྒྱུད་སྡེ་སྤྱན་དྲོངས་ཤིག ཅེས་སྒྲ་བྱུང་ངོ་། ། དེ་ནས་བལ་པོའི་མི་གཉིས་ལ་གསེར་བྲེ་གང་བསྐུར་ནས། པཎྜི་ཏ་ལྔ་བརྒྱ་ལ་ཕུལ། ལོ་རྒྱུས་གསོལ་བས་རྡོ་རྗེ་ཕུར་པའི་ཆོས་སྐོར་འབུམ་སྡེ་ཙམ་ཞིག་བཞུགས་པའི་ནང་ནས། པོ་ཏི་མི་ཁུར་གཉིས་པཎྜི་ཏ་རྣམས་ཀྱིས་བརྫངས་སོ། ། དེ་ཡང་ལེ་ཤོད་དུ་སླེབས་པ་ཙམ་གྱིས་ལྷ་འདྲེའི་བར་ཆད་རང་སར་ཞི་སྟེ་དུས་ཀྱི་འབྲུག་གྲགས། གློག་འགྱུས།
ཆར་བབས་ཏེ་རྩི་ཤིང་ནགས་ཚལ་ལོ་ཏོག་ཐམས་ཅད་ཕུན་སུམ་ཚོགས་པར་གྱུར་ཏོ། ། དེ་ཙ་ན་ཕུར་པའི་ཆོས་འདི་བཀྲ་ཤིས་ཤིང་བྱིན་རླབས་མྱུར་བས་ཕྱོགས་ཐམས་ཅད་དུ་རྒྱས་པར་བྱ་སྙམ་དུ་དགོངས་ནས། རྒྱུད་སྡེ་རྣམས་ཀྱི་དགོངས་པ་འགྲེལ་བའི་བསྟན་བཅོས། ལྟ་བ་བྱི་ཏོ། སྒོམ་པ་ཕུན་སུམ་ཚོགས་པ། འཕྲིན་ལས་རྡོ་རྗེ་གཞོན་ནུ་བདབ་པ་ལས་ཁ་ཚར་དང་བཞི་རུ་ཕྱེ་སྟེ་མཛད། དུས་དེར་སློབ་དཔོན་པདྨ་དང་། བི་མ་ལ་མུ་ཏྲ་དང། བལ་པོ་ཤཱི་ལ་མཛི་གསུམ་གྱིས་ཡང་ལེ་ཤོད་དུ་བསྒྲུབས་པས་རྟགས་ཐོན་ཏེ། དེའི་ཚུལ་འོག་ཏུ་འཆད་དོ། །
དུས་དེར་ལུང་ཚད་དུ་ཕྱིན་ནམ་མ་ཕྱིན་དགོངས་པ་མཛད་པས། རྟགས་མངོན་སུམ་དུ་་་་་གཟིགས་པ་དང་། ཕུར་སྨད་ཉི་ཤུ་རུ་བསྡུས་ཏེ། རྒྱུད་ལྔ་ལ་ལུང་གཱི་ལ་ཡ་བཅུ་གཉིས་ཀྱི་ཏནྟྲ། ལྕགས་གཟེར་ནག་པོའི་ཏནྟྲ། འབུམ་བསྐོས་ཆེན་པོའི་ཏནྟྲ། ནམ་མཁའ་མཛོད་ཀྱི་ཏནྟྲ། རིག་པ་མཆོག་གི་ཏནྟྲ། ལྟ་བ་ལྔ་ལ། ལྟ་བ་བྱི་ཏོ།
བླ་མ་ཆེན་པོ། མྱ་ངན་ལས་འདའ་ཀ་མ། ཡེ་ཤེས་ཉི་ཟེར་ནམ་མཁའ་རོལ་པའི་རྒྱལ་པོའོ། ། ཕྲིན་ལས་ལྔ་ལ། རྡོ་རྗེ་གཞོན་ནུ། ལས་བརྒྱ་རྩ་བརྒྱད་པ་སྲས་མཆོག་སྐད་ཏྲེ། ལས་ཁ་ཚར། ལས་གསང་བའོ། ། སྒྲུབ་པ་ལྔ་ལ། ཕུན་སུམ་ཚོགས་པ།
ཐུགས་གསང་བ། གཟེ་མ་ནག་པོ། ཐུགས་ཀྱི་བརྣགས་པ། ལས་ཀྱི་བཀོལ་བྱང་ངོ་། ། དེ་ཙ་ན་ལྷ་བདུད་དུ་སྤྲུལ་ནས་དྲོད་ཉུལ་བ་ནི། ལྕགས་ཀྱི་སྡིག་པ་ནག་པོ་འཇིགས་སུ་རུང་བ་ཅིག་ཐོག་བབས་སུ་ཐོ་མཚམས་སུ་བྱུང་པ་ལ་སློབ་དཔོན་ཉིད་ཕག་ཏུ་བརྫུས་ནས་ཟོས་པར་ཆས་པས། སྡིག་པ་དེ་བཅོམ་ལྡན་འདས་རྡོ་རྗེ་གཞོན་ནུ་རི་རབ་བརྗིད་པའི་སྐུར་མཐོང་། དྲག་ཤུལ་གྱི་ལས་ལ་ཐོགས་པ་མེད་པའི་དབང་ཐོབ་སྟེ། དེའི་དུས་སུ་བསྙེན་ཕུར་— 5 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བསྒྲིལ་ཞིང་ང་བཙན་གྱི་མགུར་བཞེས(བཞེངས)པ་ནི།
དིཔྟ་ཙཀྲ་ཕུར་པའི་ལྷ། ། མཐིང་ནག་གཅེར་བུ་རལ་ཀ་ཅན། ། སྐུ་སྟོད་ཁྲོ་བོ་ཆེན་པོ་ལ། ། ཞལ་གསུམ་ཕྱག་ཀྱང་དྲུག་པ་སྟེ། ། ལྟེ་བ་མན་ཆད་ཕུར་པའི་དབལ། ། དྲག་པོར་གྱུར་པའི་ཕུར་པ་སྟེ། ། ཨུཏྤལ་སྔོན་པོའི་འདབ་འདྲ་བ། ། འབར་བའི་འཕྲེང་བ་འཁྲིགས་པའི་འོད། ། བཏབ་ན་ལྷ་ཡང་བརླག་འགྱུར་ན། ། གནོད་བྱེད་རྣམས་ལ་སྨོས་ཅི་དགོས། །
ཞེས་གསུངས་སོ། ། དེ་ནས་བསྟན་བཅོས་རྣམས་པཎྜི་ཏ་ལྔ་བརྒྱ་ལ་གཟིགས་འབུལ་བར་ཆས་ཏེ། རྒྱ་བལ་གཉིས་ཀྱི་སོ་མཚམས། ཆུ་མིག་བྱང་ཆུབ་རིས་སུ་གཟིམས་པ་ན་མནལ་ལམ་དུ་སྐུ་བཀྲོངས་པ་སྙམས་བྱུང་བ་དང་། ཕྱག་གིས་ཉུལ་བས། ཐུགས་ཀ་ནས་སེམས་ཅན་གྱི་དངོས་པོ་ཞིག་ཟིན་ཏེ་སྤར་བུར་བཅུག ཕྱག་མཚན་རྡོ་རྗེས་རྒྱས་བཏབ་ནས་བཞག ནངས་པར་གཟིགས་པས། བུ་མོ་མཚར་སྡུག་དང་ལྡན་པ་བཞི་འདུག་སྟེ། ཁྱེད་སུ་ཡིན་དྲིས་པས།
དེ་རྣམས་ན་རེ། སྔོན་བཅོམ་ལྡན་འདས་དཔལ་ཆེན་པོས་དྲེགས་པ་ཕོ་བསྒྲལ་མོ་སྦྱར་བའི་དུས་ན་དམ་ལ་བཏགས་ཏེ། འགྲོ་བའི་སྲོག་ལ་དབང་བསྐུར་བའི་མ་མོ་བཞི་ལགས་ཏེ། དེའི་ཐུགས་དམ་གྱི་དབང་གིས་འདིར་འོངས་པ་ལགས་ཀྱི། སློབ་དཔོན་གྱིས་ཀྱང་བདག་ཅག་ལ་དབང་བསྐུར་ཅིག་ཟེར། སློབ་དཔོན་གྱི་དགོངས་པ་ལ། སྔོན་དབང་ཐོབ་པས། ང་ཚེ་ལ་དབང་བའི་རིག་འཛིན་འདི་ཡང་འཆི་བ་སྙམ་བྱེད་ན། ངས་ཀྱང་དབང་བསྐུར་ན་འགྲོ་བ་ཐམས་ཅད་གསོད་སྙམས་ནས། རྡོ་རྗེ་ཕུར་པ་ཉན་པའི།
བཤད་པའི། བསྒོམ་སྒྲུབ་བྱེད་པ་ལ་བར་དུ་གཅོད་པའི་སྲོག་ལ་དབང་གྱིས་ཤིག་གསུངས་ནས། བསེ་མོ་བཞི་དང་བཀའ་བགྲོས་ནས། བསེ་ལུང་ཚ་བའི་ཡང་གཏེར་མཛད་དོ། ། དེ་ལྟར་སྔ་འགྱུར་གྱི་ཕུར་སྨད་ཉི་ཤུ་ཅོ་གཅིག་བསྣམས་ཏེ། ཤཱི(ན) ལེནྟྲའི་གཙུག་ལག་ཁང་དུ་བྱོན་ནས་པཎྜི་ཏ་ལྔ་བརྒྱའི་སྤྱན་སྔར་བཀྲམས་པས། ཆོས་ཤིན་ཏུ་ལེགས་པས་རྒྱལ་མཚན་གྱི་རྩེ་མོ་ལ་བཏགས། པཎྜི་ཏ་རྣམས་ཀྱིས་ཀྱང་སློབ་དཔོན་ལ་ཕྱག་འཚལ་ལོ། ། དེ་ནས་མཁས་པ་རྣམ་པ་གསུམ་གྱིས་བཀའ་བགྲོས་ཏེ། བྱི་ཏོ་ཏ་མ་ལ་འབུམ་སྡེ་ཐམས་ཅད་གཟིགས་ཏེ།
རྡོ་རྗེ་ཕུར་པ་གསང་བའི་རྒྱུད་ལ་སོགས་པ་རྒྱུད་སྡེ་སུམ་ཅུ་རྩ་གཉིས་ལ་འགྲེལ་པ་སྒྲུབ་ཐབས་ཊིཀྐ་ལ་སོགས་པ་ཕྱེ་ནས་རྒྱས་པར་མཛད་དོ། ། དེའི་དུས་སུ་སྲོད་ལ་ཤྭ་ན་མ་མཆེད་བཞིས་སྲོག་སྙིང་ཕུལ་ལོ། ནམ་གོང་ལ་བདག་ཉིད་མ་མཆེད་བཞིས་སྲོག་སྙིང་ཕུལ་ལོ། ། དེ་ནས་ཇི་ལྟར་དར་བ་ནི་བྱེ་མ(བི་མ)ལས། གཟུང་མ་དག་པ(དམ་པ) ལ་བཤད། གཉིས་ཀས་རྒྱ་གར་གྱི་རྒྱལ་པོ་ཨིནྟྲ་བྷུ་ཏི་ལ་བཤད། དེ་ནས་རྒྱ་གར་གྱི་ཡུལ་ན་དར་ཞིང་རྒྱས་པར་སྤྱོད་དོ། ། སློབ་དཔོན་པདྨས། བལ་པོ་ཤཱཀྱ་དེ་བ་ལ་བཤད། དེ་གཉིས་ཀས་ཨོ་རྒྱན་རྒྱལ་པོ་དྷརྨ་ཀོ་ཥ་ལ་བཤད།
དེ་ནས་ཨོ་རྒྱན་གྱི་ཡུལ་ན་དར་ཞིང་རྒྱས་པར་སྤྱོད་དོ། ། བལ་པོ་ཤི་ལ་མཛིས་སྨད་མཚོང་མ་ཤིནྟི་ལ་བཤད། དེས་བལ་པོའི་— 6 — ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། རྒྱལ་པོ་གུ་ན་ཏ་ལ་ལ་བཤད། དེ་ནས་བལ་པོའི་ཡུལ་ན་དར་ཞིང་རྒྱས་པར་སྤྱོད་དོ། ། ད་ནི་བོད་ཡུལ་དུ་ཇི་ལྟར་བྱུང་བའི་ཚུལ་ནི། འཕགས་པ་འཇམ་དཔལ་གྱི་སྤྲུལ་བ། བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་གྱིས་བོད་ཡུལ་དུ་སངས་རྒྱས་ཀྱི་བསྟན་པ་འཛུགས་པར་་དགོངས་ནས་ཐུགས་དམ་གྱི་ལྷ་ཁང་བསམ་ཡས་བཞེངས་པའི་ས་འདུལ་བ་སློབ་དཔོན་བོ་དྷི་ས་ཏྭ་སྤྱན་དྲངས་ནས་ས་འདུལ་མཛད་པས།
བོད་ཀྱི་ལྷ་འདྲེ་རྣམས་ཟིང་ལངས་ཏེ། ཉིན་མོ་མིས་བརྩིགས་པ་ནུབ་མོ་ལྷ་འདྲེས་བཤིགས་ཏེ་རི་རྡོ་རི་ལ་བསྐྱལ། ཀླུངས་རྡོ་ཀླུངས་སུ་བསྐྱལ་ནས་བརྩིགས་སུ་མ་སྟེར་བ་དང་། རྒྱལ་པོ་ཐུགས་མུག་སྟེ། ཨེ་ཤ་སློབ་དཔོན་བྱིན་རླབས་ཆུང་ངམ། བདག་སྒྲིབ་པ་ཆེ་འམ། བོད་འབངས་བསོད་ནམས་ཆུང་ངམ། འདི་རྒྱུ་རྐྱེན་ཅི་ལས་གྱུར་ཞུས་པས། སློབ་དཔོན་གྱི་ཞལ་ནས། བདག་ཏིང་ངེ་འཛིན་རྩལ་ཤུགས་ཆུང་པ་མ་ཡིན་ཏེ།
བྱམས་པ་ཤས་ཆེ་བས་མི་མ་ཡིན་མ་ཐུལ་པ་ཡིན། ཨོ་རྒྱན་སློབ་དཔོན་པདྨ་འབྱུང་གནས་ཞེས་བྱ་བ་རྡོ་རྗེ་ཕུར་པའི་དངོས་གྲུབ་ཐོབ་པ་ཞིག་བཞུགས། དེ་སྤྱན་དྲངས་ན་བར་ཆད་ཞི་བར་འགྱུར་རོ་གསུངས། སྤྱན་མི་འདྲོངས་བསམས་ཞུས་པས། སློན་དཔོན་གྱི་ཞལ་ནས། རང་རེ་རྣམས་ཚེ་སྔོན་མའི་སྤུན་ཡིན་པས་ལས་དང་སྨོན་ལམ་གྱི་དབང་གིས་བྱོན་ཡོང་གསུངས། དེ་ཇི་ལྟར་ཡིན་ཞུས་པས། སློབ་དཔོན་གྱི་ཞལ་ནས། སྤྱིར་སངས་རྒྱས་ཐམས་ཅད་ཀྱིས་སེམས་ཅན་གྱི་དོན་མཛད་ཚུལ་བསམ་གྱིས་མི་ཁྱབ་པ་ཡིན། ཁྱད་པར་དུ་འཕགས་པ་སྤྱན་རས་གཟིགས་ཀྱིས་སེམས་ཅན་ཐམས་ཅད་འཁོར་བ་ནས་དྲངས་ཏེ་ལན་གསུམ་དུ་སངས་རྒྱས་ཀྱི་ས་ལ་བཞག་སྟེ།
ད་སེམས་ཅན་འཁོར་བ་ན་མེད་དམ་སྙམ་གཟིགས་པས། སྔར་བས་ཀྱང་སེམས་ཅན་མང་ཞིང་ཉོན་མོངས་པ་རགས་སུ་སོང་འདུག་པས། སླར་སྙིང་རྗེ་སྐྱེས་ཏེ་བཤུམས་པས། མཆི་མ་ཐིགས་པ་གཉིས་གཏོར་ནས་འདི་གཉིས་ཀྱི་སྒོ་ནས་ཀྱང་སེམས་ཅན་གྱི་དོན་ཆེན་པོ་མ་འོངས་པའི་དུས་ན་འབྱུང་བར་གྱུར་ཅིག་ཅེས་གསུངས་པས། མཆི་མ་ཐིགས་པ་གཉིས་སུམ་ཅུ་རྩ་གསུམ་དུ་སོང་བ་ལས། ལྷའི་བུ་མོ་གངྒཱ་མ་དང་། གངྒཱ་མ་ཆུང་ངུ་ཞེས་པ་གཉིས་སུ་སྐྱེས། དེ་གཉིས་ཆེར་སྐྱེས་ནས་སྐབས་སུ་ལྷའི་ཁྲིམས་བསྲང་བ་ཞིག་གི་ཚེ། གངྒཱ་མ་ཆང་ངུས་གངྒཱ་མའི་ལྡུམ་ར་ནས་མེ་ཏོག་རྩར ༠༥ ར་མི ཅེ༷རྡོ རེ(1 ཐེར ༷༷རྒྱ ཡིག སྤྱོརརིཚོར སྤྱོདགརི་སྣ ངརབརྐུས་པས།
ལྷའ་ཁྲོམས་ཉམས་པས་ ་འ ས་ཏ། སྐྱ་བ་ཕྱ་མ་ལ་མའ་ཡུལ་དུ་བྱ་རྫ་མ་བད་མཆོག་བྱ་བར་སྐྱེས། བྱ་བཙོས་པའི་སློ་དང་རྒྱག་ལྷག་བསགས་ཏེ། མཆོད་རྟེན་བྱ་རུང་ཁ་ཤོར་བྱ་བ་བཞེངས། བུམ་པའི་སྲོག་ཤིང་བཙུགས་ཙམ་ལ་མོ་ཤི་ནས། དམ་ཚིག་གི་ལྷ་མོ་པྲ་མོ་ཧ་ཞེས་བྱ་བར་སངས་རྒྱས་སོ། ། དེ་ལ་བུ་བཞི་ཡོད་དེ་དགེ་སློང་ཨ་བ་ཁ་དུ། རྟ་རྫི། ཕག་རྫི། ཁྱི་རྫི་དང་བཞིའོ། །
བུ་དེ་བཞིས་མཆོད་རྟེན་གྱི་འཕྲོ་རྫོགས་པར་འབྱོངས་ཏེ་གྲུབ། རབ་གནས་བྱས་ཚར་བ་དང་། བུ་སོ་སོས་སྨོན་ལམ་འདི་ལྟར་བཏབ་པོ། ། བུ་ཆེ་ང། ས། 7 བདག་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཅག་ཚོས་དགེ་བ་འདི་ལ་བརྟེན་ནས་སྐྱེ་བ་ཕྱི་མ་ལ་ས་བདག་གི་རྒྱལ་པོ་ཆེན་པོ་ཞིག་ཏུ་སྐྱེ་བར་གྱུར་ཅིག ཅེས་སྨོན་ལམ་བཏབ་པོ། ། དེའི་འོག་མས་བསྟན་པ་བསྲུང་བའི་སྔགས་འཆང་མཐུ་སྟོབས་ཅན་ཞིག་ཏུ་སྐྱེ་བར་གྱུར་ཅིག དེའི་འོག་མས་མཁན་པོ་བྱང་ཆུབ་སེམས་དཔའ་ཞིག་ཏུ་སྐྱེ་བར་གྱུར་ཅིག
དེའི་འོག་མས། ཕུ་བོ་གསུམ་པོའི་བྱ་བ་སྒྲུབ་པ་ཞིག་ཏུ་སྐྱེ་བར་གྱུར་ཅིགཅེས་སྨོན་ལམ་བཏབ་པོ། ། དེ་དུས་ཆེ་བ་རྒྱལ་པོ་ཉིད་ཡིན། དེའི་འོག་མ་སློབ་དཔོན་པདྨ་ཡིན། དེའི་འོག་མ་ང་ཡིན། དེའི་འོག་མ་ཡར་ཀླུངས་ཀྱི་སྦ་མི་ཁྲི་བཞེར་ཡིན་གསུངས། དེ་ནས་རྒྱལ་པོས་སྣ་ནམ་རྡོ་རྗེ་བདུད་འཇོམས། མཆིམས་ཤཱཀྱ་བྷ་དྲ། ཤུད་བུ་དཔལ་གྱི་སེང་གེ་གསུམ་ཆིབས་དང་བཅས་ནས་གསེར་ཕྱེ་མང་པོ་བསྐུར་ནས་སློབ་དཔོན་སྤྱན་འདྲེན་དུ་བརྫངས་སོ། ། དེ་དུས་སློབ་དཔོན་ཆེན་པོ་པདྨ་འབྱུང་གནས་རྒྱ་གར་དཱ་ཧུ་ལའི་གཙུག་ལག་ཁང་ན་(སྤྲུཁོར་པཎྜི་ཏ་སྟོང་ལྔ་བརྒྱ་ལ་རྒྱུད་ལུང་མན་ངག་གསུམ་གྱི་ཆོས་ཀྱི་འཁོར་ལོ་བསྐོར་ཞིང་བཞུགས་པ་ལས།
མངོན་པར་མཁྱེན་པས་མཁྱེན་ཏེ། པཎྜི་ཏ་རྣམས་ལ་ཟླ་བ་གསུམ་ན་བོད་ཀྱི་རྒྱལ་པོའི་བླ་མཆོད་ལ་འགྲོ་བར་འདུག ཆོས་རྣམས་མྱུར་དུ་ཚར་བར་བྱའོ་གསུངས་ནས། ཆོས་རྫོགས་པ་དང་ཟླ་བ་གསུམ་སོང་བའི་ཉིན་དེར་བོད་ཀྱི་བང་ཆེན་བཏང་མི་གསུམ་གྱིས་སླེབས། གསེར་གྱི་སྤ་ཏྲ་བཅོ་བརྒྱད་དང་། གསེར་ཕྱེ་མང་པོ་ཕུལ། མངའ་བདག་རྒྱལ་པོའི་ཞུ་བ་རྣམས་གསོལ་བས། སྔོན་གྱི་སྨོན་ལམ་གྱི་འབྲེལ་བ་ཡོད་པས་བོད་ལ་འདེངས་གསུངས་ནས་གནང་ངོ་། ། དེ་ནས་སློབ་དཔོན་དང་། བོད་ཀྱི་མི་གསུམ་གྱིས་དཱ་ཧུ་ལའི་གཙུག་ལག་ཁང་ནས་བཏེག་སྟེ་རིམ་གྱིས་བལ་ཡུལ་དུ་ཕེབས་སོ། །
ལང་ལབ་ཀྱི་ལོ་རྒྱུས་སུ་ནི། སློབ་དཔོན་སྤྱན་འདྲེན་བའི་བང་ཆེན་པ། སྟག་ཚལ་གྱི་ལོ་ཙཱ་པ་བྲང་ཏི་ཛ་ཡ་རཀྵི་དང་། མང་ཡུལ་གྱི་ལྕེ་ཀུ་ཀུ་ར་ཙ་གཉིས་ལ་གསེར་ཕྱེ་བསྐུར་ནས་བརྫངས། ཞེས་འབྱུང་ངོ་། ། དེ་ནས་རིམ་གྱིས་མང་ཡུལ་གྱི་གྲོང་ཁྱེར་ཟེ་བྱ་བར་ཕེབས། དེ་དུས་མང་ཡུལ་ན་ཁྱིམ་བདུན་ལས་མེད། རྒན་མོ་གསུམ་ལ་གདམས་པ་བཏབ་པས་སྐད་ཅིག་ལ་གྲོལ། དེ་དུས་བོད་ཀྱི་ལྷ་འདྲེ་རྣམས་ཀྱིས་ཉི་མ་ནམ་བསྤོས་སུ་བཅུག་པས། ལྕགས་ཀྱུའི་ཕྱག་རྒྱས་སྐད་ཅིག་ལ་ཉི་མ་བཀུག་ནས་ཞག་བདུན་ཉི་མ་མ་བཏང་བར་ལྷ་འདྲེའི་ཁ་གནོན་དུ་ཁྲོང་བྲེའི་གོང་ཁ་དེར་ལྷ་ཁང་བརྩིགས།
དེ་ལ་དེ་དུས་མུན་པ་ལྷ་ཁང་ཟེར་རོ། ། དེ་རྩ་ན་ཆུ་མིག་གཉན་པོ་སུས་ཀྱང་རེག་་མི་ནུས་པ་གཅིག་ཡོད་པ་དེའི་ཀླུ་བཏུལ་ནས་ཆུ་ཞིང་ལ་དྲངས། ལྷ་ཁང་དུ་ཐུགས་རྗེ་ཆེན་པོ་བཞུགས་སུ་གསོལ། རི་གོང་ཞིག་ཏུ་བལ་པོའི་ལྷ་འདྲེ་ཕྱིར་འབྲངས་པ་རྣམས་ཀྱི་ཁ་གནོན་དུ་རྡོའི་མཆོད་རྟེན་བཞེངས་ཕུར་པ་གསུམ་རྡོ་ལ་ནུབ་པར་བཏབ་ནས་བཞག དེ་ནས་ཡ་ཚད་ན་ཁུང་བུ་ནས་རླུང་འོང་བའི་ས་དེ་བོད་ལ་གནོད་པར་གཟིགས་ནས་ལྷ་ཁང་བརྩིགས། དེ་མང་ཡུལ་བྱམས་སྤྲིན་ཡིན་ནོ། ། དེ་ནས་ཡར་བྱོན་ཏེ་མ་ད་ 8 ད་ ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ཆུང་གི་བར་དུ་གྲོ་གསོལ།
དེར་སློབ་དཔོན་ལ་ལྷ་འདྲེས་མ་ཚུགས་སོ། ། འཁོར་རྣམས་སྨྱོས་པས་སྨྱོན་ཐང་དུ་གྲགས་སོ། ། དེ་འདུལ་བའི་དོན་དུ་མཆོད་རྟེན་བརྒྱ་དང་རྩ་བརྒྱད་མཛད་དོ། ། ཡང་ཞང་ཞུང་ཡུལ་དེ་གུ་གེ་ལ་བྱོན། དེར་གཞི་བདག་དགྲ་ལྷ་མུ་ཙ་མེད་ཀྱིས་མ་བཟོད་ནས། རི་ཕན་ཚུན་འཐབ་པའི་བར་དུ་སློབ་དཔོན་དཔོན་གཡོག་བཅར་བར་བརྩམས་པས་དཔོན་གཡོག་ནི་ནམ་མཁའ་ལ་གཤེགས། དགྲ་ལྷ་མུ་ཙ་མེད་སྐྲག་སྟེ་བྲོས་པ་ལས། ཕྱག་མཚན་རྡོ་རྗེ་གསོར་བས། མོ་དྲུང་དུ་ལྷགས་ཏེ་སྲོག་སྙིང་ཕུལ། བྲན་དུ་ཁས་བླངས་ཏེ་དམ་ལ་བཏགས་སོ། །
དེ་ནས་ལྷ་ཡུལ་གུང་ཐང་དུ་བྱོན། དགེ་བསྙེན་སྙ་ཤུ་རྩ་གཅིག་གིས་ཆོ་འཕྲུལ་བསྟན། ཐོག་ཕབ་པས། ཐོག་མེ་ཏོག་གི་ཆར་དུ་སོང་ནས། དེར་དགེ་བསྙེན་རྣམས་དབང་དུ་བསྡུས་ནས་ཆོས་ཀྱི་སྲུང་མར་བསྐོས་སོ། ། དེ་ནས་མང་ཡུལ་ཁ་ལའི་རོང་སྒོ་ནུ། བསྟན་མ་བཅུ་གཉིས་ཀྱིས་ཐོག་མདའ་བཅུ་གཉིས་དུས་གཅིག་ལ་ཕབས་པས། སྡིགས་མཛུབ་ཀྱི་རྩེ་ལ་བླངས་ཏེ་ཀླད་ལ་བསྐོར་བས། སོལ་དུམ་བཅུ་གཉིས་སུ་ནག་ཧྲུལ་གྱིས་སོང་བས་བསྟན་མ་སྐུག་སྟེ་སྲོག་སྙིང་ཕུལ་དམ་ལ་བཏགས། དེ་དུས་གཙོ་མོ་གངས་དཀར་མ་ཤེའུ་བཟའ་བྲོས་ཏེ་དཔལ་མོ་ལྷ་མཚོའི་ནང་དུ་བྲོས་པས།
སློབ་དཔོན་གྱིས་དཔལ་མཚོ་ནས་ཆུ་སྤར་བུ་གང་བླངས་ནས་དགོངས་པ་གཏད་པས་སྐད་ཅིག་ལ་སྤར་བའི་ཆུ་ལ་རླངས་པ་ཆིལ་གྱིས་བྱུང་བ་དང་མཚོ་ཡང་རླངས་ཕྱུར་གྱིས་བྱུང་། སྤར་བའི་ཆུ་དེ་ཁོལ་བ་དང་མཚོ་ཁོལ་བས་མོས་མ་བཟོད་དེ་མཚོ་ལས་བསྙེངས་ཐོན་པ་དང་རུས་པ་དང་ཤ་སོ་སོར་བྲལ་ནས་ཀེང་རུས་སུ་སོང་བ་དང་། ཕྱག་མཚན་རྡོ་རྗེ་འཕངས་པས་མིག་ཡ་གཅིག་བཅར། དེ་ནས་མོ་སྐྲག་ནས་སྲོག་སྙིང་ཕུལ་སྒྲུབ་ཐབས་བརྩམས་ཏེ། དཀར་མོ་ཅིག་སྒྲུབ། སྟག་མོ་ནུ་འཇག གནམ་སྨན་མཆེད་ལྔའི་སྒྲུབ་སྐོར་གསུམ་དུ་ཕྱེ། སྔར་བསྟན་མའི་གཙོ་མོ་ཡིན་པ་ལ་ཕྱིས་རང་མཉམ་དུ་བཞག དེ་ནས་རྩངས་ལྷས་ལྷ་ཕུག་ཏུ་བསྙེན་བཀུར་ནས་བཀའ་འབངས་སུ་བྱས་ཏེ། འདི་ནི་ཆོས་ལ་མ་དད་པས་སློབ་དཔོན་ལ་ཐོ་མཚམས་སོ། །
ཕུག་དེར་སྟག་གསུམ་བྱུང་བ་ལ་རྡོ་རྗེ་གསོར་བས་སྟག་གསུམ་པོ་ཕུག་གཅིག་ཏུ་བྲོས་སོང་བ་ལ། ཤུལ་བསྙེགས་ཏེ་བྱོན་པས་རླུང་འཚུབ་གཅིག་ཏུ་སོང་བ་ལ་ཕུར་པ་བཏབ་པས། གས་བཙན་གྱིས་རང་ཚུགས་བསྟན་ནས་སྲོག་སྙིང་ཕུལ་ལོ། ། ཕུག་པ་དེ་ལ་སྟག་ཕུག་ཅེས་ད་ལྟར་ཡང་གྲགས་སོ། ། དེ་རྣམས་སུ་ལྷ་འདྲེ་ཐམས་ཅད་བསྟར་ལ་བརྒྱུས་པ་ལྟར་དམ་ལ་བཏགས་པས་ཆུའི་མིང་ཡང་སྟར་ཆུ་ཞེས་གྲགས། དེ་ནས་ལྷ་འདྲེའི་ཁྲོམ་ཚོགས་པས་ཡུལ་གྱི་མིང་ལ་ཁྲོམ་པ་ཟེར། དེ་ནས་བཅུ་གཉིས་པ་སྤུགས་ནས་མར་བྱོན། ཕུག་བདག་མོ་གཅིག་་དགེ་བསྙེན་དུ་བཙུད། དེ་ནས་བྱང་ལམ་ཚུ་ཐ་ནས་བྱོན། སྟག་པོ་སྡིངས་ཀྱི་ཁ་ནས་གྲོམ་པ་ལྷ་ཁང་གི་རབ་གནས་མཛད་པས།
གྲོམ་པ་རྒྱང་དུ་གནས་གྲགས་ཟེར། དེ་ནས་རིམ་གྱིས་བྱང་— 9 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཕྱི་ཁོལ་ན་མར་ལ་བྱོན། འོད་ཡུག་གྲོ་མོ་འཕྲོད་ཀྱི་ལ་ཁ་རུ་ལྷ་སྲིན་གྱི་ཆོ་འཕྲུལ་བྱུང་བ་བཏུལ། དེ་ནས་འདམ་སྙིང་དྲུང་ངོས་ལ་བྱོན། གནམ་མཚོ་དང་ཐང་ལྷའི་བར་དུ་སྦྲ་དཀར་ཕུབ་ནས་བཞུགས་པས། ཐང་ལྷས་ཐོག་ཆར་བ་ལྟར་ཕབ། སློབ་དཔོན་གྱི་སྦྲ་དཀར་རྡོ་རྗེའི་ཁང་པར་བསྒོམས་པས། ཐོག་དྲེད་དེ་མཚོ་ལ་སོང་བས། མཚོ་ཁོལ་ཏེ་ཆུ་ནང་གི་སྲོག་ཆགས་རྣམས་ཤི།
དེར་ངན་སོང་སྦྱོང་བའི་ཆོ་ག་མཛད་དེ་སེམས་ཅན་ཤི་བ་རྣམས་བྱང་ཆུབ་ལ་བཀོད། དེ་ནས་སྦྲ་དཀར་བཏབ་སྟེ། ཐང་ལྷའི་གངས་ལ་ཞལ་གཟིགས་ནས། གངས་ཀྱི་མགོར་རྂ་གཅིག་་་་་བསྒོམས་པས་གངས་ཞུ་ནས་རུད་ཆད་དེ་གཡའ་བྲག་ཏུ་ཟངས་ཏེ་སོང་བ་དང་། ཁོ་སྐྲག་སྟེ་རང་གཟུགས་བསྟན་ནས་སྲོག་སྙིང་ཕུལ། དམ་ལ་བཏགས། ཁོའི་སྒྲུབ་ཐབས་མཛད། དེར་ཁོ་ན་རེ། བདག་ནི་ལྷ་འདྲེ་ཀུན་གྱི་སྡེ་དཔོན་ཡིན་ཟེར། འོ་ན་ཁྱེད་ཀྱིས་ལྷ་འདྲེ་ཐམས་ཅད་ཁྲིད་ཤོག་གསུངས་པས་དེར་ཁོས་ལྷ་འདྲེ་ཕལ་ཆེ་བ་བཀུག་བྱུང་པ་ལ།
སྲོག་སྙིང་ཕྲོགས་དམ་ལ་བཏགས་སོ། ། དེ་ནས་གནམ་གྱི་ཤུག་སྡོང་དུ་དྲེགས་པ་གནད་འབེབས་ཀྱི་སྒྲུབ་པ་ཞག་གསུམ་མཛད། ནམ་སྲོད་ལ་རི་རབ་ཉིལ་བ་ལྟ་བའི་སྒྲ་དྲག་པོ་བྱུང་པ་དང་། ཐང་ལྷ་དམག་དཔོན་བཞི་འཁོར་དང་བཅས་པ་ལྷགས་སོ། ། དེར་སློབ་དཔོན་གྱིས་ཁྱེད་ལ་དེ་ཙམ་གྱི་སྒྲ་སྐད་དང་ཆོ་འཕྲུལ་ཡོད་ན་བཟང་གི ཁྱོད་ཀྱི་ཁྲོད་ན་ཕོ་བདུད་ཉི་ཁྲི་ཆིག་སྟོང་དང་། དེའི་ཁྲོད་ན་མཐུ་ཆེ་རྩལ་དྲག་ཉི་ཤུ་རྩ་གཅིག་ཡོད་ཀྱི། དེ་དག་ཁྲིད་ལ་ད་ལྟ་ངའི་དྲུང་དུ་ཤོག མི་འོང་ན་ཁྱེད་ཐམས་ཅད་ཀྱི་སྲོག་སྙིང་ང་ལ་ཡོད་པས། ངས་ཐམས་ཅད་ཀྱི་སྙིང་འབྱིན་ནོ་གསུངས་པས་ཐམས་ཅད་སྐྲག་སྟེ་འདར་ཕྲིལ་ཕྲིལ་འདུག
དེ་ནས་དར་ཅིག་ན་བདུད་ལ་དབང་ཆེ་བ་བཞི། དམག་དཔོན་རྣམ་རོལ་དང་ལྔ། ཤར་ནས་དབང་ཆེ་བ་བཞི། དམག་དཔོན་ཁྱབ་འཇུག་དང་ལྔ། གཉན་ལ་དབང་ཆེ་བ་བཞི། ཀླུ་རྗེ་ཐོད་དཀར་དང་ལྔ། བཙན་ལ་དབང་ཆེ་བ་བཞི། ཡམ་ཤུད་དམར་པོ་དང་ལྔ། དེ་དག་གི་ལས་མཁན་ཌཱཀྐི་ནག་པོ་དང་། ཉེར་གཅིག་པོ་དབང་དུ་བསྡུས།
དམ་ཉམས་སྒྲོལ་བའི་གིང་དུ་བསྐོས། ལྷའི་དགེ་བསྙེན་དུ་མིང་བཏགས། ཕུར་པ་སྒྲུབ་པའི་རྣལ་འབྱོར་པ་རྣམས་ཀྱི་དགོངས་པ་སྒྲུབ་པ་དང་དཔལ་འབྱོར་དང་ཚེ་སྤེལ་བར་ཁས་བླངས་དམ་བཅས་སོ། ། དེ་ནས་འཕན་ཡུལ་གོང་གི་ལ་ཁ་ནས། སྟོད་ལུང་ལ་ལོག་བྱོན་ཏེ། སྟོད་ལུང་གཞོང་པར་ཆོས་སྟོན་གསོལ་བ་ལ་ཆུ་མེད་ནས། ཁ་ཊྭཱཾ་ག་བྱེ་མ་ལ་བརྒྱབ་པས་ཆུ་རྐོ་མོག་བདུན་བྱུང་། ད་ལྟ་གཞོང་པ་ལྷ་ཆུ་བྱ་བར་གྲགས། གཞན་ཡང་སྟོད་ལུང་གི་ཡུལ་རྣམས་སུ་བཙན་དང་། བདུད་དང་།
ཐེའུ་བྲང་རྣམས་དམ་ལ་བཏགས། དེ་ནས་ལྷ་ས་གྲམ་ཐང་དུ་བྱོན་ནས་ཞག་གཅིག་བཞུགས། དེར་ཆིབས་ལ་རྩྭ་མེད་པ་ལ། ལྷ་སའི་བྱེ་མ་སྐད་ཅིག་ལ་ནེའུ་གསིང་དུ་བསྒྱུར་ནས་ཆིབས་ཀྱི་རྩྭ་བྱུང་སྟེ། དིང་སང་ཡང་ནིའུ་གསིང་དུ་ཡོད་པ་འདི་ཡིན། — 10 — ༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། དེ་ནས་སྐྱིད་ཆུ་བརྒལ་ཏེ་བ་ལམ་ཀླགས་ཀྱི་ལ་ལ་བྱོན་པ་དང་། ཕྱི་བྱོན་རྣམས་ཀྱིས་མངའ་བདག་ལ།
སློབ་དཔོན་བྱོན་ནོ་ཞེས་སྦྲན། དེར་མངའ་བདག་གིས། ང་བོད་ཀྱི་བཙན་པོ་ཡིན་ཡང་། སློབ་དཔོན་ཨོ་རྒྱན་གྱི་རྒྱལ་པོའི་སྲས་ཡིན། སངས་རྒྱས་རྣམས་དང་མི་ལབ་པ་བཞིན་དུ་གསུང་གླེང་མཛད་པ། ལྷ་མ་སྲིན་བྲན་དུ་འཁོལ་བ་སོགས་ཡོན་ཏན་མཐའ་ཡས་པ་ཡིན་པས་གསུངས་པ་ལ་འགྲོ་དགོས་དགོངས་ནས། དབུ་ལ་ཞྭ་དང་། ཞབས་ལ་ལྷམ་གསོལ། ན་བཟའ་སྟེང་གཡོགས་བེར་སྐེད་རགས་མ་བཅིང་པར་གཡངས་ཀླུབས་སུ་གསོལ་ནས་བྱོན་ཙ་ན། སློབ་དཔོན་གྱི་ཞལ་ནས་ལ་ཉེ་མི་བཟང་།
དུས་ནམ་ཞིག་ན་སྟོད་ན་རྒྱལ་ཁྲིམས་ཞྭ་ཙམ་ཞིག་ཆགས་པ་འདུག སྨད་ན་རྒྱལ་ཁྲིམས་ལྷམ་ཙམ་ཞིག་ལུས་པར་འདུག བར་འདིར་རང་ཁ་སིལ་བུ་སིལ་བུར་འགྲོ་བར་འདུག ཀྱེ་ཧུད། སེམས་ཅན་སྙིང་རེ་རྗེ། ཞེས་གསུངས། དུས་དེར་ཕན་ཚུན་ཕྱག་བསྙེག་རེས་བྱུང་པས། སློབ་དཔོན་གྱིས་རྒྱལ་པོ་ལ་དབུ་དུན་མཛད་པས། རྒྱལ་པོའི་ན་བཟའི་ཕྱེད་མེས་གཞོབ་ཏུ་རོག་པར་སོང། ཕྱག་མཁར་དུམ་བུ་གསུམ་དུ་ཆག
དེར་རྒྱལ་པོའི་ཐུགས་ལ་རྫུ་འཕྲུལ་དང་ཡོན་ཏན་སློབ་དཔོན་ལྷག་མོད། ང་བོད་ནུ་བཞིའི་རྗེ་ཡིན་པས་ཕྱག་ལ་ལན་འོང་ངམ་དགོངས་པ་ལ། སློབ་དཔོན་གྱིས་སྲིན་ལག་གི་སེན་མོ་ལ་གླིང་བཞི་གླིང་ཕྲན་ཐམས་ཅད་ཁོངས་སུ་བཅུག་ནས་བསྟན། ང་ཆེ་ང་བཙན་གྱི་མགུར་གསུངས་པས་རྒྱལ་པོས་ཕྱག་འཚལ་ལོ། ། དེ་ནས་བསམ་ཡས་ཀྱི་ས་འདུལ་མཛད་དེ་བརྩིགས། ཉིན་པར་མི་དང་། མཚན་མོ་ལྷ་འདྲེས་བརྩིགས་པས་ལེགས་པར་འབྱོངས་ཏེ་རབ་གནས་་མངའ་གསོལ་མཛད། རྒྱལ་པོ་རྗེ་འབང་རྣམས་ཀྱིས་དགའ་སྟོན་ལོ་བཅུ་གསུམ་དུ་བྱས་སོ། ། བསམ་ཡས་འབྱོངས་ནས། རྒྱལ་པོ་དང་།
ཇོ་མོ་མཁར་ཆེན་བཟའ་དང་། སྤྱན་འདྲེན་པ་མི་གསུམ་གྱིས་རྡོ་རྗེ་ཕུར་པའི་དབང་ནོས། རྒྱུད་དང་སྒྲུབ་ཐབས་མཉན་ཏེ། ཕུར་པ་རྒྱལ་པོ་ལགས་སུ་གྲགས་པ་དང་། སྣ་སྣམ་ལགས། ཤུད་བ་ལགས། འཆིམས་ལགས། ཇོ་མོ་ར༷ ༠རི ཆར༠༥ 65 ཟིར ར༷ རབྱེར༷ ཟིཔ ཟིཔ ར༷ ཟིརལུགས་བཞ་རུ་བྱུང་། དའ་རྗས་རང་བན་ལ་གནང་བས། རང་ཟང་ལུགས་དང་འཁན་ལ་གནང་བ་ལས་འཁོན་གྱི་ལུགས་དིང་སང་ས་ཕུར་དུ་གྲགས་པ་འདི་བྱུང་བ་ཡིན་ལ།
ཅོག་རོ་བཟས་སློབ་དཔོན་དངོས་ལ་ཐུག་ཀྱང་དབང་ཡི་དམ་ལ་ཞུས་པས་ཡི་དམ་སློབ་དཔོན་གྱི་ཐུགས་ཀར་བསྡུས་པས་དབང་སྐལ་ཆད། ཕྱིས་ཇོ་མོ་མཚོ་རྒྱལ་གྱིས་ཐུགས་བརྩེ་བས། མན་ངག་ཟབ་དགུ་གནང་བས་ཕུར་པ་ལྕམ་ལུགས་ཞེས་འབྱུང་བ་དེ་ཡིན་ནོ། ། དེའི་ནང་ནས་འབྱུང་པའི་དྲག་སྔགས་གཟའ་གདོང་དམར་ནག་ཅེས་གྲགས་པ། གནུབས་པ་དང་རྗེ་བཙུན་མི་ལའི་མཐུ་ཆེན་པོ་དེ་ཡང་ཕུར་པ་ལྕམ་ལུགས་ཀྱི་གདམ་སྐོར་ཡིན་ཏེ་དེང་སང་གི་བར་དུ་ལུང་རྒྱུན་ཡོད་དོ། ། དེ་ནས་བྲག་དམར་བསམ་ཡས་སུ་སློབ་དཔོན་གྱིས་ཕྱི་ནང་གི་ཆོས་རྒྱ་ཆེན་པོ་གསུངཌི་1པའི་་དུས། ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཇོ་མོ་མཁར་ཆེན་བཟའ་ལྷ་མོ་ལ་སུ་མའི་སྤྲུལ་པ་ཡིན་པར་གབྲིགས། རྒྱལ་པོས་ཀྱང་གཟུངས་མར་ཕུལ། དེར་སློབ་དཔོན་གྱིས་ཇོ་མོ་ལ།
ཁྱོད་ལ་འོག་མིན་གྱི་ཞིང་ཁམས་བསྟན་གྱི་་་་གསུངས་ནས་སློབ་དཔོན་དང་གཉིས་འཇའ་ལྟར་དུ་ཡལ་ནས་སོང་། ཞག་གསུམ་སོང་པའི་ནངས་པར་ལོག་ནས་བྱུང་། རྒྱལ་པོས་མཚོ་རྒྱལ་ལ། ཁྱེད་ཀྱིས་འོག་མིན་གྱི་ཞིང་ཁམས་མཐོང་ངམ་གསུངས་པས་བདག་གིས་ཀུན་ཏུ་བཟང་པོའི་ཞིང་ཁམས་དང་། རྡོ་རྗེ་སེམས་་དཔའ་དང་། ཤཱཀྱ་ཐུབ་པ་དང་། འཇམ་དཔལ་དང་། སྤྱན་རས་གཟིགས་དང་། ཕྱག་ན་རྡོ་རྗེ་དང་། དེ་རྣམས་ཀྱི་ཞིང་ཁམས་མི་བཟད་པ་རྒྱན་གྱི་འཁོར་ལོ་བསམ་གྱིས་མི་ཁྱབ་པ་བསྟན་ཏེ་མཐོང་ཞུས་པས།
མངའ་བདག་གི་ཞལ་ནས་དེ་མི་བདེན། སློབ་དཔོན་གྱིས་འོག་མིན་གྱི་ཞིང་ཁམས་སྤྱོད་མི་ནུས། དེ་ནུས་པ་ཡིན་ན་གཟུགས་ཀྱི་ཕུང་པོ་ལ་མི་ཆགས་པ་ཡིན་ཏེ། སློབ་དཔོན་ད་དུང་གཟུགས་ཀྱི་ཕུང་པོ་ལ་ཆགས་འདུག་པ་གསུངས་པས། མཚོ་རྒྱལ་ན་རེ། བདག་གིས་མཐོང་བའི་ཞིང་ཁམས་དེ་རྣམས་ཀྱི་བཀོད་པ་འདི་དང་འདི་ལྟ་བུ་གདའ། རྫུན་མ་ལགས་ཞུས་པས། འོ་ན་དེ་དག་བདེན་ན། སྔོན་བདག་གི་མ་གྱིམ་ཤང་ཀོང་ཇོ་མ་བདེ་སྤྱོད་རྒྱལ་པོ་ལ་གཏོད་པའི་དུས་སུ། གེ་སར་རྒྱལ་པོའི་ལག་ཏུ་བདག་གི་མའི་འཕྲུལ་གྱི་མེ་ལོང་བསེའི་ཕུབ་ཆུང་ཙམ་ཞིག་ཤོར་ནས་ཡོད་ཀྱི།
དེ་སློབ་དཔོན་ལེན་དུ་ཆུག་ཅིག་གསུངས། ཇོ་མོས་སློབ་དཔོན་ལ་དེ་བརྗོད་མ་ཐག་ཏུ་སློབ་དཔོན་འོད་དུ་ཡལ། རྗེས་ཤེལ་ཕྲེང་བརྒྱ་རྩ་བརྒྱད་བགྲང་མ་ཟིན་པ་ལ་སློབ་དཔོན་གྱིས་གེ་སར་རྒྱལ་པོའི་བང་མཛོད་ནས་བླངས་ནས་བྱུང་སྟེ། དེ་ཇོ་མོས་རྗེ་ལ་ཕུལ། ཡང་རྗེའི་ཞལ་ནས། འོ་ན་སུམ་ཅུ་རྩ་གསུམ་པའི་གནས་ན་བྱ་ཁྱུང་གི་སྒོ་ང་ཡོད་ཀྱི་དེ་ལེན་དུ་ཆུག་གསུངས། ཇོ་མོས་ཞུས་པས། དེ་མ་ཐག་སློབ་དཔོན་གྱིས་བླངས་པ། ཇོ་མོས་རྗེ་ལ་ཕུལ། ཡང་རྗེའི་ཞལ་ནས་རྒྱ་མཚོའི་གཏིང་ན་ཀླུའི་རྒྱལ་པོ་གཙུག་ན་རིན་ཆེན་གྱི་བུ་མོ་མཛེས་ལྡན་མའི་ལག་ན་ཡིད་བཞིན་གྱི་ནོར་བུ་ཡོད་ཀྱི།
དེ་སློབ་དཔོན་ལེན་དུ་ཆུག་གསུངས། ཇོ་མོས་དེ་སྐད་བརྗོད་མ་ཐག་སློབ་དཔོན་གྱིས་བླངས་ནས་ཇོ་མོས་རྗེ་ལ་ཕུལ། ཡང་རྗེའི་ཞལ་ནས་བར་སྣང་ཁམས་ན་སྦྲང་ཁམས་པའི་རྔ་མ་ཡོད་ཀྱི། དེ་སློབ་དཔོན་ལེན་དུ་ཆུག་གསུངས། སྔར་ལྟར་སྐད་ཅིག་ལ་བླངས་བྱུང་། ཡང་རྗེའི་ཞལ་ནས། ཞང་པོ་རྒྱའི་ཡུལ་ན་སྔོན་བསྐལ་པ་བཟང་པོའི་ནས་ཚད་དང་། ཚེ་ལོ་བརྒྱ་བའི་བྲེ་ཚད་ཡོད་ཀྱི་གསུངས། དེ་ཡང་སྐད་ཅིག་ལ་བླང་བྱུང་། ཡང་རྗེའི་ཞལ་ནས།
རྡོ་རྗེ་གདན་ན་སངས་རྒྱས་ཤཱཀྱ་ཐུབ་པ་དང་། དྲི་མ་མེད་པའི་སྐུའི་གདན་ཁྲིའི་བར་གྱི་ས་འོག་ན་གནམ་ཆགས་པའི་དུམ་བུ་བྱ་བ་དང་ས་རལ་པའི་རས་མ་བྱ་བའི་དུམ་བུ་རིན་པོ་ཆེ་ཡོད་ཀྱི་དེ་སློབ་དཔོན་ལེན་ཆུགས་གསུངས། ཇོ་མོས་སློབ་དཔོན་ལ་བརྗོད་མ་ཐག་ཏུ་བླངས་བྱུང་བ་རྗེ་ལ་ཕུལ་བས། རྗེའི་ཞལ་ནས། སློབ་གེ 12 — ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། དཔོན་གྱི་རྫུ་འཕྲུལ་གྱི་ཁུངས་བརྟགས་པ་ཡིན་ཏེ། ཟད་མི་ཤེས་པ་འདུག
སློབ་དཔོན་འདི་འབྱུང་པ་དང་རང་སེམས་ལ་དབང་ཐོབ་པ། དུས་གསུམ་གྱི་སངས་རྒྱས་ལས་ལྷག་པ་ཞིག་འདུག་གསུངས། ཐུགས་ཆེས་ཞབས་སྤྱི་བོར་བླངས་སོ། ། དེའི་དུས་སུ་རྒྱལ་པོ་རྗེ་འབངས་རྣམས་ཀྱིས་ཚེ་སྔ་མའི་སྐྱེ་བ་ཇི་ལྟར་བླངས་པའི་ཚུལ་དང་། དེའི་རྒྱུ་མཚན། བློན་པོ་ཁྲི་བཟང་ཡབ་ལྷག་ཁྱོད། ། སྐྱེ་བ་འདི་ཡི་སྔ་མ་ལ། ། ཉ་ཡི་ལུས་ནི་བླངས་པའི་རྟགས། ། ད་ལྟ་མཆན་ཁུང་གཡོན་ན་ཉ་གཤོགས་ཡོད། ། ཅེས་སོགས་གསུངས་པས་ཀུན་ཡིད་ཆེས།
ད་ལྟ་རང་རང་སོ་སོའི་བསམ་པ་འདི་ལྟར་འགྱུ་ཚུལ་དང་། མ་འོངས་དུས་ཀྱི་འགྱུར་ལྡོག་ལ་སོགས་པ་དུས་གསུམ་ས་ལེར་གཟིགས་པས་ཆགས་ཐོགས་མེད་པར་ལུང་བསྟན། དུས་འདིར་ལོ་ཙཱ་པ་བྲང་ཏི་ཛ་ཡ་རཀྵི་ཏ་དང་། ལྕེ་ཀུ་ཀུ་རཱ་ཙས་བྱས་ནས་ཆོས་མང་དུ་བསྒྱུར། མཁར་ཆེན་དཔལ་གྱི་དབང་ཕྱུག་ལ་ཕུར་པ་གནང་བས། དེས་རྒྱུད་ཀྱི་དོན་ཁོང་དུ་ཆུད། གདན་འདྲེན་པ་མི་གསུམ་གྱིས་ཀྱང་རྒྱུད་ཀྱི་བཤད་པ་རྒྱ་ཆེར་སྤེལ་ཏེ། སྣ་སྣམ་གྱིས་གཙང་དུ་སྤེལ། ཤུད་བུས་ལྷོ་བྲག་ཏུ་བཤད། མཆིམས་ཀྱིས་ཀོང་ཡུལ་མཆིམས་ཀྱི་སྟེང་དུ་སྤེལ་ལོ། །
དེ་ཙམ་གྱིས་བསམ་ཡས་འཆིམས་ཕུར་སློབ་དཔོན་པདྨ་འབྱུང་གནས་དང་། དེའི་ལོ་ཙཱ་བ་གཉགས་ཛྙཱ་ན་ཀུ་མ་རས་བྱས་ཏེ་རྗེ་འབངས་ཉེར་ལྔས་སྒྲུབ་ཆེན་བྱས་པ་ལ། དར་ཟ་བྱང་ཆུབ་ཀྱིས་སྒྲུབ་པ་ལ་ཡ་ག་བསྒྲགས་ནས་ཆབ་གསོལ་དགོས་ཟེར། དེ་བློན་པོ་རྣམས་ཀྱིས་བཙད་པོ་ལ་ཞུས། ཁྱད་པར་ངན་ལམ་སྟག་ར་ཀླུ་ཀོང་གིས་སློབ་དཔོན་ལ་ངན་སྨྲས་མང་དུ་བྱས་པས་ཁོ་ཁ་ལྐུགས། དར་ཟ་བྱང་ཆུབ་ནི་སའི་ལྷ་མོ་བསྟན་མ་ཕག་སེར་ཁྲ་ལ་ཞོན། ལག་ན་ལྕགས་ཀྱུ་ཐོགས་པས་དརཱི་ཟའི་ལྕེ་ནས་བཏབ་སྟེ་གསོན་པོར་ས་འོག་ཏུ་ཁྲིད་པ་ཀུན་གྱིས་མཐོང་བས་བློན་པོ་རྣམས་ཀྱིས་སློབ་དཔོན་ལ་ཆབ་གསོལ་མ་ནུས། བསྟན་པ་མ་ནུབ་ཙམ་དུ་བྱུང་། དེར་སློབ་དཔོན་རྫུ་འཕྲུལ་དང་མཐུ་སྟོབས་ཆེ་བས། བོད་ཀྱི་བློན་པོ་ཆོས་ལ་མི་དགའ་བ་རྣམས་ཡིད་རབ་ཏུ་སྐྲག་སྟེ་སློབ་དཔོན་སླར་རྒྱ་གར་དུ་བྱོན་པའི་ཞུ་བ་རྒྱལ་པོ་ལ་ཕུལ།
སྡིག་བློན་རྣམས་དབང་ཆེ་བས་རྒྱལ་པོ་ཡང་གསན་དགོས་པ་བྱུང་ནས་ཞལ་གྱིས་བཞེས། སློབ་དཔོན་ལ་ཞུས་པས། ང་རྒྱ་གར་དུ་འགྲོ་བ་རུང་མོད་ཀྱི། འོན་ཀྱང་གསང་སྔགས་རྙིང་མའི་བསྟན་པ་ཡོངས་རྫོགས་སྤེལ་མ་ཐུབ་པས་གློ་བ་མ་དགའ། བོད་ཀྱི་རི་ཐམས་ཅད་ནགས་ཀྱིས་ཁྱབ་པ། གཙང་པོ་སྦུབས་སུ་འཇུག་པ། བྱེ་མ་ཐམས་ཅད་ནེའུ་གསིང་དུ་བསྒྱུར་བ། འབྲོག་དགོན་པ་དང་། བྱང་ཐང་ཐམས་ཅད་ཞིང་ལ་གཏང་བ་སོགས་བྱ་རྒྱུ་མང་པོ་ཡོད་པ་ལ། སེམས་ཅན་གྱི་བསོད་ནམས་ལ་མ་ཤོང་བ་ཡིན།
བོད་འབངས་སྙིང་རེ་རྗེ་གསུངས། བསམ་ཡས་ཀྱི་མཐའ་བསྐོར་བྱེ་མ་ལ་བསྙེན་ཕུར་པསྒྲིལ་བས་སིང་མར་སྔོ་ཞུངས་ཀྱིས་སོང་། གཙུག་ལག་ཁང་དང་ལྕགས་རིའི་མཐའ་ལ་བསྐོར་— 13 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བ་མཛད་པས། ཞབས་བཞག་པའི་སར་ལྕང་མ་རེ་སྐྱེས་སོ། ། དེ་ནས་རྒྱལ་པོ་ལ། བསྟན་པ་བསྲུང་བའི་དྲག་སྔགས་བརྒྱ་རྩ་བརྒྱད་དང་ཕན་བྱ་བརྒྱ་ཉི་ཤུ་གནང་། འཛམ་བུའི་གླིང་གི་ནོར་ཀུན་བསྡུས་ནས་རྒྱལ་པོ་དཔེ་དཀར་ལ་གཏད་དེ་བསམ་ཡས་ཀྱི་བསྲུང་མར་བསྐོས། དེ་ནས་སློབ་དཔོན་གཤེགས་ཁར་ཇོ་མོས་ཞུས་པ། བདག་བུད་མེད་བློ་དམན་པས་ཉུང་ལ་བསླབ་པའི་ཆོས་གཅིག་ཞུ།
ཉོན་མོངས་པ་རགས་པས་ཉོན་མོངས་འཇོམས་པའི་ཆོས་གཅིག་ཞུ། ཚེ་ཐུང་བས་གྲུབ་ཐག་ཉེ་བའི་ཆོས་གཅིག་ཞུ། དགྲ་མང་བས་མཐུ་ཆེ་བའི་ཆོས་གཅིག་ཞུ། ཞེས་ཞུ་དོན་བཞི་ཕུལ་བས། ཉུང་ལ་བསྡུས་པ་ཕུར་པ་རྩ་བའི་དུམ་བུ་སྟོད་ལས་བྱང་ཆུབ་སྒྲུབ་པ། སྨད་ལས་དམོད་པ་ལམ་དུ་ཁྱེར་བ་མན་ངག་མཆོག་ཏུ་གྱུར་པ་འདི་གནང་ངོ་། ། དེ་ནས་སློབ་དཔོན་གྱིས། མངའ་བདག་ལ་གསུངས་པ། ད་ནི་བདག་སྲིན་པོའི་ཁ་གནོན་ལ་འགྲོ་བའི་དུས་ལ་བབ་པ་འདྲའོ། ། བདག་ནི་ཚེའི་རིག་འཛིན་ཐོབ་པ་ཡིན།
མངའ་བདག་ཉིད་ཀྱང་ཚེའི་དངོས་གྲུབ་འདོད་ན་ཚེ་ཆུ་འདི་འཐུང་མཛོད་གསུངས་ནས་བདུད་རྩི་བུམ་པ་གང་གནང་། དེར་རྒྱལ་པོའི་དགོངས་པ་ལ། སློབ་དཔོན་གཤེགས་པར་ཆས་པ་འདིས་མ་དགེས་ནས། ལྷོ་བལ་གྱི་ཞད་ཀྱིས་དུག་བཏང་བ་འདྲའང་སྲིད་སྙམ། སྤྱང་ཐུལ་གྱི་འདབས་ནས་མར་ཕོ་བས་དེ་མ་ཐག་པ་ལ་ཆུ་མིག་བརྡོལ་བས། དིང་སང་ཆུ་རྗེས་ནིའུ་གསིང་དུ་གྲགས་སོ། ། དེ་ནས་སློབ་དཔོན་གཤེགས་པ་མངའ་བདག་གིས་མ་བཟོད་དེ། རྒྱལ་ཁྲིམས་ཞིག་ནའང་ཞིག རྒྱལ་པོ་བདག་ཉིད་མ་གུམ་བར་དུ་བཞུགས་པར་ཞུ། ཞུས་པས།
བསམ་ཡས་སུ་རྒྱུན་དུ་བཞུགས་པར་མ་གནང་། མ་འོངས་པའི་འགྲོ་བ་སྐལ་ལྡན་རྣམས་ཀྱི་དོན་དུ་བོད་ཀྱི་སྒྲུབ་གནས་རྣམས་སུ་རྒྱུད་སྡེ་རྒྱ་མཚོའི་དཀྱིལ་འཁོར་བཞེངས་ནས། སྒྲུབ་པ་མཛད་དེ་བྱིན་གྱིས་བརློབ་པ་དང་། བོད་ཁམས་གླིང་དགུའི་ས་གཞི་ཐམས་ཅད་ཞབས་ཀྱིས་བཅགས་ཏེ་བཀྲ་ཤིས་ཤིང་བྱིན་ཆགས་པར་བྱ་བ་དང་། ད་དུང་བོད་ཀྱི་གདུལ་བྱ་མ་རྫོགས་པས། དེ་དག་གི་དོན་གྱི་ཕྱིར་དབེན་གནས་གངས་དང་རི་བྲག་མཚོ་གླིང་རྣམས་སུ་གནས་བཅས་ཏེ། རྒྱལ་པོ་རྗེ་འབངས་ཀྱི་དོན་དུ་སྐབས་སྐབས་སུ་འོང་གི། ངའི་ཆོས་ཀྱི་འཕྲོ་ལུས་པ་རྣམས་རྒྱ་གར་ནས་སློབ་དཔོན་བི་མ་ལ་མི་ཏྲ་སྤྱན་དྲོངས་ནས་ཞུས་ཤིག་གསུངས་ནས། ཇོ་མོ་མཚོ་རྒྱལ་གྱིས་ཉེ་གནས་བྱས་ཏེ་གཤེགས་སོ། ། དེ་ནས་སྒྲུབ་གནས་རྣམས་སུ་བྱོན་ནས་སྒྲུབ་པ་མཛད།
བྲག་ལ་སྐུ་དང་ཞབས་ཀྱི་རྗེས་བཞགཁྱད་པར་དུ་མཚོ་ཆེན་པོ་བཞི་ལ་ཕྱག་རྗེས་བཞག་པ་ནི་ཆུ་མ་བསྐམས་ཀྱི་བར་དུ་གནས་པར་བྱིན་གྱིས་བརླབས། བསམ་ཡས་ཀྱི་རབ་གནས་དང་། སྐབས་སུ་རྒྱལ་པོ་རྗེ་འབངས་ལ་ཆོས་་གསུངས་པ་དང་། བཙུན་མོ་དམར་རྒྱན་བཟའི་མཛེ་ནད་བསལ་བ་རྣམས་ལ་བྱོན། མངའ་བདག་གྲོངས་ནས། སྲས་མུ་ནེེ་བཙན་པོ་ཡུམ་གྱི་དུག་གིས་བཀྲོངས། མུ་ཁྲི་བཙན་པོ་ན་— 14 — ༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། གཞོན།
མཐའི་དམག་རྒྱ་དང་། ཧོར་དང་། གེ་སར་དང་། ཁྲོམ་ལ་སོགས་པས་བོད་ཕུང་ལ་ཉེ་བ་ན། རྒྱལ་ཁྲིམས་ལོ་གསུམ་བསྐྱངས་ཏེ་བོད་འབངས་ཀྱི་དོན་མཛད། མཐར་རྒྱལ་བུ་ལ་རྒྱལ་ས་གཏད་དོ། ། དེ་ནས་སུ་ཡིས་བཤོལ་བཏབ་ཀྱང་མ་གསན་ཏེ། ལྷོ་ནུབ་རྔ་ཡབ་ཀྱི་གླིང་དུ་སྲིན་པོའི་ཁ་གནོན་ལ་གཤེགས་ཏེ། དེ་ལྟར་བོད་ཡུལ་འདིར་ཇི་ཙམ་བཞུགས་སྙམ་ན། རྦ་བཞེད་དུ་བཤད་པ་ལྟར་བསམ་ཡས་ཀྱི་ས་འདུལ་བ་ལ་སོགས་པའི་བར་དུ་ཟླ་བ་གསུམ་བཞུགས།
དེ་ནས་རྒྱ་གར་ལ་གཤེགས་པ་ལྟར་དུ་སྡིག་བློན་རྣམས་ཀྱི་ངོར་མཛད་ནས་བོད་དབེན་རྩ་རྣམས་སུ་བཞུགས་ཏེ། ཟླ་བ་དྲུག་གིས་བགྲོད་པ་རེ་ལ་ལོ་དང་ཞག་བཅོ་ལྔ་ལ་ཟླ་བ་རེར་རྩི་བ། རྒྱལ་པོ་ལོ་ཆོས་ལ་སོགས་པ་རྒྱ་གར་གྱི་བརྩི་ལུགས་ཤིག་གིས་དབང་དུ་བྱས་པའི་ལོ་བརྒྱ་དང་བཅུ་གཅིགལོ་ཧྲིལ་པོ་ལྔ་བཅུ་རྩ་ལྔ་དང་ཟླ་བ་དྲུག་བཞུགས་པ་ཡིན་ནོ། ། དོན་འདི་ཉིད་ཐུགས་སུ་མ་ཆུད་ཅིང་། ལོ་རྒྱུས་ལ་གོ་བ་མ་ལོངས་པ་དག་གིས། མྱང་གི་གཏེར་དཔེ་བཻ་རོའི་ཕྱག་བྲིས་མ་ལས། སློབ་དཔོན་པདྨ་བོད་ཡུལ་དུ་ལོ་བརྒྱ་དང་བཅུ་གཅིག་བཞུགས་ཏེ། ཞེས་པས་རྒྱལ་པོའི་བླ་མཆོད་དུ་ལོ་བརྒྱ་དང་། སྒྲུབ་གནས་རྣམས་སུ་ལོ་བཅུ་གཅིག་བཞུགས་སོ། ། ཞེས་ཟེར།
རྒྱལ་པོ་དགུང་ལོ་དྲུག་ཅུ་རྩ་བརྒྱད་བཞུགས་པར་ཁས་ལེན་མོད་ཀྱི། དེ་ལྟར་ན་ལུགས་དེའི་ལོ་བཅུ་དགུ་པོ་དེ་ལ་གོང་གི་མཛད་པ་དེ་རྣམས་རྫོགས་པའི་ཡུལ་མེད་ལ། མཛད་པ་དེ་དག་ཇི་ལྟར་མཛད་པའི་ཚུལ་ནི་དིང་སང་གི་བར་དུ་ཕལ་ཆེ་བ་རྣམས་མངོན་སུམ་དུ་གསལ་བས་ཤེས་སོ། ། སྤྱིར་སློབ་དཔོན་འདིའི་ཡོན་ཏན་དང་འཕྲིན་ལས་དང་། གདུལ་བྱ་བཏུལ་ཚུལ་ནི་་་་འཕགས་པ་ས་བཅུ་པ་ལ་གནས་པ་རྣམས་ཀྱིས་ཀྱང་བསམ་པར་མི་ནུས་ཤིང་སངས་རྒྱས་རྣམས་ཀྱིས་བསྐལ་པ་བརྒྱའི་བར་དུ་གསུངས་ཀྱང་རྫོགས་མཐའ་མངོན་པ་མ་ཡིན་པར་རྒྱ་བོད་ཀྱི་པཎ་གྲུབ་བཞེད་དོ། ། སློབ་དཔོན་དེ་ལ་ཕུར་པའི་སློབ་མ་མང་ཡང་། མཆོག་ཏུ་བཀའ་བབས་པ་ནི་ཇོ་མོ་མཚོ་རྒྱལ་ཡིན་ཏེ། དེས་མོན་ཁ་སྣ་རིང་སེང་གེ་རྫོང་གི་བྲག་ཕུག་ཏུ་ཕུར་པའི་དཀྱིལ་འཁོར་ཞལ་ཕྱེ་སྟེ་སྒྲུབ་པས་ཞག་ཉེར་གཅིག་ན་ཕུར་པ་ཐམས་ཅད་བཞད་ཅིང་འོད་འཕྲོ་བ་དང་བྲོ་འཁྲབ་པ་བྱུང་། དེར་ཇོ་མོའི་དགོངས་པ་ལ། མ་མོ་གྲུབ་ན་ཁྲག་ཟོར་འཕང་། །
གཤིན་རྗེ་གྲུབ་ན་འཁོར་ལོ་བསྐོར། ། གིང་ཕོ་གྲུབ་ན་ལས་ལ་རྦད། ། ཕུར་པ་གྲུབ་ན་གདབ་ལས་བྱ། ། ཞེས་པ་ལ། བདག་ལ་བདོ་བའི་དགྲ་ནི་མེད། སུ་ལ་བརྡེག་གི་སྙམ་སྟེ་བསྙེན་ཕུར་པསྒྲིལ་བ་ལས། བདག་ལ་དགྲ་མེད་ཀྱང་ཕ་མེས་ཀྱི་སྲོག་གཅོད་པའི་ཟ་འདྲེ་ལ་གདབ་སྙམ་དུ་དགོངས་པ་དང་། བསྙེན་ཕུར་ཕྱག་ནས་ཤོར་ཏེ་ནམ་མཁའ་ལ་འཕུར་ནས། ཕ་ཡུལ་གྱི་ཁང་པའི་ལྟག་ན་འདྲེ་དེ་གནས་པའི་སྐྱེར་ཕུང་ཞིག་ཡོད་པ་ལ་བབས་ཏེ། སྐྱེར་ཕུང་དེ་རྩ་བ་ནས་བསྲེགས་ཅིང་ཟ་འདྲེ་དེ་ཉིད་བསྒྲལ།
ཕུར་པ་དེ་དབོན་བརྒྱུད་རྣམས་ཀྱིས་བཅིངས་ཏེ། གདེངས་པ་ཙམ་གྱིས་གེ 15 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ལྷ་འདྲེ་མང་པོ་བཏུལ་བས། མཁར་ཆེན་བཟའ་འདྲེ་འདུལ་གྱི་བརྒྱུད་པ་ཞེས་ཟམ་མ་ཆད་པར་བྱུང་ངོ་། ། ཇོ་མོ་འདི་ནི་སྒྲོལ་བ་ཚད་དུ་ཕྱིན་པས། མཚོན་གྱིས་བསད་པའི་མི་རོ་ཡང་གསོན་པོར་སློང་ནུས་པ་ཡིན་ནོ། ། དེ་ནས་ཇི་ལྟར་བརྒྱུད་པ་ནི། ཇོ་མོས་རང་གི་མིང་པོ་མཁར་ཆེན་དཔལ་གྱི་དབང་ཕྱུག་ལ་བཤད། དེས་ལ་བྱིད་ཡེ་ཤེས་བརྩེགས།
དེས་ལྕེ་སྟོན་ཡོན་ཏན་རྒྱ་མཚོ། དེས་ལྕེ་མེ་དཔལ་སྒྲོན། དེས་ངམ་འབྲེ་ཀླུའི་རྒྱལ་མཚན། དེས་ངམ་འབྲེ་གསལ་ལེ། དེས་རྨ་ཆུ་རབ་ཀྱི་ཕ་རོལ། སྐྱེ་ཆུ་རབ་ཀྱི་ཚུར་རོལ། དབྱེ་མ་ཡུག་མོ་སྒང་དུ་ལང་ལབ་བྱང་ཆུབ་རྡོ་རྗེ་ལ་བཤད་དོ། ། དེ་ཡན་ཆིག་བརྒྱུད་ཁོ་ན་ཡིན་ལ། ཕུར་པ་མན་ངག་དྲུག་པ་ཞེས་བྱ་བའི་བརྒྱུད་པ་ཡིན། དེ་ནས་ལང་ལབ་ཀྱིས་བཀའ་བོ་བ་སྣ་སྣམ་ཤེས་རབ་ཚུལ་ཁྲིམས།
བཀའ་རྐུས་པ་མྱང་ནག་དབང་གི་ཤེས་རབ་ཞེས་གྲགས་ཀྱང་། དེའི་དུས་ཀྱི་སློབ་དཔོན་སོ་སོའི་ཆགས་སྡང་གི་གཏམ་ཡིན་གྱི། མྱང་ནག་ལ་བཀའ་བོ་བའི་ལོ་རྒྱུས་འོག་ཏུ་འཆད་དོ། ། དེ་ནས་སྣ་སྣམ་གྱིས་རྒྱ་སྟོན་སངས་རྒྱས་ལ་བཤད། དེས་བཤངས་གུར་ཞོགས་ཁམས་པ་ལུང་དུ་རྒྱ་ཐུང་ཤེས་རབ་རྒྱལ་མཚན་ལ་བཤད། དེས་ནག་པོ་རྨུའི་བྲག་ཕུག་ཏུ་དགོན་སྟོན་རྡོ་རྗེ་རྒྱལ་མཚན་ལ་བཤད་དེ། འདིས་ནི་སྣ་ནམ་ཤུད་བུ་མཆིམས་གསུམ་གྱི་གདུང་རྒྱུད་ལ་ཡང་ཐུག་ནས་ཞུས་སོ། ། ཕུར་པ་ལ་འདི་བས་མཁས་པ་མ་བྱུང་ཞེས་གྲགས། དེས་མྱང་དར་མ་སེང་གེ་ལ་བཤད། དེས་གནུབས་ཤེས་རབ་ཡེ་ཤེས་ལ།
དེས་རང་གི་སྲས་གནུབས་བདུད་རྩི་འོད་ལ། དེས་སྲས་ཕུར་གྲགས་ལ་བཤད། དེས་སྲས་ཇོ་ལྕམ་ལ་བཤད། དེས་ཇོ་བཙུན་གྲུབ་ཡེ། སེ་མིག་པ། ཕུ་རི་ཇོ་སྟོན། ཤེས་རབ་རྡོ་རྗེ། ཚེ་བརྟན་དཔལ་བཟང་། སྔགས་འཆང་ཤེས་རིན་པ། བསོད་ནམས་རྡོ་རྗེ།
གཅུང་དཀོན་མཆོག་བཟང་པོ། མཁན་ཆེན་ཤེས་རབ་རྗེ། སྔགས་འཆང་ཀུན་དགའ་དར་པོ། འཇམ་དབྱངས་ཀུན་བཟང་། གྲགས་པ་དཔལ་འབྱོར། རྒྱལ་མཚན་དཔལ་བཟང་། བླ་ཆེན་ཆོས་ཀྱི་རྒྱལ་པོ། དེ་ལ་བདག་གིས་མན་ངག་དྲུག་པའི་དབང་དང་གདམས་སྐོར་རྣམས་ཀྱི་ལུང་མནོས། ཡང་ལང་ལབ་ཀྱི་སློབ་མ་སྐྱི་བན་བྱང་ཆུབ་རིན་ཆེན་བྱ་བ་ཞིག་བྱུང་། དེ་ལ་ཕ་སྤུན་རྣམས་ཀྱིས་ཁང་ཞིང་དང་ནོར་འཕྲོགས་པ་ལ་བསྟེན་ནས།
ལང་ལབ་ལ་ཕུར་པ་ཞུས་བསྒྲུབས་ནས། ཕ་སྤུན་གྱི་མི་གྲོངས་ཚེ་དགུའི་མི་ཕྱུགས་སྒོ་ཁྱི་ཚུན་ཆད་ཚར་བཅད་དེ། མཐར་དགྲ་འདི་ཚོ་ཤི་པས་མི་ཆོག ཁང་པའི་གྱང་འདི་མཐོང་པ་དང་ཡང་ང་སྙིང་ན་གསུངས་ནས། ཕུར་པ་བསྒྲིལ་བས། གྱང་ཀུན་ཡང་རྨང་ནས་འགྱེལ་ཏེ། དེ་ནས་མཚན་ཡང་སྐྱི་གྱང་འགྱེལ་དུ་གྲགས། དེའི་སློབ་མ་ཁམས་པ་སྟོང་གསུམ་གྱི་སྒོམ་ཆེན་མུ་ནི་དང་། ཐག་གདོང་དཀར་གྱི་བཙུན་པ་ཤེས་རབ་འོད་གཉིས་ལས་མཆེད་དེ་ཤིན་ཏུ་མཐུ་ཆེ་བ་སྐྱི་ཕུར་དུ་གྲགས་པ་བྱུང་ནས། — 16 བྷེ
༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། དིང་སང་ནི་གདམས་སྐོར་ཐོར་བུ་ལས། ཡོངས་སུ་རྫོགས་པ་བཞུགས་པའི་བཀའ་ལུང་ཡོད་པ་མ་རྙེད་དོ། ། ཡི་གེ་རྙིང་མ་ལས། ཐག་བཙུན་ཤེར་འོད་ཀྱི་སློབ་མ་ལྷ་རྗེ་གནུབས་ཆུང་ཡིན་པར་བཤད་པ་ལྟར་ན། གཟའ་གདོང་དམར་ནག་གི་སྐོར་ཡང་སྐྱིའི་ལུགས་ལ་ཡོད་དམ་སྙམ་མོ། ། སྤྱིར་ ན། རླངས། རྔོག
འཁོན། རོག གནུབས། སེ། ཟུར། འགོས། དཔང་། རྒྱུས། འོ་བྲན་ལ་སོགས་པའི་རུས་ཆེན་རྣམས་ཀྱི་གདུང་རིགས་ལས། རྡོ་རྗེ་ཕུར་པའི་གྲུབ་པ་ཐོབ་པ་ནི་བོད་ཡུལ་འདིར་ཤིན་ཏུ་མང་ཞིང་བརྗོད་ཀྱིས་མི་ལང་ལ་གསར་མའི་སྔགས་རྣམས་མ་དར་གྱི་བར་དུ་ཡི་དམ་དང་བསྟན་སྲུང་གི་སྲོག་རྩ་ཡང་ཕུར་གྱིས་བཟུང་པ་ཡིན་པས།
བརྒྱུད་པ་བྱིན་གྱིས་རློབ་པའི་སྔགས་འཆང་དེ་རྣམས་གདུང་རིགས་ཤས་ཆེ་བ་ལས་གསར་མ་བའི་སྐྱེས་ཆེན་རྣམས་ཀྱང་བྱོན་པ་ཡིན་ཏེ། བསྟན་པའི་བདག་པོ་ས་སྐྱ་པ་དང་། ཁྲོ་ཕུ་བ་དང་། ཕག་མོ་གྲུབ་པ་ལ་སོགས་པ་ལྟ་བུ་སྟེ། དེ་ལྟར་བྱུང་བའི་ཚུལ་ནི། སོ་སོའི་གདུང་རབས་རྣམ་ཐར་རྣམས་སུ་གཟིགས་པར་མཛོད་ཀྱི། བདག་ཅག་ཤེས་རབ་ཆུང་བ་དག་གིས་བརྗོད་པར་མི་ནུས་སོ། ། ད་ནི་རང་ལུགས་ལ་གྲགས་པ་རོང་ཟོམ་ལུགས་ཀྱི་ལོ་རྒྱུས་ཅུང་ཟད་བརྗོད་པར་བྱ་སྟེ། དེ་ལ་ཕུར་པའི་ཆོས་འདི་རོང་ཟོམ་ལ་ཇི་ལྟར་བརྒྱུད་པ་ནི། སློབ་དཔོན་པདྨ།
སྣ་སྣམ་རྡོ་རྗེ་བདུད་འཇོམས། མཁར་ཆེན་དཔལ་གྱི་དབང་ཕྱུག དོན་ཨཱ་ཙརྱ་དཔལ་གྱི་མེ་ཏོག སྒྲོ་རྡོ་རྗེ་གཞོན་ནུ། ཞང་ཞུང་ཡོན་ཏན་གྲགས། རོང་བན་ཡོན་ཏན་རིན་ཆེནཀྟོ། རོང་བན་རིན་ཆེན་ཚུལ་ཁྲིམས་ཀྱི་བར་དུ་བརྒྱུད་པ་ལས་འོང་པ་ཡིན་ལ། ཁ་ཅིག་ནི། རོང་བན་ཡོན་ཏན་རིན་ཆེན་གྱིས། སློབ་དཔོན་པདྨ་དངོས་ལ་ཐུག
དེས་མི་ཡུལ་དུ་ལོ་སུམ་བརྒྱ་བཞུགས་ཏེ་མཐར་སྐུ་མ་སྤངས་པར་མཁའ་སྤྱོད་དུ་གཤེགས། དེའི་སྲས་རོང་བན་རིན་ཆེན་ཚུལ་ཁྲིམས་ཀྱིས་ཀྱང་ལོ་ཕྱེད་དང་ཉིས་བརྒྱ་བཞུགས། དེའི་སྲས་རོང་ཟོམ་ཡིན་ལ། འདིས་ལོ་བརྒྱ་དང་བཅུ་དགུ་མི་ཡུལ་དུ་བཞུགས་ཏེ་སྐུ་བགྲེས་རྒུད་མི་མངའ་བའི་ངང་ནས་སྐུ་གཤེགས་པ་ཡིན་ཟེར། གང་ལྟར་ཡང་གྲུབ་ཐོབ་བར་མ་ཆད་པའི་བརྒྱུད་པ་ཡིན་ལ། འདི་འཁྲུངས་པའི་ཡུལ་ནི། བོད་རུ་བཞིའི་ནང་ནས་རུ་ལག་གཙང་སྨད་ཀྱི་སའི་ཆ། རོང་གི་སྣར་ལུང་པར་འཁྲུངས། སྐུ་གཞོན་ནུ་ནས་སྒྲ་ཚད་ལ་སོགས་པ་ཤེས་བྱ་ཐམས་ཅད་ལ་མཁས་ཤིང་། གཞན་དག་དངོས་པོ་སྟོབས་ཀྱི་རིགས་པས་ཚར་བཅད་པས།
ཁ་ཅིག་པཎྜི་ཏ་སྨྲྀ་ཏིའི་སྐྱེ་བ་ཡིན་བྲེར། ཁ་ཅིག་པཎྜི་ཏ་འཕྲ་ལ་རིང་མོའི་སྐྱེ་བ་ཡིན་ཟེར། ཕྱིས་ཇོ་བོ་རྗེ་དང་རོང་ཡུལ་ལྷར་མཇལ་ཏེ་རྩོད་པ་བྱས་པས་ཇོ་བོས་རོང་ཟོམ་མ་ཐུབ། དེར་ཇོ་བོའི་ཞལ་ནས། ཁྱོད་རྒྱ་གར་གྱི་ཨ་ཙརྱ་ནག་པོ་སྤྱོད་པ་བ་དེའི་སྐྱེ་བ་ཡིན་ཏེ། ཁོ་བོས་ཁྱོད་དང་ཆོས་ཀྱི་གཏམ་བྱ་བ་ག་ལ་ཐུབ་ཅེས་གསུངས། ངོ་— 17 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མཚར་བའི་མཛད་པ་དང་ཆོ་འཕྲུལ་ལ་ཐོགས་པ་མེད་པས། སངས་རྒྱས་ཤཱཀྱ་ཐུབ་པའི་སྤྲུལ་བར་ཡང་གྲགས་ལ། ཕལ་ཆེར་འཕགས་པ་འཇམ་དཔལ་གྱི་སྤྲུལ་བ་ཡིན་ཞེས་བསྔགས་པ་བརྗོད་དོ། །
འདིས་དགུང་ལོ་བཅུ་གཅིག་མཚན་ཉིད་གསན། བཅུ་གསུམ་ཡན་ཆད་ལ་གསན་པ་རྫོགས་ཏེ་མཁས་པའི་ཕུལ་དུ་ཕྱིན། མ་བསླབ་པའི་ཤེས་བྱ་ཐམས་ཅད་ལ་ཡང་མ་རྨོངས། དཀའ་བའི་གནས་རྣམས་ཀྱང་ལན་རེ་ཉན་པས་མཁྱེན་པ་ཡིན་ཏེ། རྗེ་ཉིད་ཀྱི་ཞལ་ནས། བདག་ཐོས་པ་ཆུང་བ་ཡང་མ་ཡིན་ཏེ། ཆོས་ཐམས་ཅདཇིལ་མ་ཐོས་པ་མེད་དོ། ། བདག་ཐོས་པ་ཆེ་བ་ཡང་མ་ཡིན། ཆོས་ཐམས་ཅད་ལ་ཚར་རེ་ལས་མ་དགོས་སོ། ། ཞེས་གསུངས།
སྤྱིར་ན་དམ་པ་འདི་ཤེས་རབ་ཟབ་ལ་རྒྱ་ཆེ་བ་དྲི་མ་མེད་པ་དང་ལྡན་པས། རྒྱ་གར་གྱི་ཆོས་སུ་གཏོགས་པ་མདོ་རྒྱུད་བསྟན་བཅོས་སྔར་མ་གཟིགས་པ་དག་ལ་ཡང་ཚར་རེ་རེ་གཉིས་གཟིགས་པས་མཁྱེན་ནས། ཚིག་དོན་མ་ལུས་པ་ཐུགས་སུ་ཆུད་ཅིང་མི་བརྗེད་པའི་གཟུངས་ཐོབ་པ་ཡིན་ནོ། ། གཞན་ཡང་ཙ་ན་ཀ་ལ་སོགས་པ་འཇིག་རྟེན་ལུགས་ཀྱི་བསྟན་བཅོས་དང་། ཚད་མ་དང་སྒྲ་དང་། སྙན་ངག་དང་། རིག་བྱེད་ཀྱི་བསྟན་བཅོས་གཞན་གསུམ་དང་། ས་བརྟགས་པ་ལ་སོགས་པའི་ཤེས་བྱ་ཕྲ་མོ་མཐའ་དག་ལ་ཡང་མཁས་ཤིང་། ཐུགས་རྗེ་ཆེན་པོ་མངའ་བས་ཆོས་ལ་མོས་པའི་མི་རྣམས་དང་། ཆོས་ཀྱི་གང་ཟག་དང་།
རྡོ་རྗེ་ཐེག་པ་ལ་ཞུགས་པ་དག་གིས་ལས་དང་དངོས་གྲུབ་སྒྲུབ་པར་འདོད་པ་རྣམས་ལ་ཕྱིན་ཅི་མ་ལོག་པའི་གདམས་པས་ནན་ཏན་དུ་ཕན་ཐོགས་པར་མཛད། མངོན་པར་ཤེས་པའི་ཆ་དང་ལྡན་ཞིང་སེམས་ཅན་ནི་འདུལ་བའི་དུས་དང་ཚོད་ལ་མཁས། འགྲོ་བ་ཕལ་བ་དང་ཆོས་ཀྱིས་བློ་བསྒྱུར་བ་རྣམས་ཚེ་འདི་དང་ཕྱི་མ་གཉིས་ཀ་བདེ་བ་ལ་འགོད་པའི་ཕྱིར་བསྟན་བཅོས་མང་དུ་བརྩམས་ཤིང་། དེ་ལྟ་བུས་ཕན་འདོགས་པ་ལ་དུས་རྟག་དུ་སྐྱོ་བ་མི་མངའ། ཆོས་ཀྱིས་བློ་མ་བསྒྱུར་བའི་སྐྱེ་བོ་ཕལ་བ་ལ་ཡང་སེར་སྣ་དང་གནོད་སེམས་སྤངས་ནས་ཐུགས་རྗེའི་ཡུལ་དུ་མཛད་དེ་ཞི་བདེ་ལ་འགོད། སྡོམ་པ་དང་ཐུགས་དམ་ལ་སྲོག་ལྟར་གཅེས་སྤྲས་སུ་མཛད་ཅིང་། གཞན་པ་དག་ཀྱང་དེ་ལ་སྦྱོར། ཆོས་བརྩོམ་པ་ན་གླེགས་བམ་བསྡུ་ཞིང་གཟིགས་པ་ལ་སོགས་པའི་རྩོལ་བ་མ་མཛད་ཀྱང་། ཆོས་ཕྱོགས་མེད་ལ་ཐོགས་རྡུགས་མེད་པའི་སྤོབས་པ་སྤྲོ་བར་ནུས། བསྟན་བཅོས་མཛད་པ་དེ་དག་ཀྱང་ལུང་དང་རིགས་པ་དང་མི་འགལ་ཞིང་སྒྲ་སྐྱོན་དང་དོན་སྐྱོན་དང་རྣམ་པར་བྲལ་བས་གཞན་མཁས་པ་སུས་ཀྱང་རྩོད་མི་ནུས།
སྒྲའི་ཚུལ་དང་སཾ་སྐྲྀ་ཏའི་སྐད་མ་བསླབ་པར་མཁྱེན། བྱིས་པའི་དུས་སུ་ཨ་ཙ་ར་བྱུང་ཚད་ལ་དགྱེས་ཤིང་དེ་དག་གི་སྐད་ལ་མཁས། བི་བསྟའི་པོ་ཏི་གཟིགས་པས་སྐད་དོད་ཀྱི་བག་ཆགས་སད་པ་ལྟར་གྱུར། ཐ་ན་དུད་འགྲོའི་སྐད་དང་བརྡའ་ཡང་མཁྱེན། འཁྲུལ་བ་མི་མངའ་ཞིང་བྱིན་རླབས་ཆེ་བས་དེས་མཛད་པའི་གསང་སྔགས་ཀྱི་ཡིག་ཆ་རྣམས་ལ་སློབ་མའི་ད་ 18 ད་ ༄༧། ། དཔལ་རྡོ་ཇེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། བརྒྱུད་དུ་བྱུང་བའི་གང་ཟག་རྣམས་ཀྱིས་ལུང་མ་ཐོབ་པར་ཡི་གེ་ལས་བྱུང་བ་བཞིན་དུ་བསྒྲུབས་པ་ལ་བྱིན་རླབས་དང་དངོས་གྲུབ་མ་བྱུང་བ་མེད། ལོ་ཙཱ་བ་ཆེན་པོ་དེ་ལ་དུས་དེ་ཚེ་བོད་རུ་བཞིའི་མཁས་པ་མང་པོས་བཏུད་པར་གྱུར་ཏེ། གོ་རུབ་ལོ་ཙཱ་བ་དགེ་སློང་ཆོས་ཀྱི་ཤེས་རབ་ཅེས་བྱ་བ་ཆོས་ཕྱོགས་མེད་ལ་མཁས་པ་ཞིག་གིས།
ཐོག་མར་བོད་དུ་སྐྱེས་པའི་གང་ཟག་གིས་ཆོས་མང་པོ་རྩོམ་པ་ཞེས་སྐུར་བ་བཏབ་པོ། ། ཕྱིས་བླ་མ་རོང་ཟོམ་གྱིས་མཛད་པའི་ཐེག་པ་ཆེན་པོའི་ཚུལ་ལ་འཇུག་པའི་པོ་ཏི་མཐོང་བས། གུས་པ་ཆེན་པོ་སྐྱེས་ཏེ། ཟང་ཟིང་མང་པོས་མཉེས་པར་བྱས་ཏེ་ཉེས་པ་བཤགས་ནས་བདག་རྗེས་སུ་བཟུང་དུ་གསོལ། ཞེས་ཞུས་པས་གནང་སྟེ། འཇམ་དཔལ་གསང་རྒྱུད་ལ་སོགས་པ་ཆོས་མང་དུ་ཞུས་པས་གནང་། གཞན་ཡང་མར་པ་ཆོས་ཀྱི་དབང་ཕྱུག་ལ་སོགས་པའི་ལོ་ཙཱ་བ་དང་། མཁས་པར་གྲགས་པའི་བློ་རྩལ་ཅན་མང་པོས་བཏུད་ཅིང་གསན་པར་གྱུར་ཏེ། གསན་པ་པོ་དེ་བདག་གི་སློབ་བརྒྱུད་ཐམས་ཅད་ཀྱང་ཤིན་ཏུ་དད་ནས་བླ་མ་དམ་པར་འཛིན་ནོ། ། གསང་རྒྱུད་ཀྱི་སྐབས་སུ་ཉིད་ཀྱི་ཞལ་ནས།
འོ་སྐོལ་ལ་ད་ལྟར་རྒྱ་དཔེ་ཡོད་ན་འདི་ལྟར་འགྲོ་བ་ཡིན་ཏེ། རྒྱ་དཔེ་མེད་པས་ད་ལྟར་བཅོས་སུ་མེད་གསུངས་པ་ལ། གོ་རུབ་ཀྱི་དཔེ་བཟུང་ནས། ཕྱིས་ཇོ་བོ་ཀྲིཎི་པ་ཞེས་བྱ་བའི་པཎྜི་ཏ་ལས་རྒྱ་དཔེ་བྱུང་ནས་དེ་ལ་གསན་པས་རོང་པ་ཆེན་པོ་གསུངས་པ་བཞིན་བྱུང་ནས་ཤིན་ཏུ་མོས་ཏེ། ཀྲིཎི་པ་ལས་བྱུང་པའི་དཔེ་ཞིག་རོང་པ་ཉིད་ལ་ཕུལ་ནས་ཡང་གསན་སྐད། གཞན་ཡང་རོང་པ་འདིས། པཎྜི་ཏ་མཛི་ཤྲཱི་ཋནྨ་དང་། མཛི་ཤྲཱི་ཛྙཱ་ན་དང་། ཨུ་པཱ་ཡ་ཤྲཱི་མི་ཏྲ་དང་། བུདྡྷཱ་ཨཱ་ཀ་ར་བྷ་དྲ་དང་།
དེ་ནཱ་ཀ་རི་ཙནྟྲ་དང་། པ་ར་མེ་ཤོ་ར་དང་། ཨ་མོ་གྷ་བཛྲ་ལ་སོགས་པ་པཎྜི་ཏ་མང་པོར་བསྟན་ནས། དེ་དག་གི་ལོ་ཙཱ་བ་མཛད་དེ། རྡོ་རྗེ་འཇིགས་བྱེད་དང་། གཤིན་རྗེ་དགྲ་རྒྱུད་དང་། འཇམ་དཔལ་སྔགས་དོན་དང་། བདེ་མཆོག་རྩ་རྒྱུད་ལ་སོགས་པ་མང་དུ་བསྒྱུར། འགྱུར་ཤིན་ཏུ་བཟང་བས་ཕན་ཆེ་བར་བཏགས། པཎྜི་ཏ་ཀུན་གྱི་གསུང་ནས་ཀྱང་།
དྷརྨ་བྷ་ཏྲ་ཁྱོད་ཀྱིས་ཆོས་མང་པོ་རྩོམ་ལ་འགྲོ་བ་རྣམས་སྐྱོབས་ཤིག ཁྱོད་ཀྱི་ཡོན་ཏན་གཞན་ལྟ་ཞོག་གི། སྒྲ་ཚད་ཀྱི་ལུགས་འདིའི་སུམ་ཆ་ཙམ་ལས་མི་ཤེས་པས་ཀྱང་རྒྱ་གར་ན་ཆོས་མང་པོ་རྩོམ་པ་ཡིན་ཁྱོད་ཅིའི་ཕྱིར་ཆོས་མི་བརྩོམ་ཞེས་གསུངས། དེ་ལྟ་བུའི་ཡོན་ཏན་ཕུན་སུམ་ཚོགས་པ་དང་ལྡན་ཡང་། བདག་བསྟོད་ལ་སོགས་པའི་དྲི་མ་དང་བྲལ་ཞིང་། གཞན་གྱི་ཆོས་ལུགས་དང་སྤྱོད་པ་དམན་ཡང་དོན་དུ་འགྱུར་ན་མ་གཏོགས་ཕ་རོལ་ཁྱད་དུ་གསོད་པའི་གཏམ་ཡེ་མི་གསུངས། བྲག་བཟང་པོའི་ངོས་ལ་གཤེགས་པ་དང་། ནམ་མཁའ་ལ་འཕུར་པ་དང་། བྲག་ལ་ཕུར་པ་་་འདེབས་པ་ལ་སོགས་པའི་རྫུ་འཕྲུལ་དང་གྲུབ་རྟགས་ལ་ཐོགས་པ་མི་མངའ། མྱང་སྨད་དུ་མགར་སྟོན་ཚུལ་ཁྲིམས་བཟང་པོ་ལ་སྔགས་རྙིང་མ་གསན་ཏེ།
འདི་དགུང་ལོ་བཅུ་གཉིས་པའི་— 19 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དུས་ཡིན། ལོ་བཅུ་གསུམ་པ་ལ་མཁས་པ་མདོ་སྟོན་སེང་གེ་རྒྱལ་མཚན་ལ་ཡང་གསན། མནལ་ལམ་དུ་གསང་བ་སྙིང་པོས་ཟན་བྱས། སངས་རྒྱས་མཉམ་སྦྱོར་གྱིས་ཚོད་མ་བྱས་གསོལ་བ་རྨིས་པ་སློབ་དཔོན་ལ་ཞུས་པས། དེ་ཤིན་ཏུ་བཟང་ཆོས་དེ་ཁོངས་སུ་ཆུད་པའི་རྟགས་ཡིན། དེ་གཉིས་ལ་ཁྱོད་ཀྱིས་འགྲེལ་པ་རེ་གྱིས་གསུངས་པས། འགྲེལ་པ་མཛད་དེ། བོད་དུ་ཡིག་ཆ་བྱུང་པ་ལ་བཟང་། དུས་ཕྱིས་བསྟན་བཅོས་མཛད་པ་ནི།
བསླབ་པ་རིན་པོ་ཆེ་གསུམ་ལ་བསྟེན་པའི་ཆེད་དུ། གལ་ཆེ་བའི་མན་ངག་གསུམ་མཇོད་དེ། ལྷག་པ་ཚུལ་ཁྲིམས་ཀྱི་བསླབ་པ་རྒྱུད་ལ་སྐྱེ་བའི་ཕྱིར་དམ་ཚིག་མདོ་རྒྱས་མཛད། ལྷག་པ་ཏིང་འཛིན་གྱི་བསླབ་པ་བསྐྱེད་པའི་ཕྱིར་འགྲེལ་པ་ཚུལ་བཞི་ཡན་ལག་བཅོ་ལྔ་པ་མཛད། ལྷག་པ་ཤེས་རབ་ཀྱི་བསླབ་པ་རྒྱུད་ལ་བསྐྱེད་པའི་ཕྱིར་རྫོགས་པ་ཆེན་པོ་ལྟ་བསྒོམ་མན་ངག་མཛད། གཞན་ཡང་ངན་སོང་སྦྱོང་རྒྱུད་དང་། འཇིགས་བྱེད་དང་། སྨྲ་སྒོ་ལ་སོགས་པར་ཡང་འགྲེལ་པ་མཛད་ཅིང་། བསྟན་་བཅོས་གཞན་ཡང་མང་དུ་མཛད། དེའི་དུས་སུ་ཤབ་ཀྱི་ཡང་ཁྱེ་བླ་མ།
མར་པ་དོ་པ། འོ་ཡུགས་པ་མདའ་བསམ་གཏན། མདོའི་ཁྱུང་པོ་ཧཱུཾ་སྙིང་། སེ་ཁྲོམ་རྒྱ་མཚོ་འབར མཚམས་སྟོན་གོ་ཆ། དཔང་ཀ་དར་ཆུང་། འགོས་ལྷས་བཙས། རྒྱ་རྒྱལ་ཚུལ་ལ་སོགས་པ་བོད་རུ་བཞིའི་མཁས་པ་རྣམས་ཀྱིས་རྩོད་པར་བརྩམས་ཏེ། བོད་དུ་སྐྱེས་པའི་གང་ཟག་གིས་བསྟན་བཅོས་འདི་ཙམ་བརྩམས་པར་མི་རིགས་སོ་ཞེས་ཟེར་ཞིང་སུན་འབྱིན་དུ་སྐུ་དྲུང་དུ་འོང་བས། གསུང་གླེང་མཛད་པ་ཙམ་གྱིས་རྩོད་པའི་སྤོབས་པ་བཅོམས། བསྟན་བཅོས་རེ་མཐོང་བས་ཤིན་ཏུ་མོས་ཏེ།
ཐམས་ཅད་ཀྱིས་ཆོས་ཞུས། ཞབས་ཏོག་མཛད་དེ་གཏན་གྱི་སྐྱབས་གནས་སུ་འཛིན་པར་གྱུར་ཏོ། ། དེ་ལྟར་རོང་ཟོམ་འདི་ནི་འཁྲུངས་པ་ཙམ་ཉིད་ནས་ངང་གིས་དགེ་བའི་ཀུན་སྤྱོད་ཅན་ལྷུན་གྱིས་གྲུབ་པའི་ཤེས་རབ་ཆེ། འཇིག་རྟེན་ལུགས་ཀྱི་ཐུགས་དཀྱེལ་ཡང་ཤིན་ཏུ་ཆེ་ཞིང་རང་དང་དུས་མཚུངས་ཀྱི་མཁས་པ་ཐམས་ཅད་ཀྱིས་མངོན་པར་བསྟོད་དོ། ། ཕྱི་ནང་གི་རིག་པའི་གནས་མཐའ་དག་ལ་མཁས། ཁྱད་པར་སྒྲ་ཚད་ལ་མ་རྨོངས་པས། བོད་ཀྱི་སྐད་ལ་ཡང་། འདི་ནི་དོན་འདི་ཙམ་ཞིག་ལ་འཇུག་གོ་ཞེས་ཚིག་དོན་གྱི་ཁྱད་པར་ཕྲ་མོ་དག་ཀྱང་གཞན་ལས་ཆེས་ལྷག་པར་སྟོན་ནུས། མདོ་རྒྱུད་བསྟན་བཅོས་བོད་དུ་འགྱུར་རོ་ཅོག་གི་ཚིག་དོན་མ་ལུས་པ་ཐུགས་སུ་ཆུད་ཅིང་མཁས། ཐ་ན་འཇིག་རྟེན་པའི་འཚོ་ཚིས་ཞིང་ལས།
ཕྱུགས་སྐྱོང་བ། དཀར་ཤེ་སྒྲུབ་པ་སོགས་ལའང་མཁས་པས། དགེ་བ་ཇི་ལྟར་བསྒྲུབ་པའི་བསྟན་བཅོས་ཀྱང་མཛད། བོད་ཀྱི་ལྷ་འོདྲེ་ཐམས་ཅད་ཀྱིས་ཀྱང་ཆོས་ཞུ་ཞིང་བསྙེན་བཀུར་བཀའ་བསྒྲུབ། ལྟ་བ་མཆོག་ཏུ་གྱུར། ཆོས་ཐམས་ཅད་དམ། བསྟན་པའི་བདག་པོར་གྱུར་པ་ཡིན་ཏེ། སློབ་དཔོན་པདྨ་འབྱུང་གནས་ཀྱི་ཆོས་ཐམས་ཅད་ཀྱང་མངའ། བེེ་རོ་ཙ་ནའི་ད་ 20 ད་ ༄ཁྱ། །
དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ཆོས་རྣམས་ཀྱང་། བེེ་རོས་གཡུ་སྒྲ་སྙིང་པོ། དེས་བླ་ཆེན་དགོངས་པ་རབ་གསལ། དེས་གྲུམ་ཤིང་སླག་ཅན་ནས། གནུབས་དཔལ་ལྡན། ཡ་ཟི་བོན་སྟོན། དེས་རོང་ཟོམ་ལ་བཤད་དེ། སེམས་ཀྱིས་བརྒྱུད་པ་ལུགས་ཤིག་ཀྱང་མངའ་སྟེ་བསྟན་པའི་བདག་པོར་གྱུར། ལྡན་ཀློང་ཐང་སྒྲོན་མར་སྐུ་འཁྲུངས་པའི་སྤྲུལ་པའི་སྐུ་ཨ་རོ་ཡེ་ཤེས་འབྱུང་གནས་ཀྱི་གདམས་པའི་བདག་པོ་ཡང་ཡིན་ཏེ།
འདི་ལ་རྒྱ་གར་བདུན་བརྒྱུད་དང་། རྒྱའི་ཧྭ་ཤང་བདུན་བརྒྱུད་ཀྱི་གདམས་པ་ཡོད་པ་ལས། ཨ་རོའི་དངོས་སློབ་ཅོག་རོ་ཟངས་དཀར་མཛོད་ཁུར་དང་ཁམས་པ་ཡ་ཟི་བོན་སྟོན་གཉིས་ཀ་ལ་རོང་ཟོམ་གྱིས་གསན་ནོ། ། དེ་ནས་བརྒྱུད་པ་ཚོ་ལ་རྫོགས་ཆེན་ཁམས་ལུགས་སུ་གྲགས། བི་མ་ལ་ལས་བརྒྱུད་པ་རྣམས་ཀྱང་། མྱང་ཏིང་འཛིན་བཟང་པོ་དང་། རྨ་རིན་ཆེན་མཆོག་དང་། གཉགས་ཛྷ་ན་ཀུ་མཱ་ར་ནས་བརྒྱུད་པ་དག་ཀྱང་། གཉགས་དང་རྨ་གཉིས་ཀས་ཁུ་བྱང་ཆུབ་འོད་དང་། ཁྱུང་པོ་དབྱིག་འོད་ལས་རིམ་པར་འོང་སྟེ་རོང་ཟོམ་ལ་མངའ།
མདོར་ན་འདིའི་མཁྱེན་པ་དང་ཡོན་ཏན་ནི་སུས་ཀྱང་བརྗོད་དུ་མི་ནུས་ཤིང་། བོད་གངས་ཅན་གྱི་རྒྱུད་འདིར་འདི་དང་མཉམ་པའི་མཁས་པ་ནི་སུ་ཡང་མ་བྱུང་ལ། སྤྱིར་འདི་སངས་རྒྱས་ཀྱི་སྤྲུལ་པ་ཡིན་མོད་ཀྱི། གྲུབ་པ་ཐོབ་པ་ནི་རྡོ་རྗེ་ཕུར་པའི་སྒོ་ནས་ཡིན་པས། ཕུར་པའི་བསྟན་བཅོས་ཀྱང་མང་དུ་མཛད་དོ། ། བརྒྱུད་པ་རྣམས་ཀྱང་གྲུབ་ཐོབ་ཟམ་མ་ཆད་པར་བྱོན་པ་ཡིན་ལ། དེས་སྲས་རྒྱུད་དང་། སློབ་བརྒྱུད་གཉིས་ལས། གདུང་རབས་ནི། དང་པོར་རོང་བན་དཔལ་གྱི་རིན་པོ་ཆེ།
དེའི་སྲས་རོང་བན་རིན་ཆེན་ཚུལ་ཁྲིམས། དེའི་སྲས་རོང་ཟོམ་ཆོས་ཀྱི་བཟང་པོ་དང་། སྒོམརིཆེན་ཆོས་འཕགས་གཉིས། ཆོས་བཟང་གི་སྲས་གཟི་བརྗིད་འབར་བ་དང་འབུམ་འབར་གཉིས། གཟི་བརྗིད་འབར་གྱི་སྲས་སྟོན་དར་དང་སྟོན་སྐྱབས་གཉིས། སྟོན་དར་ལ་སྲས་སྟོན་སོང་། སྟོན་སོང་གི་སྲས་ཇོ་སྲས་ར་སྤེ། འདིའི་སྲས་འབུམ་དཔལ། སྟོན་སྐྱབས་ཀྱི་སྲས་ཇོ་སྲས་འོད་ཟེར། དེའི་སྲས་སློབ་དཔོན་འབུམ་བསྟན།
ཆོས་བཟང་གི་སྲས་གཉིས་པ་འབུམ་འབར་ལ་སྲས་ཆོས་ཀྱི་རྒྱལ་མཚན། ཇོ་རྩེགས། ཇོ་བཟང་སོགས་ཁ་ཡར་བྱུང་། ཆོས་ཀྱི་རྒྱལ་མཚན་གྱི་སྲས་རུ་ཨཱ་ནན་ཏ་བཛྲ་སྟེ། རོང་པ་ཀུན་དགའ་ཟེར། དེའི་སློབ་དཔོན་མེ་དཔུང་། དེ་ཡི་སྲས་ཆོས་ཀྱི་བཤེས་གཉེན་དང་། ཆོས་བཞད་གཉིས། རོང་པ་ཇོ་བཟང་གི་སྲས་སློབ་དཔོན་ཇོ་བཀྲ། དེའི་སྲས་དར་བཟང་།
རྡོ་རྗེ་བསྟན་གཉིས། དར་བཟང་གི་སྲས་སློབ་དཔོན་སེར་འོད། ཇོ་བསྟན་གྱི་སྲས་ཉི་མ་སེང་གེ། དེའི་སྲས་འོད་ཟེར་འབུམ་དང་འབུམ་རྒོད་གཉིས། རོང་སྒོམ་ཆོས་འཕགས་ཀྱི་སྲས་སློབ་དཔོན་སྟོན་གཡུང་། དེའི་སྲས་ཇོ་སྲས་ལྷ་སྲུང་། དེས་སློབ་དཔོན་བྱམས་ཆོས་པ་ཆེན་པོ་དར་མ་བསྟེན། དེའི་སྲསུ་སློབ་དཔོན་སྲ་བརྟན་རྡོ་རྗེ་ཡིན་ནོ། ། དིང་སང་ནི་རོང་ཟོམ་གྱི་གདུང་བརྒྱུད་ཆད་ནས་མེད་གེ 21 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
ཀྱང་། འབུམ་རྒོད་ཀྱི་དུས་སུ་རིན་སྤུངས་པའི་ཞལ་ངོ་ནམ་མཁའ་རྒྱལ་པོས་སྦྱིན་བདག་མཛད་དེ། སློབ་མ་མང་དུ་ཐོན། དེའི་ནང་ནས་མཆོག་ཏུ་གྱུར་པ་ཐང་ཁྲོམ་བཀའ་བཞི་པ་ཡིན་ཏེ། འདིས་འབུམ་རྒོད་གཤེགས་རྗེས། རོང་ཟོམ་ཆོས་བཟང་གི་གདུང་འབུམ་དགོན་དཀར་པོར་སྤྱན་དྲངས། ཕུར་པའི་ཆོས་སྐོར་གཉགས་ཀྱི་གདུང་བརྒྱུད་སྔགས་འཆང་སློབ་མ་བ་རྣམས་ལ་གསུངས་སོ། ། གཉིས་པ་སློབ་བརྒྱུད་ནི། སྤྱིར་དམ་པ་འདི་དེ་དུས་ཀྱི་མཁས་གྲུབ་ཐམས་ཅད་ཀྱི་ཞབས་ལ་གཏུགས་པས་བསམ་གྱིས་མི་ཁྱབ་ཅིང་། ཁྱད་པར་དུ་གོ་རུ་ལོ་ཙཱ་བ།
མར་པ་དོ་པ། རྗེ་འགོས་ལ་སོགས་པ་ལོ་ཙཱ་བ་ཆེན་པོ་བཅུ་བདུན། གཡག་རྡོ་རྗེ་འཛིན་པ་ལ་སོགས་པ་གྲུབ་ཐོབ་ཆེན་པོ་སུམ་ཅུ་རྩ་ལྔ། མ་ཅིག་ཞ་མའི་མིང་པོ་རྗེ་མཁོན་ཕུ་བ་ལ་སོགས་པ་སྒོམ་ཆེན་གྲུབ་པ་ཐོབ་པ་བརྒྱ་བརྒྱད་ཅུ། ཡོལ་དགེ་བསྙེན་རྡོ་རྗེ་དབང་ཕྱུག་དང་། ཡང་ཁྱེར་བླ་མ་ལ་སོགས་པ་སྟོན་པ་གདུགས་ཐོགས་པ་ལྔ་བརྒྱ་ལ་སོགས་པ་མཐའ་ཡས་ཏེ་བརྗོད་ཀྱིས་མི་ལང་བ་ལྟ་བུ་ལས་ཕུར་པའི་ཆོས་སྐོར་ཇི་ལྟར་བརྒྱུད་པ་ནི། རོང་ཟོམ་གྱིས་ཡོལ་དགེ་བསྙེན་རྡོ་རྗེ་དབང་ཕྱུག ཡོལ་ལྕགས་གྲུབ་ཐོབ། རྒྱ་སྟོན་སྟོང་འབར། རྣལ་འབྱོར་གཞུངས་པ།
ཕོ་རོག་མདོ་སྡེ་མགོན། ཡོལ་ལྕགས་སངས་རྒྱས་ཉི་འབུམ། དོན་གྲུབ་གཞོན་ནུ། དཔྱལ་འཕགས་དཔལ། དཔྱལ་ཀུན་དགའ་ཉི་མ། དཔྱལ་ཀུན་མཁྱེན་ཆོས་རྒྱལ། མཁན་པོ་རྒྱལ་མཆོག་པ། གུ་གེ་པཎ་ཆེན། གྲུབ་ཆེན་དཔལ་འབྱོར་བ། ལོ་ཆེན་བསོད་ནམས་རྒྱ་མཚོ།
ཆག་རིན་ཆེན་ཆོས་རྒྱལ། བླ་མ་དམ་པ་རྡོ་རྗེ་སེང་གེ། དེ་ལ་བདག་གིས་རོང་ཟོམ་ལུགས་ཀྱི་དབང་ལུང་རྫོགས་པར་ཞུས་སོ། ། དེ་ཡང་ཕུར་པ་ལྷ་ནག་ཏུ་གྲགས་པ་ནི། སློབ་དཔོན་པདྨ་ཡབ་ཡུམ་ཡན་ཆད་སྤྱི་དང་འདྲ་ལ་དེ་ནས། འབྲེ་ཨ་ཙ་ར་ནུ་རུ། འདི་ནི་ཕུར་པའི་སྒོ་ནས་གྲུབ་པ་ཐོབ་སྟེ་ཚེའི་རིག་འཛིན་བརྙེས་པས་དིང་སང་གི་བར་དུ་འདས་གྲོངས་མེད་པར་བཞུགས་པ་ཡིན་ལ། ལང་ལབ་བྱང་ཆུབ་རྡོ་རྗེས་གྲུབ་པ་ཐོབ་ཚར་བའི་རྗེས་སུའང་འདི་དང་མཇལ་ནས། སྔར་ཐོས་པའི་ཕུར་པའི་སྐོར་ལ་ཞུས་དག་བྱས། ཚར་ཅིག་ཞུས་པ་ཡིན་ཅིང་།
ལོ་རྒྱུས་ལ་ལར། ངམ་འབྲེ་ཨ་ཙ་ར་ས་ལེ་ཡིན་པར་བྱས་འདུག་པ་ནི་མ་ངེས་པ་ཆེན་པོ་སྟེ། མཚོ་རྒྱལ་དང་ལང་ལབ་ཀྱི་བར་ན་མི་རབས་ལྔ་ཡོད་པ་མ་གོ་བ་ཡིན་ལ། གཏེར་མའི་ལོ་རྒྱུས་ཤིག་ན། ལང་ལབ་ལོ་བདུན་འགྲོ་བའི་བྱིས་པ་ཞིག་གིས། སློབ་དཔོན་ལྷོ་ནུབ་དུ་བྱོན་ཁར་ཞབས་ལ་གཏུགས་ཟེར་བ་སྣང་སྟེ། མ་ངེས་པའི་རང་བཟོ་ཁོ་ནའོ། ། ཕྱིས་འགྲོ་བའི་མགོན་པོ་ཆོས་རྒྱལ་འཕགས་པས། སྨད་ལས་དྲག་པོ་སྒྲོལ་བའི་དབང་འདི་གསན་པར་བཞོད་ནས་བཙལ་བས་མ་རྙེད་དེ། འཁོར་རྣམས་ལ་འདི་ལྟ་བུའི་དབང་ཐོབ་པ་འདུག་ན་སྤྲང་པོ་ཞིག་ལ་འདུག་ཀྱང་ཁྲིད་ཤོག
དེ་ལ་ཁོ་བོས་ཞུའོ་— 22 — ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། གསུངས་ནས་བཙལ་ཀྱང་མ་རྙེད། ཕྱིས་བལ་པོ་ནས་ཚོང་པའི་སྐད་ཆ་ལས། ཇོ་མོ་མཚོ་རྒྱལ་གྱི་སློབ་མ་ཨ་ཙ་ར་ནུ་རུ(ལོ་རྒྱུས་གཞན་ལས་བལ་པོའི་པཎྜི་ཏ་རཏྣ་ཤྲཱི་ཡིན་ཟེར)བྱ་བ་ཚེའི་རིག་འཛིན་ཐོབ་པ་ཞིག་ལ་ཕུར་པའི་ཆོས་རྫོགས་པར་བཞུགས། བལ་པོ་ན་གསུང་གི་འདུག་ཟེར། དེར་བསྟན་པའི་ཁུར་ཆེན་པོར་དགོངས་པས། འོ་ན་དེ་བལ་པོར་ཡོད་དམ་གསུངས་པས། མེད།
བསིལ་བ་ཚལ་ལ་སོགས་པའི་གནས་རྣམས་སུ་མཁའ་འགྲོ་མ་རྣམས་ཀྱི་དོན་མཛད་པ་ཡིན་ཟེར། སྐབས་སྐབས་སུ་བྱོན་ནས། གདུལ་བྱ་སྐལ་བ་ཅན་རྣམས་ལ་ཆོས་བག་རེ་གསུང་པར་གདའ་ཟེར་བ་ལ། འོ་ན་དེ་བལ་པོར་བྱོན་ན་ང་ལ་སྐད་ཐོང་པ་གྱིས་གསུངས་ཏེ་གནང་སྦྱིན་མང་པོ་གནང་། དེ་ནས་ལོ་འགའ་སོང་པ་དང་། བལ་པོ་ནས་ལོན་བྱུང་། དེར་འཕགས་པ་རིན་པོ་ཆེ་ཆོས་དང་འཇིག་རྟེན་གྱི་ཐུགས་བྲེལ་གྱིས་གཡེངས་ནས་འབྱོན་མ་ཐུབ་ནས། གློ་བོད་ལོ་ཙཱ་བ་ཤེས་རབ་རིན་ཆེན་ལ་གསེར་ལ་སོགས་པའི་དངོས་པོ་མང་པོ་བསྐུར་ནས་བརྫངས། དེ་ནས་ལོ་ཙཱ་བ་བོད་དུ་བྱོན་པ་དང་འཕགས་པ་རིན་ཆེན་དྲག་པོའི་སྒྲོལ་དབང་གསན་ཏེ། དེང་སང་གི་བར་དུ་མ་ནུབ་པ་འདི་ཡང་།
ཨཱ་ཙཱ་ར་ནུ་རུ་དང་། འཕགས་པ་རིན་པོ་ཆེའི་དྲིན་ཡིན་ནོ། །

ལྷ་ནག་གི་བརྒྱུད་པ་ནི། ཡར་འབྲོག་པ་གུ་རུབ་ཡང་དག་གིས་རྒྱུད་མྱ་ངན་ལས་འདས་པ་ཞེས་བྱ་བ་འདི་ལ་བརྟེན་ནས་ལྷ་ཐམས་ཅད་ནག་པོར་མཛད་པ་ལས་བྱུང་བ་ཡིན་མོད་ཀྱང་། དེའི་གོང་གི་བརྒྱུད་པ་ནི། ཨ་ཙ་ར་ནུ་རུ། ལང་ལབ། སྣ་སྣམ་ཚུལ་ཁྲིམས་ཤེས་རབ། ཁྱུང་པོ་འཆལ་ཆེན། འཆལ་ཆུང་། བློ་གྲོས་རྒྱལ་མཚན། གུ་རུབ་ཡང་དག འགོས་སྟོན་བྱང་འབར།
ཁྱུང་པོ་སེང་གེ། ཁྱུང་པོ་ཁྲོ་བོ། གཉལ་སྟོན་གྲགས། སྐྱི་ཆོས་ཀྱི་སེང་གེ། རྒྱ་ཡེ་ཤེས་ཀྱི་མགོན་པོ། དཔལ་ལྡན་རྡོ་རྗེ་རྒྱལ་མཚན། འདིས་བཤད་འབུམ་རྡོ་རྗེ་དོན་གསལ་དང་། དབང་ཆོག སྒྲུབ་སྐོར་ལ་སོགས་པ་ཡིག་སྣ་མང་དུ་མཛད། དེས་བླ་མ་ཚུལ་རྒྱལ་བ།
རི་གདོངས་པ་ཤེས་རབ་རྒྱལ་མཚན། ་ སློབ་དཔོན་བསོད་ནམས་བཟང་པོ། སློབ་དཔོན་བཀྲ་ཤིས་རྒྱ་མཚོ། མཉམ་མེད་གཞོན་ནུ་དཔལ། སེམས་དཔའ་ཆེན་པོ་ནམ་མཁའི་མཚན་ཅན། བླ་མ་ཆེན་པོ་རྡོ་རྗེ་རྒྱལ་པོ། བླ་མ་རྡོ་རྗེ་སེང་གེ། དེ་ལ་བདག་གིས་ཞུས་སོ། ། ཡང་གུ་རུབ་ནས་བརྒྱུད་ནས་ཕུར་པ་ལྷ་ནག་ནི། རྩེ་བ་སྒང་པ་དང་།
སྙེ་མདོ་བ་ལ་བབས་ཏེ་འཕྲིན་ལས་ཆེ་བར་བྱུང་ངོ་། ། དེང་སང་གི་བར་དུ་བསྟན་པའི་བདག་པོ་དཔལ་ལྡན་ས་སྐྱ་པ་རྣམས་ཕྱག་ལེན་དུ་མཛད་པའི་ས་ཕུར་དུ་གྲགས་པ་ནི། དང་པོར་འཁོན་ཀླུ་དབང་བསྲུང་པས་སློབ་དཔོན་པདྨ་དངོས་ལ་ཞུས་ནས་བསྒྲུབས་པས་གྲུབ་པ་ཐོབ་སྟེ། འདིའི་གཅུང་འཁོན་རྡོ་རྗེ་རིན་ཆེན་ནི་ཕུར་པ་ལ་བརྟེན་ནས་གྲུབ་པ་ཐོབ་ཅིང་དེའི་སྲས་ཤེས་རབ་ཡོན་ཏན། དེ་ནས་སྲས་རིམ་བཞིན། གཙུག་— 23 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཏོར་ཤེས་རབ། དགེ་སྐྱབས། དགེ་མཐོང་། བལ་པོ།
ཤཱཀྱ་བློ་གྲོས། འཁོན་རོག་ཤེས་རབ་ཚུལ་ཁྲིམས། འདི་ནི་ལྷ་སྲིན་བྲན་དུ་འཁོལ་ཞིང་ཡི་དམ་མང་པོའི་ཞལ་གཟིགས། རྔ་ལ་ཞོན་ཏེ་ནམ་མཁའ་ལ་འགྲོ་བ་ལ་སོགས་པ་རྫུ་འཕྲུལ་ཐོགས་མེད་དུ་སྟོན་ནུས་པ་ཡིན་ལ་འདི་ཡན་ཆད་དུ་ཕུར་པའི་གྲུབ་པ་ཐོབ་པ་ཤ་སྟག་བྱོན་ནོ། ། འཁོན་རོག་འདིའི་གཅུང་པོ་འཁོན་དཀོན་མཆོག་རྒྱལ་པོ་ཡིན་ཏེ། འདིས་འགྲོའི་ལུང་སྟོན་ཆེན་པོ་ཞིག་ལ་ལྟད་མོ་ལ་བྱོན་པས། སྔགས་པ་འགས། དབང་ཕྱུག་ཉེར་བརྒྱད་ཀྱི་མཆམ་བྱས་པས་ཁྲོམ་ཐོག་ཆོད། དེའི་ལོ་རྒྱུས་གཅེན་ལ་བསྙད་པས། ད་གསང་སྔགས་འཆོལ་བ་བྱ་བའི་དུས་བྱུང་པས་གྲུབ་ཐོབ་མི་འོང་།
རང་རེ་ལ་ཡོད་པའི་དཔེ་ཆ་ལྷ་རྟེན་སྔགས་ཀྱི་ལག་ཆ་ཀུན་གཏེར་དུ་སྦ། ང་ནི་རྒས། ཁྱོད་གཞོན་པ་ཡིན་པས། མང་ཀར་དུ་འབྲོག་མི་ལོ་ཙཱ་བ་ལ་གསང་སྔགས་གསར་མ་ཉོན་ཤོག་གསུངས་ནས་རྙིང་མ་ཀུན་གཏེར་དུ་སྦས། དེར་ཆོས་སྐྱོང་གི་ཆོ་འཕྲུལ་ཆེ་བས། ཕུར་པའི་མངོན་རྟོགས་སྐོར་བསྡུས་པ་གཅིག ཡང་དག་གི་དཔེ་མཚན་གཅིག བསྲུང་མའི་གཏོར་ཆོག སེང་ལྡེང་ཕུར་པ་སྐོར་ཆ་གཉིས ། དཀར་མོ་ཉི་ཟླས་འཁོན་རོག་ལ་དངོས་སུ་བསྟན་པའི་བསྒྲུབ་སྐོར་རྣམས་འདོན་དགོས་པ་བྱུང་སྟེ་གཅུང་ལ་གནང་།
འདིའི་སྲས་ས་སྐྱ་པ་ཆེན་པོ་ཡིན་ལ། དེ་ནས་རྗེ་བཙུན་སྐུ་མཆེད། ས་སྐྱ་པཎྜི་ཏ། འཕགས་པ་རིན་པོ་ཆེ་ནས་རིམ་པར་བརྒྱུད་ནས་དེང་སང་གི་བར་དུ་དར་རྒྱས་ཆེ་ལ། བླ་ཆེན་ཆོས་ཀྱི་རྒྱལ་པོའི་དྲུང་དུ་བདག་གིས་ཀྱང་ལྡོང་སྟོན་གྱི་ཡིག་ཆའི་སྟེང་ནས་ས་ཕུར་གྱི་དབང་དང་། ཆོས་སྐོར་སྣ་འགའ་རེ་ཐོས་སོ། ། ཡང་གསང་བའི་རྒྱུད་ཕུར་པ་ལ་བསྟེན་པ་མཐའ་དག་ནས་བཏུས་པ་ཕུན་སུམ་ཚོགས་པ་དང་། གསང་བའི་རྒྱུད་དྲུག་དང་། གཱི་ལཱ་ཡའི་ཏནྟྲ་བཅུ་གཉིས་ནས་བཏུས་པ་བཤམས་སྔོན་གྱི་སྐོར་དུ་གྲགས་པ། སྟོད་ལས་ཡང་དག་ལ་བརྟེན་ནས་བྱང་ཆུབ་བསྒྲུབ་པའི་ཚུལ་དང་།
སྨད་ལས་སྲས་མཆོག་ཕུར་པ་ལ་བརྟེན་ནས་དགྲ་བགེགས་སྒྲོལ་བའི་རིམ་པ་དང་པོར་བལ་ཡུལ་ཡང་ལེ་ཤོད་དུ་སློབ་དཔོན་རྣམ་པ་གསུམ་དུ་མཛད། བོད་ཡུལ་དུ་སློབ་དཔོན་པདྨས་བསྣམས་བྱོན་པ་དུས་དེར་སྤེལ་བའི་དུས་ལ་མ་བབ་ནས། བྱང་གི་བྱ་མང་པོ་སའི་ཆ་ལ་གཏེར་དུ་སྦས། དུས་ཕྱིས་གཏེར་སྟོན་བྱང་ཆུབ་གླིང་པ5དཔལ་རྒྱལ་མཚན་གྱིས་གཏེར་ནས་ཐོན་ཏེ་དེང་སང་ལུང་རྒྱུན་ཡོད་ལ་པཎ་ཆེན་བི་མ་མི་ཏྲ་ནས་བརྒྱུད་དེ་དར་བའི་ཚུལ་ནི། བོད་ཆོས་སྐྱོང་བའི་རྒྱལ་པོ་ཁྲི་སྲོང་ལྡེའུ་བཙན་སྐུ་གཤེགས་རྗེས། བཙུན་མོ་དམར་རྒྱན་བཟའ་མེ་ཏོག་སྒྲོན་དབང་ཆེ་ཞིང་སྤྱོད་པ་ངན་པས། སྔགས་ཀྱི་ལོ་ཙཱ་བ་ཀུན་ལ་སྡང་ཞིང་གཙེས་པ་དང་། སྐ་ཅོག་ཞང་གསུམ་དང་། བེེ་རོ་ཙཱ་ན་དང་། གཉགས་ལ་སོགས་པ་བསམ་ཡས་སུ་མ་བཞུགས་པར།
བས་མཐའ་དང་། ཡུལ་གྱི་མཐའི་དབེན་པ་རྣམས་ན་བཞུགས་ལ། ཁྱད་པར་དུ་གཉགས་རྙེ་ཀུ་མཱ་གེ 24 — ༄ཚོ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ར་ཡར་འབྲོག་སྒང་དུ་བཞུགས་པའི་ཚེ། རང་གི་ཕ་སྤུན་པོ་གཉགས་དགེ་ལ་སྟོན་གྱི་འདིས་མུ་སྟེགས་ངན་སྔགས་མཁན་སྡིག་པོ་ཆེ་ཡིན་ནོ་ཞེས་ཡུལ་མི་ཀུན་ལ་བསྒྲགས། བན་ད་ཟུང་གཅིག་བསེ་ཞོས་བྱུགས་ནས་དམར་པོར་ཡོད་པ་དེ་གཉིས་བརྐུས་ནས། བན་ད་གྲི་རྩེས་འདྲུད་ཅིང་མི་རྣམས་ལ་སྟོན།
འདིས་ཟོག་འདི་འདྲ་བྱེད་དོ་ཟེར་ཡ་ག་བསྒྲགས། སློབ་དཔོན་བཀྲོངས། དབེན་པ་བཤིག་པའི་གྲོས་བཤམས་པ་དང་། སློབ་དཔོན་གྱིས་དོ་དགོང་ནས། གང་དུ་་དགོངས་པ་མཛད་པའི་སར་རིན་པོ་ཆེ་གཏོར་ཞིང་བཞག་པས། མི་ཀུན་ན་རེ། སློབ་དཔོན་གང་ན་དགོངས་པ་མཛད་པའི་ཤུལ་ཀྱང་རིན་པོ་ཆེར་འཁྲུལ་ལོ། ། ཁྱོད་ཀྱི་དེ་མི་བདེན་ནོ་ཟེར་བ་ལ། ཁོ་ན་རེ། མི་བདེན་ན་འདི་རེད་ཟེར་ཞིང་ཡང་བན་ད་གྲི་རྩེས་འདྲུད་ཅིང་སྟོན་ནོ། །
དེར་སློབ་དཔོན་ཡུལ་དེར་མ་ཆགས་ནས་གཡོག་པོ་གླལ་མི་ད་འོག་བཙན་བྱ་བ་ཞིག་ཁྲིད་ནས། ཀོང་པོ་མཆིམ་ཡུལ་གྱི་སྟེང་དུ་བྱོན་པས། ལུང་སྟོང་གི་ཕུ་ན། ར་མ་བདུན་འདུག་པས། སློབ་དཔོན་གྱིས། ར་འདི་ཀུན་དེད་འགྲོ་གསུངས་པས། གཡོག་པོ་ན་རེ། རི་འདི་ཀུན་གྱིས་ཅི་བཙལ། ར་ལ་བདག་པོ་མཆིས། བྱས་པས།
སློབ་དཔོན་ན་རེ། ལུང་སྟོང་གི་ར་ལ་བདག་པོ་ག་ལ་མཆིས། དེད་གསུངས་ནས་ཕྱིན་པས། ར་མཆིམས་བྱ་རོག་གི་ཡིན་པས། ཁོས་མཐོང་ནས། རྐུན་ཁག་བཙུགས། བདུན་འཇལ་འདོད་ཟེར། ར་ལ་བདུན་འཇལ་སྤྲད་ཙ་ན། མ་ཉན་པར་དབེན་པ་བཤིག ལྕགས་ཀྱི་ཐོ་བ་ཐོགས་ནས་དེད་པས་སློབ་དཔོན་བྲོས་ཏེ།
གཙུག་ལག་ཁང་དུ་ཆུད། བཙུན་ཆུང་གི་མགོ་ལ་ལྕགས་ཐོ་དེའུ་དེ་ཐེབས་བྲེར་རོ། ། དེར་ཡང་བཞུགས་སུ་མ་ཆགས་ནས། བོད་ཡུལ་དབུས་སུ་བྱོན་པས། སློབ་དཔོན་རྟ་གཅིག་ཆིབས་ནས་མས་ནས་བྱོན་པ་དང་། འབྲོ་སྲས་ཆུང་ཤྭ་བ་ཅིག་དེད་ནས་ཡས་ནས་བྱུང་པ་དང་ཐུག་ཕྲད་པས། ཁོའི་རྟ་འདྲོགས། ཤྭ་བ་ཡང་ཤོར་བས། ཁོ་སླར་བྱུང་སྟེ། ཉམས་བན་འདིས་ངའི་ཤྭ་བ་ཡང་ཤོར།
རྟ་འདྲོགས། རྟ་བརྡབས་ཀྱང་བཙལ་ཟེར་ནས་དེད་དེ་གསོད་པར་ཆས་པ་ལ། བྲོས་པས་ཐར་ཙམ་བྱུང་། དུས་དེ་ཙ་ན་མངའ་བདག་གི་སྲས་ཆེ་བ་མུ་ནི་བཙན་པོ་ལ། ཡུམ་མར་རྒྱན་བཟས་དུག་བཏང་སྟེ་བཀྲོངས། དེའི་ལྷད་ཀྱི་ཚོགས་དཔོན་ལ་སློབ་དཔོན་བི་མ་ལ་རྒྱ་ནག་ནས་སྤྱན་དྲངས་འདུག དེར་བི་མིའི་སྤྱན་སྔར་ཕྱིན་ནས། གསེར་ཕྱེ་ལོང་མོ་གང་ཕུལ། བི་མ་ལའི་ཞལ་ནས། ལོ་ཙཱ་བ་དཔོན་གཡོག་སྐྱིད་དམ་གསུངས་པ་ལ།
ཡར་འབྲོག་སྒང་དུ་སྐྱིད་བགྱི་རུ། ། དགེ་ལ་སྟོན་གྱི་མར་སྟེར་རོ། ། མཆིམས་ཡུལ་སྟེང་དུ་སྐྱིད་བགྱི་རུ། ། བྱ་རོག་སྨྱལ་བས་མ་སྟེར་རོ། ། བོད་ཡུལ་དབུས་སུ་སྐྱིད་བགྱི་རུ། ། འབྲོ་སྲས་ཆུང་གིས་མ་སྟེར་རོ། ། ཞེས་གཉགས་ཀྱིས་གླུ་ཕུལ་བས། བི་མ་ལས་བསྟན་པ་ནུབ་ཀྱི་དོགས་ནས། ཕུར་པ་ཕུན་སུམ་ཚོགས་པ་དང་། བཤམས་སྔོན་མ་བུ་གཉིས་ཐུགས་ནས་ཕྱུང་སྟེ་གནང་།
ལྷོ་— 25 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བྲག་གཡར་ཆུ་སྣའི་བྲག་ཕུག་ཏུ་སེང་ལྡེང་ཕུར་པ་ཉི་ཤུ་རྩ་གཅིག་ལ་བསྟེན་ཏེ་བི་མ་ལ་དང་། གཉགས་ལོ་ཙཱ་བ་གཉིས་ཀས་བསྒྲུབས་པས་ཕུར་བུ་ཁྲོལ་བ་ལ་སོགས་པའི་མཚན་མ་བཟང་པོ་བྱུང་ནས། དེར་གཉགས་ཀྱིས་ཐོག་མར་བྱ་རོག་ལའོ་བྱས་ནས་ཕུར་པ་བསྒྲིལ་བས། སྟོང་ཁམས་ཀྱི་བྱ་རོག་ཐམས་ཅད་འུབ་འུབ་འདུས་བྱུང་། མ་ཡིན་ཏེ། མཆིམས་བྱ་རོག་ལའོ་བྱས་པས། མཆིམས་ཡུལ་སྟེང་གི་བྱ་རོག་ཟུང་ཅིག་བྱུང་། དེར་གཉགས་ཁྲོས་ནས་བྱ་རོག་གཅིག་ལ་བཏབ་པར་བརྩམ་པ་དང་། བྱ་རོག་ཚུལ་ལིང་གིས་ཤིའོ། །
དེ་ནས་བི་མ་ལས། ད་སློང་ལ་ཐོངས་བྱས་པས་བསློང་མ་ཐུབ། དེར་བི་མ་ལས་བྱེ་མ་ཞིག་བཏབ་ནས་བསླངས་ཏེ་བཏང་། ད་ཕྱིན་ཆད་དེ་ཙུག་མ་བྱེད་སྡིག་ཆེའོ་གསུངས་ནས། གནས་ལུང་གི་ཆོ་ག་ཡང་དེར་གནང་ངོ་། ། དེ་ནས་མཆིམས་ལྷ་ཐན་ཚོ་གཡག་དཀར་པོ་གཅིག་ཏུ་བྱས་ནས་བྱུང་པ་ལ་ཡང་ཕུར་པ་བཏབ་ནས་བསྒྲལ། མཆིམས་བྱ་རོག་ཀྱང་དེར་བསྒྲལ། བསླ་བཅང་རབ་ལ་བཏབ་པས་རབ་བསྐམས། འབྲིང་ལ་བཏབ་པས་འབྲིང་བསྐམས། ཐ་མ་ལ་བཏབ་པས་ཐ་མ་བསྐམས།
བྲན་བཀོལ་དང་། འོག་རྟ་དང་། སྒོ་ཁྱི་དང་། གནག་གི་གཉེན་མཚམས་ཡན་ཆད་ལ་བཏབ་པས། རབས་བཅད་དེ། དམ་སྲི་འམ་སྐུ་དགྲ་རྣམས་ས་གཅིག་དེར་བཏུལ་ལོ། ། དམ་སྲི་རྣམས་ས་གཅིག་ནི། ཕ་སྤུན་པོ་གཉགས་དགེ་ལ་སྟོན་ལ་བཏབ་པས། སློབ་དཔོན་གཉགས་ཉིད་སྙིང་རྗེ་སྐྱེས་ཤིང་ཆོས་ཉིད་ཀྱི་ཀློངས་སུ་གྱུར་པས་ཡེ་མ་ཐེབས་ཏེ། ཕུར་པ་མཚན་དང་ལྡན་པ་ཞིག་རྙེད་ན་ཐེབས་འོངས་གསུངས།
དེར་ཚོལ་དུ་ཕྱིན་པས་དུས་དེ་ཙ་ན་འཁར་བ་ལ་སོག་པོ་ཟེར་པས། སོག་པོ་ཆེན་པོ་ཅིག་གིས་ཤ་གཅིག་དང་ཤིང་ཁུར་གཅིག་ཁུར། ར་གཅིག་ཁྲིད་པ་དང་ཕྲད། ཁྱོད་སུ་ཡིན་བྱས་པས། བདག་གི་རུས་ནི་ཁང་ལགས། མིང་ནི་སྟག་སྦྱིན་ལགས་ཟེར། ཕྱི་བཞིན་དུ་འབྲངས་ཕྱིན་པས། ཁོ་མགར་བྱེད་དེ། དེ་ཁབ་ནག་བརྡུང་གཉིས་མིད་པས། ཁོ་དད་པ་སྐྱེས།
ཁྱོད་ཀྱི་ཆོས་ནུས་སམ་གསུངས་པས། བཀའ་བསྩལ་ན་རྔོ་ཐོགས་ལགས་ཟེར་རོ། ། ནངས་པར་བནྡེ་གཞན་ཞིག་མགར་ཚང་དུ་བྱུང་བ་ལ་སྐམ་པས་ཁབ་ཙག་བརྒྱབ་པས་ཨ་ཚ་ཟེར། མདང་དགོང་གི་བནྡེ་དེ་ནི་ཁབ་མིད་ནས་ཀྱང་བཏང་ངོ་། ། ཁྱོད་ཨ་ཚ་ཟེར་བ་ཅི་ཉེས་ཟེར་རྒོད་དོ། ། བར་དེར་ཆུང་མ་ལ་བརྔན་པ་སྦྱིན་ནས་ཁྱོ་ལ་གྲོས་ཐོབ་ཅིག་བྱས། དེ་ནས་ཁོ་ལ་ཆོས་བྱ་འམ་བགྱིས་པས། ཆུང་མ་ལ་དྲིའོ་ཟེར་དྲིས་པས། ཆུང་མ་ན་རེ། ཆོས་མི་བྱ་བའི་གཙུག་ག་ན་ཡོད།
ཆོས་ནི་མར་སྲང་ཁྲི་ཚོར་རེས་ཀྱང་མི་ཁུགས་ཟེར། དེར་ཆོས་སྐོར་བཞུགས་པ་ལ་ཡོ་བྱད་མེད་ཟེར་བ་ལ། ཡོ་བྱད་སློབ་དཔོན་གྱིས་ཆུངས་ནས་ཆོས་སྦྱིན་པས། ཁོ་དད་པ་མཆོག་ཏུ་སྐྱེས་ཏེ་རབ་ཏུ་བྱུང་། མིང་ལྷ་དཔལ་གྱི་ཡེ་ཤེས་སུ་བཏགས། འདི་ཕུར་བུའི་མཚན་དང་ལྡན་པ་ནི། མིག་འབུར་གྱེན་དུ་འཁྱིལ་བ། སྣ་གྲུ་གསུམ། མགོ་བོ་བརྒྱ་མདུད་འདྲིལ་བ། — 26 —
༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ལྕེ་ཟླ་གམ། རོ་སྟོད་ཟུར་བརྒྱད་དུ་འདུག་པ། རོ་སྨད་ཟུར་གསུམ་དུ་ཡོད་པ། ཅི་ལ་ཡང་ཐོགས་པ་མེད་པ་ཅིག་རྙེད། དེ་དང་མཐུན་པ་འོ་བྲན་དཔལ་གྱི་གཞོན་ནུ་ལ་ཡང་འདུག་པས། སྔར་གྱི་སློབ་མ་ཡང་ཡིན་པས་གཉིས་ཀ་ཁྲིད་དེ་འོངས། དེ་ནས་དཔོན་སློབ་གསུམ་གྱིས་བསྒྲུབ་པ་བྱས་ནས་བསྒྲལ། སླར་ཡང་སོག་པོ་དཔལ་ཡེས་གཉགས་དགེ་ལ་སྟོན་གྱི་གམ་དུ་སོང་ནས།
ཁོ་ཤི་འདུག་པའི་སྙིང་བཏོན་ནས་སློབ་དཔོན་ལ་ཕུལ་ཏེ། སྡིག་པ་ཅི་ཡང་མི་བྱ་སྟེ། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་ཡོངས་སུ་འདུལ། ། སེམས་ཅན་ཐམས་ཅད་བདེ་གྱུར་ཅིག ། ཀུན་ཀྱང་གནོད་པ་རྣམས་དང་བྲལ། ། ཞེས་ཆེད་དུ་བརྗོད་དེ་གནས་སྤར། གཉགས་ལྷ་བྱ་མིངས་ལྕགས་ཀྱི་བྱ་ཁྲ་གཅིག་ཏུ་བྱས་བྱུང་བ་ཡང་བསྒྲལ། བླ་སྤྱང་རབ་འབྲིང་ཐ་མ་གསུམ་ག་ལ་བཏབ་སྟེ་བསྐམས། བྲན་དང་འོག་རྟ་སྒོ་ཁྱི་གནག་གི་གཉེན་ཚན་ཚུན་ཆད་བསྒྲལ།
དམ་སྲི་རྣམས་ས་གཅིག་དེར་བཏུལ་ལོ། ། དེ་ནས་འབྲོ་སྲས་ཆུང་ནེེའུ་ཐང་ན་རྟ་ཁྱུ་འཚོ་བ་ལས། རྣམ་ཤེས་ལིངྐ་ལ་བཀུག་ནས་ཕུར་པ་བཏབ་སྟེ་བསྒྲལ། འབྲོའི་ལྷ་སྤྱང་ཀི་སྔོན་པོ་ཞིག་ཏུ་བྱས་བྱུང་པ་ཡང་བསྒྲལ། བླ་སྤྱང་རབ་འབྲིང་ཐ་མ་གསུམ་ལ་བཏབ་པ་བསྐམས། བྲན་དང་འོག་རྟ་སྒོ་ཁྱི་གནག་གི་གཉེན་མཚམས་ཡན་ཆད་ལ་བཏབ་ནས་བསྒྲལ་ཏེ། དམ་སྲི་རྣམས་ས་གཅིག་དེར་བཏུལ་ལོ། ། ཚུལ་འདི་ལ་ལོ་རྒྱུས་ལ་ལར། གཉགས་ཛྙཱ་ན་ཀུ་མ་ར་ལ་སྐུ་དགྲ་གསུམ་ལངས་པའི་དུས་སུ། འོ་བྲན་དཔལ་གྱི་གཞོན་ནུས་དཀོར་ནོར་དང་ཞིང་ཡུལ་ལ་སོགས་པ་ཕུལ།
བརྟུལ་ཞུགས་དང་དཔའ་རྩལ་གྱིས་སློབ་དཔོན་གྱི་ཐུགས་བཟུང་། ཡབ་མཆེད་པོ་གཉགས་དགེ་ལ་སྟོན་དང་། གཉགས་འཕགས་པ་སྨྱུག་ཞུ་ཅན་གཉིས་ཀྱིས་གཅེན་བཤེས་གཉེན་ལྷ་མཚོ་བཙོན་དུ་བཟུང་ནས། བཙོན་བསྲུང་མི་གཉིས་བཞག་པ་ལ། འོ་བྲན་གྱིས་བརྐུས་ནས་སློབ་དཔོན་ལ་ཕུལ་བས་མཉེས་ཏེ་ཕུར་པ་ཕུན་སུམ་ཚོགས་པ་དང་། བཤམ་སྔོན་ཅན་གཉིས་གནང་བ་ཡིན་ཟེར་རོ། ། ཡིན་པ་སྲིད་མོད། ལོ་རྒྱུས་འཐད་ལྡན་ལྟར་ན། བཙོན་དུ་བཟུང་བ་ནི་ཡུལ་ཉ་འཁོར་གྱིས་མདའ་ངམ་ར་ཞེས་པར། ངམ་ར་དང་ཕ་སྤུན་མི་ཤ་ཆགས་པ་ལ།
ཆོས་རྒྱལ་བཞུགས་དུས་གཉགས་ལ་རྩོད་མ་ནུས་པ་ལས། ཕྱིས་བཙུན་མོས་སྲས་དང་ལོ་ཙཱ་བ་རྣམས་དབུ་འཕངས་དམད་དུས། གཉགས་ཛྙཱ་ན་ཀུ་མཱ་ར་ཉིད་བཙོན་དུ་བཟུང་བ། སོག་པོ་དཔལ་ཡེས་སྲོག་ལ་མ་བལྟས་པར་བཙོན་སྲུང་མི་གཉིས་བཀུམས་ནས། སློབ་དཔོན་ རྐེབཙོན་ནས་བཏོན་པ་ཡིན་པས། གཅེན་ལྷ་མཚོ་བཙོན་དུ་བཅུག་པ་དང་། འདོན་པ་པོ་འོ་བྲན་དཔལ་གཞོན་ཡིན་ཞེས་པ་ནོར་བ་ཡིན་ལ། ཕུར་པ་ཕུན་སུམ་ཚོགས་པ་བཤམས་སྔོན་དང་བཅས་པའི་ཆོས་སྐོར་ཀྱང་། འོ་བྲན་ཁོ་ན་ལ་ཡོད་པ་ལས་གཞན་ལ་མ་གྲགས་པ་མ་ཡིན་ཏེ། གཉགས་ལ་དཔལ་གྱི་སློབ་མ་བརྒྱད་བྱུང་པའི་བརྒྱད་ཀ་ལ་ཡོད་པར་ཕུར་པའི་ལོ་རྒྱུས་ཀྱི་ཡེ་གེ་— 27 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
རྙིང་མ་དག་ལ་གསལ་ལོ། ། དཔལ་གྱི་སློབ་མ་བརྒྱད་ནི། སྙན་ཨཱ་ཙརྱ་དཔལ་དབྱངས། འབྲོག་མི་དཔལ་གྱི་ཡེ་ཤེས། མཁར་ཆེན་དཔལ་གྱི་དབང་ཕྱུག ཐགས་བཟང་དཔལ་གྱི་རྡོ་རྗེ། གྲ་དཔལ་གྱི་སྙིང་པོ། ཟླ་ལྕོགས་དཔལ་གྱི་སེང་གེ། དར་རྗེ་དཔལ་གྱི་གྲགས་པ། ལྷ་ལུང་དཔལ་གྱི་རྡོ་རྗེ་རྣམས་ཡིན་ནོ། །
འདི་རྣམས་ལས་ཁམས་དང་། ལྷོ་བྲག་དང་། མངའ་རིས་སུ་མཆེད་པ་གྲངས་ལས་འདས་པ་བྱུང་པར་བཤད། དེ་ཚོའི་ནང་ནས་འབྲོག་མི་རལ་པ་ཅན་གྱིས་སངས་རྒྱས་ཡེ་ཤེས་རིན་པོ་ཆེ་རྟེན་དགེ་སློང་ལ་བརྒྱུད་པས་ཕྲིན་ལས་ཆེ་བར་གྲགས་ཤིང་། འདི་དག་ནི་སློབ་རྒྱུད་ཤས་ཆེའོ། ། གདུང་བརྒྱུད་ཀྱི་དར་རྒྱས་བྱུང་པ་ལ་ཡང་མང་ངོ་ དེ་དག་ཏུ་མ་འདུས་པའི་མཆོག་གི་སློབ་མ་ནི། འོ་བྲན་དང་སོག་པོ་དཔལ་ཡེ་དང་། གཉགས་ཀྱི་དབོན་རྒྱུད་རྣམས་ཡིན་ཏེ་འཕྲིན་ལས་རྒྱ་ཆེ་ཞིང་རྒྱུན་མི་ཆད་པ་བྱུང་ཞིང་། ཁྱད་པར་གྲུབ་ཐོབ་ཟམ་མ་ཆད་པར་བྱོན་ནོ། ། དེ་དག་ལ་ལུང་རྒྱུན་དབང་དང་འབྲེལ་བ་མ་ཆད་ཙམ་བདག་གིས་རྙེད་པ་ནི།
འོ་བྲན་དཔལ་གྱི་གཞོན་ནུ་སྐུ་འདས་ནས་ཟླ་བ་ལྔ་དྲུག་ནས། སྲས་འོ་བྲན་པད་འབྱུང་འཁྲུངས། སྐུ་ནར་སོན་པ་ན། ཡབ་མེས་ཀྱི་ཕྱག་དཔེ་རྣམས་གཟིགས་པས་དད་དེ། ལུང་རྒྱུན་རྩད་བཅད་པས་རིང་མོ་ཞིག་ལོན་པ་ན། གྱེ་རེ་གཉེན་རྩེའི་རི་ཁྲོད་ན་གནུབས་སྟོན་པདྨ་དབང་རྒྱལ་ལ་བཞུགས་ཟེར། དེ་མ་ཐག་བྱོན་ནས། གསེར་སྲང་བཅོ་བརྒྱད་ཀྱིས་སྣ་དྲངས་པའི་འབུལ་བ་མང་པོ་བྱས་ནས་ལོ་གཉིས་ལ་རྫོགས་པར་ཞུས། ཆིག་བརྒྱུད་བཀའ་རྒྱ་དང་གསེར་གྱི་འབུལ་བ་མེད་པར་མི་སྟེར་བས། འོ་བྲན་གྱི་ཕུར་པ་གསེར་མགོ་ཅན་དུ་གྲགས་ཤིང་།
གཞན་ཡང་གཤིན་རྗེ་གཤེད་འཐོབ་རྒྱ་ཅན་གྱི་སྐོར་དང་། མདོ་སྒྱུ་སེམས་གསུམ་ལ་སོགས་པ་གནུབས་པ་ལ་བརྒྱུད་པར་འདེད་དོ། ། དེ་ནས་བློ་གྲོས་དབང་ཕྱུག་གིས་རང་གི་ཡབ་འོ་བྲན་པད་འབྱུང་ལ་ཡང་གསན། ཆོས་འཕྲོ་ཅུང་ཟད་མ་རྫོགས་པ་ལ་ཡབ་གཤེགས་པས་་་་་གནུབས་ཀྱི་སློབ་མར། གཉགས་པད་འབྱུང་བའི་སྲས། གཉགས་པདྨ་རྒྱལ་པོ་ལ་རྫོགས་པར་གསན་ཏེ་བརྒྱུད་པ་གཉིས་ལྡན་དུ་བྱས་སོ། ། དེ་ནས་སྤྲུལ་སྐུ་རི་རབ་དམ་པའི་བར་དུ་འོ་བྲན་གྱིས་གདུང་བརྒྱུད་རྣམས་ལ་བརྒྱུད་ཅིང་། རི་རབ་དམ་པས་རིན་པོ་ཆེ་དོན་གྲུབ་དཔལ་འབྱོར་ལ་གནང་། དེ་ནས་རིམ་པར་བརྒྱུད་དེ། ཡོངས་འཛིན་དམ་པ་རྡོ་རྗེ་སེང་གེས་བདག་ལ་ཕུར་པ་ཕུན་སུམ་ཚོགས་པ་ཤམས་སྔོན་དང་བཅས་པ་ཐུགས་བརྩེ་བས་གནང་ངོ་། །
ད་ནི་ཕུར་པ་གཞན་ལ་མ་གྲགས་པ་ཇོ་བོ་ལང་ལབ་ཀྱི་ཁྱད་ཆོས་ཇི་ལྟར་བྱུང་བ་ནི། ལང་ལབ་ཀྱི་བླ་མ་ངམ་འབྲེ་ས་ལེ་ཡན་ཆད་ནི་གོང་དུ་བསྟན་ཟིན་ལ། ཇོ་བོ་ལང་ལབ་ནི་སྐུ་གཞོན་ནུ་ནས་ཕ་མ་གྲོངས། ཕ་སྤུན་རྣམས་ཀྱི་ཕ་མའི་ཁ་ཆེམས་ལ་མ་ཉན་ཏེ། ལང་ལབ་མ་བུ་ལ་ཁང་པ་རྨིག་གུ་གང་དང་། ཞིང་ཆུང་ཞིག་ལས་མ་བྱིན་པས། ངམ་འབྲེ་ས་ལེས་ཐུགས་ཀྱིས་མ་བྷེ 28 — ༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། བཟོད་ནས།
ཁྱད་པར་འཕགས་པ་ཕུར་པའི་གདམས་པ་འདི་གནང་སྟེ། ལང་ལབ་ཀྱིས་སྒྲུབ་པ་བྱས་ཏེ་དགྲ་ཐམས་ཅད་ཚར་བཅད། སྙན་གྲགས་ཀྱིས་ཕྱོགས་ཀུན་ཏུ་ཁྱབ་ཀྱང་སྦྱིན་འབྲས་ཆུང་པས་ཕོངས་ཏེ། འཁོར་རེ་ན་ལུག་རྫི་བྱེད་ཅིང་ཡོད་ཙ་ན། དེ་དུས་དགེ་བཤེས་རཱ་ལོ་ཙཱ་བ་རྡོ་རྗེ་གྲགས་སྐུ་བསོད་དང་། མཐུ་ཆེ་བས་བོད་ཀྱི་མི་ཆེ་དགུ་དང་། བླ་མ་སློབ་དཔོན་དགེ་བའི་བཤེས་གཉེན་ཐམས་ཅད་ཀྱིས་ཕྱག་དང་ཞེ་ས་བཀུར་བསྟི་འབུལ་དགོས་པ་ཡིན་ལ། གལ་ཏེ་མ་བྱས་ན་གཤིན་རྗེའི་གཤེད་ཀྱི་ཏིང་ངེ་འཛིན་གྱིས་སྐད་ཅིག་ལ་བསྒྲོལ་བ་ཡིན་ཏེ། ཁོང་ལ་ཞེ་ས་མ་བྱས་པས། མར་པའི་སྲས་དར་མ་མདོ་སྡེ་ལ་སོགས་པ་ས་ཐོབ་པའི་བྱང་ཆུབ་སེམས་དཔའ་བཅུ་གསུམ་བསྒྲལ།
གཉན་ལོ་ཙཱ་བ་དར་མ་གྲགས་ལ་སོགས་པ་རང་མཉམ་གྱི་ལོ་ཙཱ་བ་བཅུ་གསུམ་ལ་སོགས་པ་མང་པོ་བསྒྲལ་བ་ཡིན་ཞིང་། ཁོང་དེ་རྩ་བ་གྲྭ་པ་ཁྲི་ཚོས་བསྐོར་ཏེ་འཁོར་རེ་རུ་ཆོས་འཁོར་ལ་བྱོན། འཁོར་རེ་བཙད་པོ་ལ་སོགས་པས་ཆོས་བཞི་ཟླ་བ་བཞིར་བཏེགས། དེ་དུས་རཱ་ལོ་ཙཱ་བ་ལ་ལང་ལབ་ཀྱིས་ཕྱག་མ་བཙལ་བ་ལ། མི་བླུན་པོ་ཞིག་ཡིན་འོང་དགོངས་པ་ལ། སླར་མི་རྣམས་ཀྱིས་ཁོང་སྐུ་མཐུ་ཆེ་ཞིང་ཕུར་པ་ལ་མཁས་པ་ཡིན་ཀྱང་། སྐུ་བསོད་ཆུང་བས་ད་ལྟ་གཞན་གྱི་ལུག་རྫི་བྱེད་དགོས་པ་ལགས་བྱས་པས། འོ་ན་ཁོ་ང་རྒྱལ་གྱིས་ཁོང་སྦོས་ནས་ང་ལ་ཕྱག་མི་བྱེད་པ་ཡིན་འོང་སྟེ། ཁོ་ལ་དོ་ནུབ་ཀྱི་ཚེ་ལས་མེད་ཀྱི་བསྒུགས་སྡོད་ཅིག་གསུངས། ཆོས་ཐུན་གྲོལ་བ་དང་།
རྡོ་རྗེ་འཇིགས་བྱེད་ཀྱི་བསད་པའི་སྦྱོར་བ་བཞིའི་བཅའ་གཞི་མཛད་དེ། ཁྱད་པར་སྦྱིན་སྲེག་གི་སྐབས་སུ་རཱ་ལོ་ཉིད་རྡོ་རྗེ་འཇིགས་བྱེད་དངོས་ཀྱི་སྐུར་གྱུར་ནས། ལིང་ག་ལ་ལང་ལབ་དགུག་གཞུགས་ཀྱི་བདེན་བདར་ལན་གསུམ་བྱས་ཏེ། དུས་དེར་ལང་ལབ་ནི་ལུག་འཚོ་བ་ཉིད་ལས་གཞན་ཅི་ཡང་མི་བྱེད་མོད་ཀྱི། དགུག་འདྲེན་དང་པོའི་དུས་དེར་དཀྱིལ་འཁོར་གྱི་མཐའ་སྐོར་ན་གནས་པའི་རྩངས་ཕུར་རྣམས་བྱུང་སྟེ། ཆར་དུ་བབས་ནས་ཐོ་ཕྱིའི་གྲྭ་པ་རྣམས་རྨས། བར་པ་ལ་ཟ་གསོད་དང་ཁྲོ་བོ་བཅུའི་ལྕགས་ཕུར་གྱི་ཆར་བབས་ནས་འཁོར་རྣམས་ཁྱིམ་གྱི་ཕུག་ཏུ་འབྲོ་དགོས་པ་བྱུང་། ཐ་མའི་ཚེ་ནམ་མཁའི་ཁམས་མེ་དཔུང་དང་འུར་སྒྲས་གང་སྟེ། དེར་སྟེང་དུ་བལྟས་པ་ན། རྡོ་རྗེ་གཞོན་ནུ་རི་རྡོ་ཆད་ཙམ་ལྕགས་བསྲེགས་ལས་གྲུབ་པ།
སྟོད་ཁྲོ་བོ་སྨད་ཕུར་པ། ཐུགས་ཀ་ནས་ཕུར་པ་དྲག་ཏུ་བསྒྲིལ་ཞིང་། ཧཱུཾ་ཕཊ་ཀྱི་སྒྲ་སྒྲོགས་པ་ཞིག་རྭ་ལོ་ཙཱ་བའི་ཐོག་ཏུ་བབས་མ་ཁད། ཟ་ཟ་རྔམ་རྔམ་མཆའ་མཆའ་ལྟར་དུ་འདུག་པས་རབ་ཏུ་སྐྲག་སྟེ། དེ་ཉིད་དུ་བཟོད་པར་གསོལ། ལང་ལབ་ལ་གུས་འདུད་བྱེད་པར་དམ་བཅས་པ་དང་ཆོ་འཕྲུལ་རྣམས་ཡལ་སོང་ངོ་། ། དེ་ནས་དེའི་ནུབ་ལང་ལབ་སྤྱན་དྲངས་ཏེ། ཕྱག་དང་ཞེ་ས་བསྙེན་བཀུར་བ་དང་། བརྒྱ་འབུལ་བཟང་པོ་མཛད་དོ། ། དུས་དེར་མི་རྣམས་ན་རེ།
གཤིན་རྗེ་མཁན་པོ་ཕུར་ལ་རྡུགས། ། ཞེས་པའི་ད་ 29 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གཏམ་ཡང་རྒྱ་ཆེར་གྲགས་སྐད། དེ་ལྟ་བུའི་སློབ་དཔོན་ལང་ལབ་འདི་བས་ལྷག་པའི་ཕུར་པའི་གྲུབ་ཐོབ་ནི་བོད་ཡུལ་འདིར་སུ་ཡང་མ་བྱུང་ལ། སློབ་མ་ཡང་ཁ་ཡར་བྱུང་ཞིང་། མཆོག་ཏུ་གྱུར་པ་ནི་བཞི་ཡིན་ཏེ། འཁོར་རེ་རྒྱལ་ཐང་གི་སྣ་སྣམ་ཤེས་རབ་ཚུལ་ཁྲིམས། མོང་རྒུའི་སྐྱི་ནག་གྱང་འགྱེལ། རོང་གི་སྤྲངས་ཕུ་རུ་མགོ། འོད་ཡུག་རོལ་པོའི་ཉང་ནག་དབང་གི་ཤེས་རབ་དང་བཞིའོ། །
ཉང་ནག་གི་བཀའ་རྐུས། དབང་དང་གདམས་ངག་མེད་ཟེར་བ་ཡང་ཆགས་སྡང་གི་གཏམ་ཡིན་གྱི། ལོ་རྒྱུས་འོག་ཏུ་འཆད་དོ། ། དེ་ལྟར་བྱིན་རླབས་དང་ཆོ་འཕྲུལ་ཕུན་སུམ་ཚོགས་པ་ཕུར་པའི་ཆོས་འདི་ལ་དང་པོ་ཉིད་ནས། བདག་ཅག་གི་བླ་མའི་བར་དུ་བྱིན་རླབས་ཀྱི་རྟགས་མཚན་ཟམ་མ་ཆད་པར་བྱུང་པ་ཡིན་ཏེ། དེ་ཡང་སློབ་དཔོན་པདྨ་འབྱུང་གནས་ཀྱིས། རྒྱ་གར་དུ་ཙནྡན་གྱི་ནགས་ལ་མེ་ཤོར་ཏེ་ཞག་མང་པོར་མེ་མ་ཤི་ནས་ནགས་ཚལ་ཀུན་ཟད་དུ་ཉེ། སེམས་ཅན་མང་པོ་ཤི་ཞིང་ལ་ལ་ཤི་ལ་ཁད་པ་ལ། སེང་ལྡེང་གི་ཕུར་པ་སོར་བརྒྱད་པ་ཞིག་བཏབ་པས། མེ་ཤི་སྟེ་ནགས་ཚལ་སྔར་ལས་ཕུན་སུམ་ཚོགས་པ་སྐྱེས།
སེམས་ཅན་ཤི་བ་དང་ཤི་ལ་ཁད་པ་རྣམས་གསོས། ཙནྡན་ནགས་ལ་ཐེབས་ཟེར་ཀྱང་། འབྱུང་བ་མེ་ལ་ཐེབས་པ་ཡིན། སློབ་དཔོན་འདིའི་དབེན་ས་ནི་བལ་ཡུལ་ཡང་ལེ་ཤོད་ཀྱི་བྲག་ཕུག སློབ་དཔོན་གྱི་གསང་མཚན་ནི་བདེ་བའི་མྱུ་གུའོ། ། སློབ་དཔོན་བི་མ་ལ་མི་ཏྲས་ཆུ་བོ་གངྒཱ་ལ་ཐེབས་ཏེ། སློབ་དཔོན་གྱི་ཆུ་བོ་གངྒཱའི་འགྲམ་དུ་སྒྲུབ་པ་མཛད་པས། དེའི་སྔགས་ཀྱི་ཟེར་ཕྱོགས་དེའི་ཀླུ་ཆེན་པོ་གཅིག་གིས་མ་བཟོད་ནས་ཕྱིའི་རྒྱ་མཚོ་ཆེན་པོ་གནམ་དུ་བཅོལ། སློབ་དཔོན་ལ་སྐྱིན་ཐང་དྲག་པོ་ཕབ། ཆུ་བོ་གངྒཱ་ལུད་དེ་ལུང་པར་མི་ཤོང་པར་བྱས་བྱུང་བ་ལ།
སློབ་དཔོན་གྱིས་ཕུར་པ་སོར་བརྒྱད་པ་གཅིག་བཏབ་པས། གངྒཱ་ཡར་མར་དུ་ཆད་དེ་བར་དུ་ལམ་དོད་དེ་ཕྱིན་ཆོག་པ་བྱུང་། འདི་ནི་གངྒཱ་ལ་བཏབ་ཟེར་ཡང་། ཆུ་ལ་མ་ཡིན་ཏེ། ཀླུ་ལ་ཐེབས་པའོ། ། བལ་པོ་ཤཱི་ལ་མཛིས་མཎྜ་ལའི་མཁར་གོང་ལ་ཐེབས་ཏེ། མཎྜ་ལའི་མཁར་གོང་ལ་བྲག་སྲིན་མོ་གདུག་པ་ཅན་ཅིག་གནས་པ་དེས་སློབ་དཔོན་གྱི་དགོངས་པ་ལ་བར་ཆོད་བརྩམས་པ་དང་། ཕུར་པ་བསྒྲིལ་བས་མཎྜ་ལའི་མཁར་གོང་གི་བྲག་ནས་སྲན་ཙམ་དུ་ཉིལ་ལོ། ། འདི་ནི་བྲག་མཁར་གོང་ལ་ཐེབས་ཟེར་ཏེ། བྲག་སྲིན་མོ་ལ་ཐེབས་པའོ། །
ལོ་རྒྱུས་གཞན་དག་ན་ནི། རྒྱ་གར་དུ་ཕྱི་ནང་གཉིས་མ་འཆམ་པ་ན་རྒྱལ་པོས་ཞག་གསུམ་ན་རྩོད་པ་གྱིས་ཤིག སུ་རྒྱལ་བ་དང་རྫུ་འཕྲུལ་སུ་ཆེ་བ་དེའི་ཞབས་ནས་འདེགས་སོ་ཟེར། དེར་རྩོད་པའི་དུས་སུ། སློབ་དཔོན་གྱིས། བརྗོད་རྒྱུ་ཐམས་ཅད་ཐ་སྙད་མཐའ་ལ་གནས། ། དོན་མ་མཐོང་བར་གྲོལ་བ་ག་ལ་འགྱུར། ། མུ་སྟེགས་འཆལ་བའི་གཏམས་གྱིས་ཅི་ཞིག་བྱ། ། ཆོས་ཀྱི་རྒྱལ་མཚན་ཆེན་པོ་འཛུགས་པར་བྱ། ། ཞེས་གསུངས་ནས་ཕུར་པ་བསྒྲིལ་པས།
མཎྜ་ལ་ཞེས་བྱ་བའི་གྲོང་ཁྱེར་ཆེན་པོ་ཞིག་གི་རྒྱབ་ན་— 30 — ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། མཁར་གོང་གི་བྲག་ཆེན་པོ་ཞིག་ཡོད་པ་ལས། བྲག་དེ་ཉིལ་ཏེ་མུ་སྟེགས་ཀྱི་གྲོང་ཁྱེར་ཐམས་ཅད་བཅོམ། མུ་སྟེགས་རྣམས་ལ་ལ་ཁྲག་ཏུ་སྐྱུགས་ཏེ་ཤི། ལ་ལ་ལྕེབས། ལ་ལ་མིག་འབྲས་བྲུལ་ནས་ཐམས་ཅད་ཚར་བཅད་ནས། ནང་པ་སངས་རྒྱས་པའི་བསྟན་པ་དར་བར་བྱས་སོ། ། མཁར་གོང་མཐུ་ཡིས་བཅད་ཅེས་གྲགས།
ཞེས་འབྱུང་ངོ་། ། བོད་ཡུལ་དུ་བྱུང་བ་ནི། ཇོ་མོ་མཁར་ཆེན་བཟའ་མཚོ་རྒྱལ་གྱིས་དབེན་ས་འོ་ཡུག་མཁར་བ་སྣ་རུ་མཛད་པའི་དུས་སུ། བྱང་ཕྱོགས་ཀྱི་བྱེ་མ་སྤྱང་ཀི་འདྲ་བ་ལ་ཐེབས། དེ་ཡང་བྱང་ཕྱོགས་ན་ཡར་ལྡོང་སྟོན་གྱི་ཚོང་པ་མང་པོ་ཡོང་བ་ལས། ཚོང་དཔོན་ནམ་ཚོང་ལྷ་རྒྱལ་པོ་ཤེལ་གིང་གིས་བྱེད་པ་ལས། རྒྱལ་པོ་ཁྲོས་ཏེ། བྱང་སྤྱང་བཅུ་བཞིས་རྟ་བོང་རྣམས་ཉལ་བསད། ཐ་མ་མི་ལ་ཟ་རུ་བྱུང་བ་ལས་ཚོང་པས་ལྷ་འདྲེའི་བརྫུར་ཡིན་པ་ཤེས་ཏེ། ཡུལ་ན་བྱིན་རླབས་ཆེ་བ་སུ་ཡོད་དྲིས་པས།
མཁར་བ་སྣ་ན་ཇོ་མོ་བཞུགས་ཟེར་ཏེ། དེར་ཇོ་མོའི་དྲུང་དུ་ཞུས་པས། ཇོ་མོས་དེ་རྣམས་བསྟན་པ་མཆོད་པའི་སྦྱིན་བདག་ཡིན་པར་མཁྱེན་ནས། སྤྱང་ཀི་རྣམས་ཀྱིས་རྗེས་ས་ཁྱེར་ལ་ཤོག་གསུངས་པས། བྱེ་མ་ལ་རྗེས་འདུག་པ་བླངས་ཏེ་ཕུལ་བས། ཇོ་མོས་རྗེས་ས་དང་བག་ཕྱེ་ལ་གཟུགས་བཅུ་བཞི་བྱས་ནས་ཕུར་པ་བཏབ་པས། སྤྱང་ཀི་བཅུ་བཞི་པོ་དངོས་སུ་མཁར་བ་སྣའི་གཉའ་ན་མར་ལ་ཧྲིལ་ལི་ལི་འདྲིལ་ནས་ལྷུང་བྱུང་། སྤྱང་ཀི་ལ་ཐེབས་ཟེར་ཡང་། རྒྱལ་པོ་ཤེལ་གིང་ལ་ཐེབས་སོ ཇོ་མོའི་གསང་མཚན་ནི། བེའུ་ཤིནྟིང་རྩལ་ཞེས་སོ། །
འདིའི་སློབ་མ་མི་ནུབ་རྒྱལ་བའི་སྙིང་པོ་ཡིན་ཏེ། འདིའི་ཇོ་མོ་ལ་དཀོར་ནོར་སྣ་རེ་ལ། ནོར་སྣ་ཁྲི་ཚོ་རེ་རི་བ་བདུན་ཕུལ། དར་གྱི་དགེ་ཚེའི་སྟེང་ནས་ཇོ་མོས་བཤད། མཐིང་ཤོག་ལ་གསེར་གྱིས་བྲིས་ཏེ་གླེགས་བམ་དུ་བྱས། དབེན་ས་གའུ་ཤའི་རོང(གར་ཤ་མཁའ་འགྲོའི་གླིང་ཡིན)། གསང་མཚན་མེ་དཔུང་ཅོལ། བྱ་རོག་ལ་ཐེབས་ཏེ། དེ་ཡང་འཕྲེང་བ་ན་བཟའི་ཁར་བཞག་སྟེ་དབུ་སྐུ་བསིལ་བས་བྱ་རོག་གིས་ཕྲེང་བ་ཁྱེར་བ་ལ། བརྟག་པས་བྱ་རོག་བདུད་ནག་པོ་སྐྲག་མེད་ཀྱི་སྤྲུལ་པས་བར་ཆོད་བྱེད་པར་མཁྱེན་ནས།
བྱ་རོག་གི་གྲིབ་མ་ལ་ཕུར་པ་བཏབ་པས། བྱ་རོག་ས་ལ་ལྷུང་ནས་ཤིའོ། ། བྱ་རོག་ལ་ཐེབས་ཟེར་ཡང་། བདུད་ལ་ཐེབས་པའོ། ། དེའི་སློབ་མ་ལོ་དཔལ་གྱི་བློ་གྲོས་ཡིན་ཏེ། དབེན་ས་སྤ་གྲོ་སྟག་ཚང་སེང་གེ་ཕུག གསང་མཚན་རྡོ་རྗེ་དྲག་པོ་རྩལ། མོན་དམག་ལ་ཐེབས། དེ་ཡང་སློབ་དཔོན་མོན་ན་བཞུགས་དུས་དམག་གིས་དགོན་པ་བཤིག ནོར་རྫས་ཁྱེར།
དེ་ནས་དགོངས་རྒྱུད་རྩ་འབྲེལ་ཚོ་བསྣམས་ཏེ་སྤ་དྲོ་སྟག་ཚང་དུ་བྱོན། བསྙེན་པ་བྱས་པས་རྡོ་རྗེ་གཞོན་ནུ་ཞལ་གཟིགས། ལྷོའི་སྤའི་ཁྱིམ་ལ་དམིགས་ནས་ཕུར་པ་བཏབ་པས། དངོས་སུ་སྤ་ཁྱིམ་ལ་ཕུར་པ་བཅུར་གཅུར་བྱུང་ནས་མོན་པ་རྣམས་ཀྱི་སྙིང་ལ་ཕུར་པ་རེ་ཐར་ཐར་ཟུག་ནས་ཀུན་བསྒྲལ་ལོ། ། ལྷོའི་སྤ་ཁྱིམ་ལ་ཐེབས་ཟེར་ཡང་། མོན་པ་ལ་ཐེབས་སོ། ། དེའི་— 31 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སློབ་མ་ངམ་འབྲེ་ཀླུའི་རྒྱལ་མཚན། དབེན་ས་ཉང་སྟོད་སྲིན་མོ་རིའི་ཅོ་ཏོ། གསང་མཚན་བདུད་འདུལ་གྲགས་པ་རྩལ།
དགྲ་ལ་བཏབ་པས་བགེགས་ལ་ཐེབས། དེ་ཡང་སློབ་དཔོན་འདིས་ཕུར་པ་འགྲུབ་པས་དགྲ་བགེགས་གཉིས་ལ་ངང་ངམ་ཤུགས་ཀྱིས་ཐེབས། ཉོན་མོངས་པ་དུག་ལྔ་ལ་ཐེབས་ཏེ་ལྟ་དགོངས་ཕུལ་དུ་ཕྱིན། བར་ཆད་དགྲ་བགེགས་ཐམས་ཅད་བསྒྲལ་ནས། དགུང་ལོ་དགུ་བཅུ་རྩ་དགུ་ལ་སྐུ་འདས་ཏེ། སྤུར་སྦྱངས་པས་གདུང་རུས་ཅི་ཡང་མ་བྱུང་སྟེ། རྡོ་རྗེ་གཞོན་ནུའི་སྐུ་ཞལ་གསུམ་ཕྱག་དྲུག་པ་ཆག་གང་པ་ཞིག་དང་། གཱི་ལཱ་ཡ་འབུར་དོད་ཅིག་ཕྱག་རྒྱ་ཆེན་པོའི་རིག་འཛིན་ཐོབ་པའི་རྟགས་སུ་བྱུང་ངོ་། ། དེའི་སྲས་ངམ་འབྲེ་ས་ལེ་ཤེས་རབ་དབང་ཕྱུག་སྟེ། འདིས་བླ་མ་ལ་འབུལ་བ་ཆེན་པོ་བྱས་ཏེ་རྨ་གཙང་སྐྱི་གཙང་གི་འགྲམ་དུ་ཞུས།
དབེན་ས་གོང་མ་དང་གཅིག་ལ། གསང་མཚན་བགེགས་རིགས་འཇོམས་པ་རྩལ། དེས་བགེགས་ལ་བཏབ། དེ་ཡང་སྲིན་མོ་རི་ན་སྒྲུབ་པ་ལ་བཞུགས་དུས། ནུབ་གཅིག་འོད་ཆེན་པོ་གཅིག་བྱུང་། འོད་དེ་ལ་ཕུར་པ་བཏབ་པས། ཐོ་རངས་མི་དཀར་པོ་གཅིག་བྱུང་བ་ན་རེ། སློབ་དཔོན་གྱི་བཀའ་འཁོར་ལ་གནོད་པ་མི་བྱེད་ཀྱི་ངའི་ཕུར་པ་ཐོན་ཟེར། དེར་ཁོ་ལ་མནའ་བགགས་ནས་ཕུར་པ་བཏོན་ཏེ། འོད་ལ་ཐེབས་ཟེར་ཡང་།
རྒྱལ་པོ་ལ་ཐེབས་སོ། ། བླ་མ་འདི་ནམ་མཁའ་ལ་འགྲོ་བ་དང་ཆུ་ལ་མི་འབྱིངས་པ་ལ་སོགས་པ་དངོས་གྲུབ་དུ་མ་ལ་དབང་འབྱོར་པ་ཡིན་ནོ། ། འདིའི་སློབ་མ་ལང་ལབ་རྡོ་རྗེ་ཡིན་ཏེ། རྨ་ཆུ་རབ་ཀྱི་ཕ་རོལ་སྐྱིད་ཆུ་རབ་ཀྱི་ཚུ་རོལ། དབྱེ་མ་ཡུག་མོར་ཞུས། ཕྱིས་གསེར་སྲང་བརྒྱད་ཅུ་ལས་བྱས་པའི་འཇམ་དཔལ་གྱི་སྐུ་གཅིག་ཕུལ། དེམེ་སྣ་དྲངས་ཏེ་ནོར་སྣ་བདུན་ཕུལ། ལང་ལབ་ཀྱི་དབེན་ས་འཁོར་རེའི་རྡོ་རྗེ་རྩེ་འདུས། གསང་མཚན་འཕྲིན་ལས་མཐར་ཕྱིན་རྩལ། འདིས་སྤྱིར་དགྲ་བགེགས་ཀུན་ལ་ཐེབས།
ལང་ལབ་ཀྱི་ནོར་རྐུ་ལ་ཤོར་བ་ལས། རྐུན་མའི་རྗེས་ས་ལ་ཕུར་པ་བཏབ། འབྲེ་གྲགས་པོ་བྱ་བ་ཞག་གསུམ་ན་ཤི་སྟེ། ཤུལ་མི་རྣམས་ཀྱིས་ནོར་བསྐྱལ་ལོ། ། སློབ་དཔོན་འདིས་སྒྲུབ་པ་མཛད་པ་ལ་ཕུར་པ་རྣམས་འཕར་བ་དང་མཆོང་བ་དང་། མེ་དང་དུ་བ་ལ་སོགས་པ་བྱུང་། ལྕགས་ཕུར་གཅིག་བྲག་གི་ངོས་ལ་བཏབ་པ་ལ་ཕྱུགས་རྫི་དང་ཤིང་འཐུ་བ་དག་གིས་ལག་པ་འཇུས་ཏེ་སྤྱངས་ལ་དབྱུག་པ་སོགས་རྩེད་མོ་བྱེད་པ་བྱུང་ངོ་། ། འདི་ཡན་ཆོད་དུ་ཕུར་པ་ཆིག་བརྒྱུད་ཡིན་ནོ། ། འདི་ལས་གོང་དུ་བསྟན་པ་ལྟར་སློབ་མ་མང་དུ་བྱུང་ལ། སློབ་མའི་མཆོག་བཞི་ལས།
སྣ་སྣམ་ཤེས་ཚུལ་གྱིས་ཐུགས་ཟིན་པས། ཕྲིན་ལས་དང་ལག་ལེན་མན་ངག་ཏུ་གྲིལ་ནས་གནང་། རྒྱུད་འགྲེལ་ཆེ་བ་རྣམས་མ་གནང་ལ། རྩ་བའི་རྒྱུད་རྡོ་རྗེ་ཁྲོས་པའི་དུམ་བུ་གནང་། འདི་རྒྱུད་ཕྱི་མའི་ཕྱི་མ་ཡིན་ཟེར། མན་ངག་འཕྲིན་ལས་བཞིའི་དོན་འདི་ལ་གནང་བ་རྣམས་ཤིན་ཏུ་ཟབ་པར་བྱེད་དོ། ། སྐྱི་གྱང་བསྙེལ་ནི། ཡུལ་མི་རྣམས་ཀྱིས་ནོར་ཕྱུགས་ཁང་— 32 གེ ༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས།
ཞིང་ཐམས་ཅད་འཕྲོགས་པ་ལ་བརྟེན་ནས། ལང་ལབ་ཀྱི་རྩར་བྱོན་ནས་གདམས་པ་ཞུས་པས། ཟླ་བ་དགུ་ལྷ་བསྙེན་གྱིས་ལ། དེ་ནས་བསེ་ལྕགས་ཤེལ་གསུམ་ལ་ཟླ་བ་གཉིས་སྒྲུབས་ཤིགདོན་འགྲུབ་ནས་འོང་གི་གསུངས། དེ་ལྟར་བསྒྲུབས་པས་ལུང་དྲོད་ཚད་དུ་ཕྱིན། དེ་ནས་གྱང་གི་དྲུང་ན་མི་མང་པོ་ཉི་མ་ལ་འོང་ཞིང་འདུག་པས་ཐམས་ཅད་དགྲ་རུ་མ་གྱུར་པ་མི་འདུག་སྟེ། གོང་ཁུག་ནས་ཕུར་པ་ཕྱུངས་ཏེ་གྱང་ལ་བཏབ་པས། གྱང་འགྱེལ་བའི་ཐིབ་འོག་ཏུ་མི་ཀུན་ཤི་བས། སྐྱི་ནག་གྱང་བསྒྱེལ་དུ་གྲགས། གྱང་ལ་ཐེབས་ཟེར་ཡང་དགྲ་ལ་ཐེབས།
འདི་ཤེས་རབ་ཆེ་བས་རྒྱུད་འགྲེལ་མན་ངག་ཐམས་ཅད་གནང་ངོ་། ། སྤྲངས་ཕུ་རུ་མགོ་ནི། སྔར་ནས་ཕུར་པ་མང་པོ་ཤེས། སློབ་མ་ཡང་མང་ངོ་། ། འདིས་ཀུན་ལ་ཁ་མཐུན་པར་ཇོ་མོ་མཁར་ཆེན་བཟའི་ཐུགས་དམ་གྱི་ཕུར་པ་ཇོ་བོ་ལང་ལབ་ལ་ཡོད་ཟེར་བས། ནས་བོང་ཁལ་དྲུག ཤ་ཁོག་པ་དྲུག སྣུམ་བན་གང་། ཆང་རྐྱལ་པ་གང་རྣམས་ཁྱེར་ཏེ་འཁོར་རེར་འོངས། དེར་ལང་ལབ་བཟའ་མི་གཉིས་ལ་སྲས་ནི་མི་མངའ།
ནོར་རྫས་སྲབ་མོ་ལས་མེད་པས། ཁང་པའི་སྒོ་གླེགས་དང་། ཤིང་ཆ་བཙོངས་ནས་ཟ་བ་ལས། སྤྲངས་ཕུ་རུ་མགོ་བོང་ཁལ་དེད་ནས་ཕྱི་སྒོ་མེད་པས་ཁང་བའི་ནང་དུ་བཙངས་ཀྱིས་བྱུང་བ་དང་། ལང་ལབ་ཀྱིས་ཇོ་བོ་སྔགས་པ་ནི་མགྲོན་ཁང་མ་ལགས་སྒོ་ནོར་བ་མ་ཡིན་ནམ། བྱས་པས། སྤྲངས་ན་རེ། མ་ལགས་འདི་ཁར་ཆོས་ཀྱི་བཀའ་དྲིན་ཞུར་མཆིས་པ་ལགས། ཟེར་ནས་ཁལ་ཚོ་ཕོག ཅེས་པ་ཕུལ།
གཏམ་མཐུན་སྦྱོར་མང་པོ་བཏང་། དེ་ནུབ་མར་མེ་བཏེགས། ཆང་དང་ཤ་དྲངས། ནས་ཕུལ་ནས་ཕུར་པ་ཇོ་མོ་ལུགས་ཞུ་འཚལ་བྱས་པས། ད་འོ་ན་ཟླ་བ་ཕྱེད་ནས་ཤེས་པར་བྱ་གསུངས་ནས་གནང་སྟེ། དཔའ་བོ་གཅིག་པར་སྒྲུབ་པའི་དོན་ཟབ་ཏུ་གནང་ངོ་། ། དེ་སྲས་སྤྲངས་ཀྱིས་རོང་དུ་སློབ་མ་མང་དུ་བསྡུས། ཁོང་རང་གི་ཕུར་པ་གཅིག་བརྒྱུད་མང་པོ་ཤེས་པས། དེ་ཚོ་ནས་བཏུས་ཀྱིན་སྒྲུབ་ཐབས་མང་དུ་བརྩམས། འདི་ཇོ་མོ་མཁར་ཆེན་བཟའི་ཐུགས་དམ་ཡིན།
ལང་ལབ་བྱང་ཆུབ་རྡོ་རྗེའི་ཕྱག་ནས་འོངས་ཟེར་ཞིང་། སློབ་མ་རྣམས་ལ་སོ་སོར་མི་འདྲ་བ་མང་པོ་བསྟན་པས། ཕུར་པ་རྩ་དུམ་གྱི་ཆོས་སྐོར་འཆལ་མགོ་ཟུག སོ་སོར་མི་འདྲ་བ་མང་བས་སྤྲངས་ཀྱི་སློབ་མ་རྣམས་ཀྱང་ངའི་འདི་ཇོ་མོ་ལུགས་ཡིན་ཟེར་ཞིང་གཅིག་ལ་གཅིག་མི་མགུ། ད་ལྟ་ཇོ་མོ་ལུགས་ཀྱི་སྒྲུབ་ཐབས་མི་འདྲ་བ་མང་པོ་བྱུང་བ་ཡང་དེ་ཡིན། ཞེས་ལོ་རྒྱུས་སུ་འབྱུང་། བདག་གིས་ནི། སྤྲངས་ཀྱིས་བྱས་པའི་ཡིག་ཆ་མ་མཐོང་བས་འཐད་མི་འཐད་སྤྲོ་བས་མི་ནུས་སོ། ། ད་ནི་སློབ་མ་བཞི་པ་ཉང་ནག་དབང་གི་ཤེས་རབ་ཀྱི་ལོ་རྒྱུས་བརྗོད་པར་བྱ་སྟེ། དེ་ཡང་ལང་ལབ་ཡབ་ཡུམ་གཉིས་ཟས་ནོར་གྱིས་ཕོངས་པར་ཡོད་པ་ལ།
ཉང་ནག་གི་འོ་ཡུག་རོལ་པོར་གོང་མར་སྤྱན་དྲངས་ཞབས་ཏོག་བྱས། དེར་ལོ་གསུམ་སོང་བ་དང་། ཇོ་མོ་དེ་ཁར་བཞག་— 33 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ་ ནས། སློབ་དཔོན་ལྟོང་ཁ་སྨད་ན་མར་རྙེད་པ་ཚོལ་བར་བྱོན་ནས་ཟླ་བ་དགུའི་བར་དུ་མ་བྱོན། དེར་ཇོ་མོ་སྐྱོ་ཞིང་ཡིད་ཆད་ནས། ནངས་མོ་ཞིག་ཇོ་མོས་ཉང་ནག་བོས་ནས། སློབ་དཔོན་འདི་བས་སྙིང་ཐག་རིང་བ་མ་བྱུང་གི། ཁྱེད་རང་ཆོས་འདོད་ན་ངས་སྦྱིན་ནོ་ཟེར། འདོན་དང་བདག་དགའོ་བྱས་པས།
འོ་ན་སྒྲོ་བ་ནག་པོ་འདི་ཁ་ཕྱེ་ཞིག་ཟེར་ནས། སློབ་དཔོན་ལང་ལབ་ཀྱིས་ལ་རྒྱ་ཡོད་པ་བཅག་ནས་ཁ་ཕྱེ། དབང་མ་ཐོབ་པ་ལ་དགོངས་བརྒྱུད་བྲིས་པས། ཉང་ནག་ལ་བཀྲ་མི་ཤིས་པ་བྱུང་སྟེ། གནག་ཕྱུགས་མང་པོ་ཡོད་པ་ལ་གནག་ནད་བྱུང་སྟེ། ཕལ་ཆེར་ཤི། རྟ་ལ་ཙུག་བྱུང་། དེར་ཡི་གེ་འབྲི་འཕྲོ་བཅད། སློབ་དཔོན་གཤེགས་པའི་ཕྱོགས་ཀྱི་རི་མཐོ་སར་ཕྱིན་ཏེ་གཏེར་ཚོགས་མང་པོ་བཤམས་ནས་བཤགས་པ་བྱས། སློབ་དཔོན་སྤྱན་དྲངས་ནས་ནོར་རྫས་ཀྱི་ཕྱེད་འབུལ་བ་བྱས་པས།
གནག་ནད་དང་བཀྲ་མི་ཤིས་པ་ཀུན་ཆད། སློབ་དཔོན་སྤྱན་འདྲེན་པ་བཏང་ངོ་། ། དེར་སློབ་དཔོན་བྱོན་པ་དང་། སྔར་ཇོ་མོས་གསུངས་པ་ལ་སོགས་པའི་ལོ་རྒྱུས་བསྙད་པས། སློབ་དཔོན་ན་རེ་ཨེ་ཧེ་ཧེ་ལྷའི་ཁུག་མར་སྲིན་གྱི་ལག་པ་བརྫངས་ཨང་གསུངས། དེར་གོང་གིས་དམ་བཅས་པའི་ནོར་རྫས་ཚོ་ཕུལ་ནས་ཆོས་ཞུ་འཚལ་བྱས་པས། སློབ་དཔོན་ན་རེ། འོ་ན་སྔོན་ལ་ཁྱེད་ཕ་སྤད་དབང་ཞིག་ཐོབ་པ་བྱ་དགོས་གསུངས་ནས་ཡབ་སྲས་གསུམ་ལ་ཆོས་ཀྱི་དབང་རྫོགས་པར་བསྐུར་ཏེ། འདི་ལྟར་དབང་ཕྱི་ནང་གསང་གསུམ་བསྐུར་རོ། ། དེར་སྲས་ཆེ་བ་དེ་སྔར་བུ་ཡིན་པས་ཡབ་དང་མ་ཡར་སྡང་ཞིང་དབང་ཆུང་བར་འདུག
བུ་ཆུང་བ་ནི་གཅེས་ཕྲུག་བྱེད་དེ་དེའི་མིང་ཚུ་ལེ་ཟེར་བ་ཡིན། ཆེ་བ་ལ་གནང་ངེ་ཟེར་ཏེ་འདི་རིག་པ་ཅན་སྔགས་ཀྱི་སྣོད་དང་ལྡན་པར་གཟིགས་ནས། ལང་ལབ་ཀྱི་མིང་སྤོས་ནས། ཤཱཀྱ་རྒྱལ་མཚན་ཞེས་བཏགས། དེ་ནས་སློབ་དཔོན་ལང་ལབ་ཀྱི་ཞལ་ནས་ངེད་རྒས་འཁོགས་གཉིས་ཀྱིས་ནོར་འདི་ཚོ་ཉ་ར་མི་ཡོང་བ་གདའ་ཡི། འདི་ཚོ་ཁྱེད་རང་ཡབ་སྲས་མཛོད་ལགས། ངེད་མི་གཉིས་མ་ཤི་བར་དུ་མི་སྡུག་པ་ཞིག་ཞུ་གསུངས། དེར་ཉང་ནག་དབང་གི་ཤེས་རབ་ཐུགས་མ་བདེ་སྟེ། སློབ་དཔོན་ཁྱད་པར་ཅན་འདི་ལ་གདུང་བརྒྱུད་ཅིག་བྱུང་ན་བསྟན་པ་དང་སེམས་ཅན་ལའང་ཕན། ངའི་བུ་ཚ་རྒྱུད་རྣམས་ཀྱིས་ཕྱག་མཆོད་པ་འབུལ་ས་ཞིག་ཀྱང་དགོས་པ་འདུག་སྙམ་ནས་ཇོ་མོ་བགྲེས་མོ་ལོ་ལྔ་བཅུ་ང་བརྒྱད་ལོན་པ་དེ་ལ་རྒྱུ་མཚན་སྨོས་ཏེ།
ང་ལ་བསམ་བློ་འདི་འདྲ་ཞིག་བདོག ནོར་རྫས་འདི་ཚོར་བདག་པོ་གཅིག་ཀྱང་དགོས་པ་གདའ་བས་ཇོ་མོ་ཞིག་བླངས་ན་རུང་ངམ་བྱས་པས། ཇོ་མོས་དེ་ཤིན་ཏུ་ལེགས་སོ་གསུངས། དེ་ནས་སློབ་དཔོན་ལ་ཞུས་པས་མི་བྱེད་གསུངས། དེར་གོང་གི་རྒྱུ་མཚན་ཚོ་ཞིབ་ཏུ་བརྗོད་དེ། ཇོ་མོས་ནི་གནང་ལགས་བྱས་པས། རྒན་མོ་ལ་མི་དགའ་བ་མི་འདུག་གམ་གསུངས། ཇོ་མོ་དགོས་པ་གདའ་ལགས་ཞུས་པས། འོ་ན་བྱ་ན་ཡང་བྱ་གསུངས། དེར་རུས་— 34 —
༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། འོ་ཕྱ་བཟའ་ཡིན་པའི་བུ་མོ་ཞིག་བླངས་ནས། ཇོ་མོ་ལ་ཕུལ་བས་སྲས་གཉིས་བྱུང་སྟེ། ཆེ་བ་ལ་གྲགས་ཆུང་ཟེར། ནུ་བོ་ལ་གྲགས་པ་དབང་ཕྱུག་ཏུ་བཏགས། དེ་ཙ་ན་ཉང་ནག་དབང་གི་ཤེས་རབ་ཀྱི་ཆོས་ཐམས་ཅད་ཁོང་དུ་ཆུད། བླ་མ་ཡབ་ཡུམ་གྱི་ཞབས་ཏོག་ཀྱང་འདི་ཉིད་ཁོ་ན་བཟང་བ་ཡིན་ནོ། ། དེ་ནས་སྐབས་ཤིག་ཏུ་ཉང་ནག་གིས་ཤོག་གུ་མང་པོ་སྦྱར་ནས་ཡོད་པ་ལ། སློབ་དཔོན་ན་རེ།
ཅི་འབྲི་བ་ལགས་གསུངས། རྒྱུད་འགྲེལ་ཞལ་བཤུ་བ་ལགས་བྱས་པས་སློབ་དཔོན་གྱི་ཞལ་ནས་བདག་ནི་ཉི་མ་རྒས་ཁ་འདྲ། ཆོས་ཀྱི་བདག་པོ་ཉིད་ལགས་ཀྱིས། བླ་དཔེ་ཞལ་མ་བཤུ་བར་ཚགས་མཛོད་ཅིག་གསུངས། བླ་དཔེ་སྲས་གཉིས་ལ་དགོས་མོད་བྱས་པས། བྱིས་པ་གཉིས་གསང་སྔགས་ཀྱི་སྣོད་དུ་རུང་ཞིང་མཐར་ཕྱིན་པའི་ངེས་པ་མེད། དེ་ལྟར་བྱུང་ན་དེ་དུས་སུ་གདམས་པ་བྱིན་པས་ཆོག་མོད་གསུངས། བླ་དཔེ་པོ་ཏི་དཔེ་ཀློག་ཅན་བྱ་བ། དགོངས་རྒྱུད་ཀྱི་གླེགས་ཤིང་ལ་བསེའི་ལྷ་མོ་བཞི་བྲིས་པའི་པོ་ཏི་གནང་ངོ་། ། མི་ཀུན་ན་རེ།
ཉང་རོ་ཁོ་རེ་རུ་ལང་ལབ་བྱང་ཆུབ་རྡོ་རྗེ་རབས་ཆད། འོ་ཡུག་ཕུ་རུ་སྲས་གཉིས་སྐྱེས། ཡ་མཚན་ཆེ་ཟེར། ཕྱིས་སྲས་གཉིས་པོ་ཆོས་པར་མ་སོང་། ཕྱུག་པོ་ཆེན་པོ་གཉིས་བྱུང་། གྲགས་ཆུང་ལ་བུ་གཉིས་ལས་ཆེ་བ་ཡོན་བདག་ལྡེང་རྩེ ། འདིས་གསུང་རབ་མང་པོ་བཞེངས་སོ། ། དེ་ལྟར་ཡིན་མོད་ཀྱི། ཇོ་མོས་ལ་རྒྱ་བཅག་པའི་གཏམ་འདི་ལ་སྟོན་ཏེ། སྣ་སྣམ་དང་།
སྐྱི་ནག་དང་། སྤྲངས་གསུམ་ཉང་ནག་གིས་བཀའ་རྐུས་ཟེར་ཏེ། ཕྱིས་ཉང་ནག་སྲས་ཀྱི་ཐུ་བོར་གྱུར་པ་ཡིན་ནོ། ། བྱིན་རླབས་དང་ནུས་མཐུ་ཡང་ཕུལ་དུ་བྱུང་བའི་གཏམ་རྒྱུསརྒྱུད)མང་ལ། དབེན་ས་ནི་འོ་ཡུག་སྒོ་མོའི་རྒྱབ(སྐམ་མ་སྐམ་གྱི་བྲག་ཕུག་ཟེར)སྙམ་བཟང་གི་བྲག་ཕུག་ཏུའོ། ། གསང་མཚན་རྡོ་རྗེ་གཤོག་རྒོད་ཅོལ། སྙམ་བཟང་ཕུག་པར་སྒྲུབ་པ་མཛད་པས། ཕུར་པ་ནམ་མཁའ་ལ་ལྡིང་བ་དང་། འོད་དང་སྒྲ་དང་བཅས་པ་བྱུང་། དགྲ་བགེགས་ཐམས་ཅད་བཏུལ་བ་ཡིན་ནོ། །
འདིས་དགུང་ལོ་བརྒྱད་ཅུ་རྩ་ལྔ་བཞེས་ནས་འདའ་ཁར་སྲས་ཚུལ་ལེ་ལ་ཞལ་ཆེམས་གསུངས་པ། ཤཱཀྱ་རྒྱལ་མཚན་གྱིས་ནི་མན་ངག་ཐམས་ཅད་ཤེས། ཁོས་དཔེ་ཆ་ཀུན་ཁྱེར་བ་འོང་ངོ་། ། འོག་ཁང་གི་ཀ་ཞུའི་ཁ་ན་པོ་ཏི་བསེ་གླེགས་ཅན་ཡོད་དོ། ། བུ་རང་ཚགས་གྱིས་ལ་སྦོས་ཤིག་གསུངས། དེར་འོག་ཁང་ན་ཤཱཀྱ་རྒྱལ་མཚན་ཡོད་པས་ཚོར་ཏེ། ཡིད་ཆད་ནས་པོ་ཏི་བསེ་གླེགས་ཅན་ཡོད་པ་ཁྱེར་ནས་བྲོས་ཕྱིན་སྙེ་བུའི་གནས་བྱ་བ་ན་ཡབ་ཀྱི་སློབ་མ་གནང་ཧཱུཾ་ཀ་ར་བྱ་བ་ཞིག་ཡོད་པ་དེའི་སར་ཕྱིན་ཏེ། ཡབ་ནི་གྲོངས་སུ་ཆ་བ་ཡོད། ཚུལ་ལེ་ལ་ཞལ་ཆེམས་གསུངས། ཡིད་ཆད་པའི་ཚུལ་སྨྲས་པས།
གནང་ཧཱུཾ་ཀ་ར་ཧ་ལས་ཏེ། སློབ་དཔོན་གྲོངས་སུ་ཆ་ན། པོ་ཏི་ཁྱེར་ནས་བྲོས་པས་དམ་ཚིག་ཉམས་ནས་འགྲོ་བས། ནངས་པར་རང་རེ་གཉིས་ཀ་འདེངས། ཆོས་ནུ་བོ་ལ་ཡང་སྦྱིན་དགོས་ཟེར། ནངས་པར་ཕྱིན་ཙ་ན་— 35 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཡབ་གྲོང་ནས་འདུག དེར་གནང་ཧཱུཾ་ཀ་རས་སྤྱན་གཉིས་མཐུན་པར་བྱས་སོ། ། དེ་ནས་དུས་རེ་ཞིག་ན་བཤགས་པ་མང་པོ་བྱས། ཚོགས་ཀྱི་འཁོར་ལོ་མང་པོ་བསྐོར།
དེ་ནས་དབེན་ས་རུ་མཆེད་གཉིས་ཀྱིསརྣབསྙེན་བསྒྲུབ་མཛད་པས་རྟགས་དང་མཚན་མ་མང་པོ་ནི་བྱུང་། ནུབ་ཅིག་མར་མེ་མི་གསལ། སྒྲ་སྙན་མང་པོ་གྲགས་པ་དང་། ཤཱཀྱ་རྒྱལ་མཚན་སྤྱན་མི་གསལ་བས། ཚུལ་ལེ་ལ་མར་མེ་དེ་ཆོས་དང་གསུངས། ཚུལ་ལེས་མར་མེ་བཅོས་པར་ཕྱིན་པས་སྒྲ་སྙན་མང་པོ་ཐོས་ཤིང་། དཀྱིལ་འཁོར་དུ་བཀོད་པའི་ལྷ་ཕུར་ཚོ་བྲོ་ས་དོ་རར་ཞུགས་པ་བཞིན་ཅོད་པཎ་ཟིང་ཟིང་འཁྲབ་མེ་སྟག་ཕྲོ་ཕྲོ་འདུག་གོ ། གཅེན་ལ་འདི་ལྟར་གདའ་བྱས་པས། རུང་གསུངས་ནས། ཟང་ནག་ཆེན་པོ་ཞིག་བསྣམས་ནས།
ཕྱག་ཏུ་སྦ་འཁར་དངུལ་མགོ་ཅན་བསྣམས་ནས་ས་ལ་བཙུགས་ཏེ། མཆེད་གཉིས་ཀྱིས་བསྟོད་པ་མཛད་དེ་དངོས་གྲུབ་བླངས་སོ། ། དེ་ནས་རིང་ཞིག་ན། སློབ་དཔོན་ཤཱཀྱ་རྒྱལ་མཚན་གྱིས་ཚོང་པ་མང་པོའི་དཔོན་མཛད་དེ་ལྡོང་ཁ་ན་ཕར་བྱོན་པས། འདར་ནག་པོའི་རྟ་པ་ཉི་ཤུ་རྩ་གཅིག་གིས་ཚོང་པ་ཐམས་ཅད་བཅོམ། དེ་སྟིང་རེས་གཤེགས་ནས་གཟིགས་པས་ནོམ་པ་བགོ་བ་མཐོང་ནས་བེར་སྔོན་པོ་དེ་ཕུད་ནས། ལྷ་བོས་ཀླུ་བོས་ནས་བརྡབ་པས། མི་རྒན་ཞིག་གདོང་དུ་བྱུང་ནས། ལུང་པ་འདི་ས་གཉན་རྡོ་གཉན། དེ་ཙུག་མ་བྱེད་ཟེར།
གཉན་པོ་ཁོ་ན་འདོད། མི་རུང་པ་ཁོ་ན་འདོད་གསུངས། དེའི་ནུབ་མོ་མི་ཉལ་ཙམ་པའི་དུས་ཚོད་ལ་ངུ་ཅོང་དིངས་པ་ཞིག་བྱུང་ནས་རྟ་པ་གསུམ་ཤར་སོང་། ནངས་པར་ཉན་ཙ་ན་ཚོང་དཔོན་གྱི་བུའི་མགོ་ལ་སློན་དཔོན་གྱི་རྟ་ཡིས་འཕྲ་བརྒྱབ་སྟེ་ཤི་རུ་ཆ་ཟེར་སྐད་དེར་སློབ་དཔོན་འཁོར་བཅས་ཀྱིས་ནུབ་མོ་བྲོས་ནས་ཕྱིན། ཕྱི་དེ་ལོ་དུས་ན་རྟ་པ་བཅུ་དགུ་ཤིའོ། ། གཉིས་ཀྱི་དཔོན་སློབ་ཅན་དུ་འོངས་ནས་འབངས་བྱས་སོ། ། དེར་ཉང་ནག་བེར་སྔོན་ཅན་ཞེས་ཕྱོགས་ཀུན་ཏུ་གྲགས་སོ། ། དབེན་ས་མཉམ་མཉམ་བྲག་ཕུག གསང་མཚན་རྡོ་རྗེ་གཤོག་རྒོད་རྩལ། བརྡབས་པ་བེར་སྔོན་པོ་བརྡབས་པས་ཐེབས་པ་འདར་ནག་པོ་ལ་ཐེབས་སོ། །
འདིའི་སློབ་མ་ལྷན་གྱི་སློབ་དཔོན་གྲགས་པོ་དབེན་ས་ལྷན་གྱི་སྟག་ལུང་གྲོག་པོ། གསང་མཚན་རྡོ་རྗེ་བདེ་ཆེན་རྩལ། ཐེབས་པ་ཞང་པོ་ཉང་ནག་ལ་ཐེབས། དེ་ཡང་གནུབས་ཡུལ་རོང་གི་སའི་ཆ་འགྲོགས་བྱ་བར་འཁྲུངས། མི་མང་པོ་ཉེ་རེས་མེད་པ་ཞིག་ཡིན། ཆུང་ངུ་ལ་ཕ་མ་ཤི་ནས། ཞང་པོ་ཉང་ནག་གི་རིས་བནྡེ་འཕེན་པོ་མང་པོ་ཡོད་པས་དེ་རྣམས་ཀྱི་ནོར་རྫས་ཐམས་ཅད་ཕྲོགས་ནས་སྤྲང་དུ་བཏང་ངོ་། ། དེར་སློབ་དཔོན་ཤཱཀྱ་རྒྱལ་མཚན་དང་མཇལ། ལོ་བཅོ་བརྒྱད་ནས་སུམ་ཅུའི་བར་དུ་བླ་མའི་གནག་རྫི་བྱས། བླ་མས་གསང་སྔགས་ཀྱི་སྣོད་དུ་རུང་བར་གཟིགས།
ཤེས་རབ་ཆེ་བས་ཕྱུགས་སྐྱོང་རིན་ལ་མན་ངག་ཐམས་ཅད་གནང་། ཕྱག་བཞེས་ཐམས་ཅད་ལ་མཁས་པའི་ཕུལ་དུ་ཕྱིན། དེར་བླ་མའི་ཞལ་ནས། ད་ནི་ངས་ཀྱང་ལོ་ད་ 36 ད་ ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། བརྒྱད་ཅུ་གྱ་ལྔ་ལོན་སྣང་བ་ཡལ་ལས་སུ་ཆད། རྒྱུད་འགྲེལ་འདི་ཚོ་ཞལ་བཤུས་གསུངས། དེར་སློབ་དཔོན་དྲག་པོ་ལ་ཡུལ་ན་ནོར་བག་ཙམ་ཡོད་པས་དེར་བྲི་བ་འམ་ཞུས་པས། ལེགས་ཀྱི་འདིར་བུ་གཉིས་པོ་ཕྲག་དོག་སྐྱེས་པ་སྲིད་དོ་གསུངས།
དེར་པོ་ཏི་ཀུན་གནང་ནས་ཡུལ་དུ་འདྲི་ཡིན་ཡོད་ཙ་ན། སློབ་དཔོན་གྱི་སྲས་ཆེ་བ་ཆོས་ཚུལ་བྱ་བ་བྱོན་ནས། ཨ་པོ་དྲག་པོ་ཡབ་ནི་གྲོངས་ནས་མེད། པོ་ཏི་བསེ་གླེགས་ཅན་ཡང་མི་འདུག དེ་སུ་ལ་འདུག་པ་ཞིག་ལ་མགོ་བསྐྱེལ་བ་ལ་ཟེར། སློབ་དཔོན་གྲོངས་ནས་མི་དགའ་ཧ་ལས་པའི་སྟེང་དུ། པོ་ཏི་བསེ་གླེགས་ཅན་སུ་འདུག་པ་ལ་མགོ་བསྐྱེལ་ཟེར་བས་ཡང་དང་ཡང་དུ་མ་དགའ། པོ་ཏི་ང་ལ་ཡོད་ཟེར་ནི་མ་ཕོད། དེར་བླ་དཔེ་སློབ་དཔོན་དྲག་པོ་ལ་ལུས་སོ། ། དེ་ཙ་ན་བླ་མ་དྲག་པོའི་ཞང་པོ་ནོར་འཕྲོག་མི་ཀུན་གྱིས་སླར་ཡང་འདི་ཉང་ནག་བེར་སྔོན་ཅན་གྱིས་མཐུས་བསྙེམ་པ་ཡིན་ནམ།
ཁྱོད་ལ་ཟོ་ཞིག ཅི་ནུས་པ་རེམས་ཤིག་ཟེར་ཁ་སྨྲས་བྱེད་དོ། ། དེ་ནས་སློབ་དཔོན་གྱིས་ལྷན་དུ་བྱོན་ཏེ། བུད་མེད་ཅིག་ལ་ཡུལ་ཞིང་བརྟེན་ཐུབ་ཙམ་ཞིག་འདུག་པས། དེ་དང་ལྷན་དུ་བསྡད། དེར་ལྷན་གྱི་སྟག་ལུང་གྲོག་པོར་དབེན་ས་བྱས་ཏེ་སྒྲུབ་པ་མཛད་པས་རྟགས་མཚན་མང་དུ་བྱུང་། ཞང་པོ་དྲེགས་པ་ཅན་དེ་ཀུན་གྱིས་ལྟུམས་བྱེད་དུ་ནི་མ་འདོད་པའི་ཁར། ཟླ་བ་ཞིག་ན་སློབ་དཔོན་དྲག་པོ་མཐུས་བསྒང་གིས་བཏང་གི་ཟེར། གཡས་རུ་གཙང་པོའི་རྩ་བ་ན་བྲག་ཕུག་ཡོད་པ་དེར་ཉང་ནག་བནྡེ་བཅུ་གསུམ་བཞུགས་ནས་མཐུ་བྱེད་དོ། ། སློབ་དཔོན་གྱིས་ཀྱང་སྟག་ལུང་གྲོག་པོར་དྲག་ལས་བྱས་པས།
དེ་ནས་ཟླ་བ་གསུམ་ན་ཉང་ནག་བནྡེ་བཅུ་གསུམ་པོ་ལ་གློ་ཚ་ཐེབས་ནས་ཀུན་ཤིའོ། ། ཕྱིས་འགྲོགས་ལུང་པར་ལྟད་མོ་ཆེན་པོ་ཞིག་བྱུང་བ་ལ། སློབ་དཔོན་དྲག་པོས་ཟང་ནག་ཆེན་པོ་གཅིག་གྱོན། དྲེའུ་གཅིག་ཆིབས། འཁོར་མང་པོས་བསྐོར་ཏེ་བལྟས(ལྟད)མོ་ལ་བྱོན་པས་ཞང་ནེེ་མོ་ཀུན་གྱིས་ས་གཏོར་ཏེ། ཞང་མི་ཐོང་པོ་ངན་པ་བྱུང་ངོ་ཟེར་ཞིང་འ་ཙི་འ་ཙི་ཟེར་བ་ལ། ཁྲོན་པ་ཀུན་ན་རེ། འ་ཙི་བྱ་བ་ཁྱོད་རང་ཡིན་མོད། དང་པོ་ཡལ་ཞིང་ཕྲོགས། བར་དུ་ཟླུམ་མི་བྱེད་པར་མཐ་བྱེད།
ཐ་མ་བནྡེ་བཅ་གསུམ་སྲོག་རིརབ ༤〉ཐོ རྨེང རི༩ཚོཚོར་ ཟི་སྣ རང་ཆར ཚོར ནོརེ། ཚོ ལ་མོདང་བྲལ་ནས་ཕུང་། འ་ཅ་བྱ་བ་ཆོད་རང་ཆ་ཡན་མད་ཟར་ཞང་ཡ་ག་བསྒྲགས་ས། ། སླབ་དཔོན་དྲག་པོ་འདིས་དགོངས་བརྒྱུད་སྐོར་ལ་མི་མཁྱེན་པ་མེད་ཅིང་། མཐུ་དང་སྐུ་བསོད་ཆེ་བས་དབུས་གཙང་གི་མཁས་བཙུན་ཐམས་ཅད་ཀྱིས་ཞབས་ལ་གཏུགས་སོ། ། འདི་མར་པ་ལོ་ཙཱ་བ་དང་དུས་མཚུངས་པ་ཡིན། དེ་ཙ་ན་སྣ་སྣམ་ཤེས་རབ་ཚུལ་ཁྲིམས་ལ་སྲས་གཉིས་ཡོད་པའི་ཆེ་བ་སྣ་སྣམ་འབྲོ་བན་ལ་སྐུ་དགྲ་ཞིག་བྱུང་ནས། དགྲ་དེ་དག་གི་མཐུ་ཟློག་པ་ལ་གནུབས་ཟམ་ནག་སྟོད་པས། ཇོ་བོ་སྟག་རམ་སྤྱན་དྲངས་སོ། ། ལན་ཅིག་སྣ་སྣམ་འབྲོ་བན་དང་།
གནུབས་སྟག་རམ་ཟམ་ཁ་གཅིག་ཏུ་མཇལ་བ་དང་། སྣ་ནམ་གྱིས་ཇོ་བོ་སྟགཝ་རམ་།།་ ཕྱག་བྱས་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཏེ། དགེ་བཤེས་པ། མི་འདི་པས་བདག་ལ་མི་འཚམས་པའི་ལས་མང་པོ་བགྱིས་པས། ཐུགས་དམ་ལ་དགོངས་ལ་འདི་པའི་བསྲུང་བ་མཛད་པར་ཞུ་བྱས་པས། གནུབས་སྟག་རམ་གྱི་ཞལ་ནས། ལང་ལབ་བྱང་ཆུབ་རྡོ་རྗེའི་ཕུར་ཐུང་རེས་སྦོས་པ། ང་མཐུ་བཟློག་བྱེད་ཀྱི།
ཅི་ནུས་རེམས་ཟེར། སྣ་སྣམ་ཁྲོས་ནས་གོས་ནག་བརྡབས། ངས་མ་ཉེས་མ་ཡོའོ་བྱས་སོ། ། དེ་ནས་དུས་བཏབ་སྟེ། གཉིས་ཀ་ཕུག་ཏུ་ཞུགས་པས། ཟླ་བ་གསུམ་ན་གནུབས་སྟག་རམ་ཁྲག་སྐྱུགས་ཏེ་ཤིའོ། ། གཤིན་རྗེ་མཁན་པོ་ཕུར་ལ་རྡུགས་བྱ་བ་དུས་དེར་ཡང་གྲགས་ལ། དེར་སྣ་སྣམ་གྱིས་ཆང་མང་པོ་བཙོས་ཏེ། ཉང་རོའི་བནྡེ་ཕུར་པ་ཤེས་ཟེར་ཚད་སྤྱན་དྲངས་ཏེ་ཚོགས་འཁོར་བྱས་སོ། ། གཏང་རག་ཆེན་པོ་བཏང་།
གྲལ་དུ་གླུ་འདི་བླངས་སོ། །། རྡོ་རྗེ་གཞོན་ནུའི་གཞུ་མོ་ལ། ། འཁོར་ལོ་རྒྱས་འདེབས་རྒྱུད་ཀྱི་བརྒྱུས། ། ཁྲོ་བོ་ཕ་བཅུའི་མདའ་སྨྱུག་ལ། ། ཁྲོ་མོ་མ་བཅུའི་སྒྲོ་ཡིས་སྒྲོན། ། ཕུར་པ་སྲས་མཆོག་གི་མདེའུ་བཅུག ། དམ་ཅན་རྣམ་གསུམ་གྱིས་བརྒྱུས་པས་དཀྲིས། ། བསེ་ལྕགས་ཤེལ་གསུམ་གྱིས་ངར་ཞིག་བླུད། ། འཕངས་ནི་ཟང་ནག་གི་ཕྱོགས་སུ་འཕངས། ། ཕོག་པ་ཇོ་བོ་སྟག་རམ་ལ་ཕོག །
མདའ་ཚབས་མི་ཆུང་ཆེ་བར་གདའ། ། ཞེས་གླུ་བླངས་སོ། ། དེ་ནས་དར་ཆོས་པས་ཕུར་པ་རྩ་དུམ་འཆལ་ཆོས་ཏེ། ཉང་རོའི་རྒྱལ་ཁམས་རྩམ་དུ་ལོད། ཞེས་ཟེར་ཏེ། བདག་ཅག་ལ་ནི་ཆ་མེད་ལགས། དེ་ཇི་ལྟར་ལས་ཆད་པ་ན་སྣ་སྣམ་ཤེས་ཚུལ་གྱི་སློབ་མ་རྒྱ་སྟོན་སངས་རྒྱས་བྱ་བས། ཤངས་ཀྱི་ལུང་པར་ཕུར་པ་རྒྱུད་འགྲེལ་གཞན་ནས་བཀབ་ནས་ཕུར་པ་རྩ་དུམ་ལ་བརྟེན་པའི་སྒྲུབ་ཐབས་མང་པོ་བརྩམས། ཇོ་མོ་མཁར་ཆེན་བཟའི་གདམས་ངག་ཅན་གྱིས་བལྟས་པ་ན་བསྲེས་ཀྱང་མ་འདྲེས་སྐད་དོ། ། གདམས་ངག་དང་མི་ལྡན་པས་ནི་བསྲེས་པ་དང་བསླད་པ་མི་ཤེས།
རྒྱ་སྟོན་སངས་རྒྱས་ཀྱི་སློབ་མ་རྒྱ་རྩགས་ཤེས་རབ་རྒྱལ་མཚན་གྱིས་ཀྱང་རྩ་དུམ་གྱི་སྒྲུབ་གཞུང་མང་པོ་བརྩམས། ཤངས་པ་དགོན་སྟོན་གྱིས་ཀྱང་བརྩམས། དེའི་སློབ་མ་སྒྲོ་སྟོན་དར་གཙུག་གིས་ཀྱང་སྒྲུབ་ཐབས་མང་དུ་བྱས། ལ་ལ་གསང་སྐོར་གྱིས་བསླད། ལ་ལ་མདོ་སྐོར་གྱིས་བསླད། དེ་དག་གི་སྒྲུབ་ཐབས་ཀྱི་མིང་ནི་མན་ངག་དྲུག་པ་དང་། མན་ངག་གསུམ་པ་དང་། རྨའི་ཁུག་ཆོས། བསྐྱེད་པ་སྐུའི་ཐེབས་ཡིག་དང་། ལས་བཞིའི་འཕྱོངས་དྲུག་དང་།
ཕུར་པ་སྒྲུབ་ལུགས་དང་། དམེ་ཕུར་ནག་པོ་དང་། ཕུར་པ་འདུལ་བཞི་ལ་སོགས་པ། མཚན་གྱི་རྣམ་གྲངས་མང་པོ་བཏགས་སྐད། དུས་དེ་ཙ་ན་ཇོ་བོ་སྟོན་པ་ཀུན་ན་རེ། ངའི་འདི་ཇོ་མོ་མཁར་ཆེན་བཟའི་ཐུགས་དམ་ཡིན། གཞན་མ་ཡིན་ཟེར་ཞིང་གཅིག་ལ་གཅིག་མི་མགུ་སྐད། སྤྱིར་དང་པོར་སྤྲངས་ཕུ་རུ་མགོས་སྒྲུབ་གཞུང་མང་པོ་བརྩམས། བར་དུ་རྒྱ་སྟོན་སངས་རྒྱས་ལ་སོགས་པས་ཤངས་ལུང་པར་གཞུང་མང་པོ་བརྩམས། ཐ་མར་གང་ཟག་ཤེས་རབ་ཅན་རྣམས་ཀྱིས་ལེགས་སུ་རེ་མང་པོ་— 38 —
༄། །དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། རེ་བྱས། མིང་ཕུར་པ་རྩ་དུམ་དུ་བཏགས་ནས་མི་འདྲ་བ་གྲངས་ལས་འདས། བཀའ་དང་བརྒྱུད་པ་མན་ངག་མ་ཆད་པ་ཆོས་མ་བསླད་པ་མན་ངག་ཐོབ་པཆིགཅིག་གིས་བལྟས་ན་འཆལ་བ་ཡིན་པར་ཤེས། བོད་དུ་འགྱུར་བའི་ཆོས་ལ་ཕུར་པ་རྩ་དུམ་འཆལ་ཆེ་སྐད། ཕུར་པ་རྩ་དུམ་སླད་མེད་ཡོད་པ་སློབ་དཔོན་དྲག་པོ་ཡིན། ཞེས་འབྱུང་ངོ་། ། ཁོ་བོ་ནི་གོང་གི་དེ་དག་ལ་ལང་ལབ་ཀྱི་ཁྱད་ཆོས་ཇོ་མོ་མཁར་ཆེན་བཟའི་ཐུགས་ཏིག་འདི་མ་གྲགས་པ་ཡིན་གྱི། དེ་དག་གི་བརྒྱུད་པ་རྣམས་ལ་གང་ཟག་བཟང་པོ་ཤ་སྟག་བྱོན་པ་ཡིན་པས། རང་རང་གི་སྒྲུབ་གཞུང་དེ་དག་ལ་འཆལ་བའི་སྐྱོན་ཡོད་པར་མི་སེམས་ལ།
ཡང་སྒྲུབ་ཐབས་ཁ་ཅིག་ནི་སྦྱོར་དངོས་རྗེས་གསུམ་མ་ཚང་པ་དང་། མ་འབྲེལ་བ་དང་། ནོར་བ་ལ་སོགས་པ་ཁ་ཡར་སྣང་མོད་ཀྱི། དེང་སང་ནི་ནུབ་ནས་ཉམས་ལེན་བྱེད་པར་མི་འདུག་པས། ཞིབ་དུ་བྲི་མ་དགོས་སོ། ། སློབ་དཔོན་དྲག་པོ་ལ་སློབ་མ་མང་ཡང་། ཐུགས་ཀྱི་སྲས་སུ་གྱུར་པ་ནི་གཉིས་ཡིན་ཏེ། བྱང་རོ་རྒྱན་ཁར་གྱི་སོ་སྟོན་ཁྲི་རྒྱལ་དང་། ཉང་སྟོད་ཀྱི་ལྕེ་སྟོན་ཤཱཀྱ་རྒྱལ་མཚན་གཉིས་སོ། ། དེ་ལ་ལྕེ་སྟོན་ཤཱཀྱ་རྒྱལ་མཚན་ནི་སྟོན་པ་ཆེན་པོ་ཞིག་ཡིན་པས།
འཁོར་མང་པོས་བསྐོར་ཏེ་གདུགས་སྤུར་རེ་བྱོན་ཏེ། སློབ་དཔོན་དྲག་པོ་མཇལ་བས་མཁྱེན་པ་ལ་ཐུགས་མཉེས་ནས་རྒྱུད་འགྲེལ་ཐམས་ཅད་གནང་ཡང་སྟོན་པ་འདི་སྐུ་བསོད་ཆེ་བས་ལག་ལེན་མ་ལོབས་ཏེ་མི་མཁས། རྒྱུད་འགྲེལ་གྱི་བཤད་པ་ནི་མཁས་སོ། ། ཕྱིས་ལག་ལེན་དང་མན་ངག་ཞུ་བསམ་སྟེ་བྱོན་ཙ་ན་སློབ་དཔོན་དྲག་པོ་ནི་གྲོངས་ནས་མི་བཞུགས། སློབ་དཔོན་གྱི་ཇོ་མོ་སྐྱི་གུ་རང་གི་ཡུལ་དུ་སྤྱན་དྲངས་ནས་དབྱངས་ཚོ་ཆོད་ཙམ་བྱུང་། མན་ངག་གི་བརྒྱུད་པ་མ་ཟིན་ནོ། ། ལྕེ་སྟོན་གྱི་སློབ་མ་སྐྱེ་ཆུང་པ་ཤེས་རབ་གྲགས་བྱ་བ་ཤེས་རབ་ཅན་ཞིག་གིས་དགོངས་རྒྱུད་བཅོས་ནས་ལ་སྟོད་དུ་མང་པོ་ལ་སྤེལ། འགོ་བ་བྱ་སྤོས་ཀྱང་རྒྱུད་ལ་བཅོས་སྐད། དེར་དགོངས་རྒྱུད་ལ་གཉིས་བྱུང་། སྐྱི་སྟོན་གྱིས་མན་ངག་མེད་པར་རྒྱུད་འགྲེལ་གཞན་གྱིས་བསླད་ནས་མང་དུ་བཤད་དོ། །
སློབ་དཔོན་དྲག་པོའི་ཆོས་རྒྱུད་ཟིན་པའི་སློབ་མ་ནི་སོ་སྟོན་ཁྲི་རྒྱལ་ཁོ་ན་ཡིན་ཏེ། རྒྱུད་འགྲེལ་མན་ངག་ཀུན་ལ་མཁས། དབེན་པ་རྒྱན་མཁར་གྱིས་ངོ་དམར་བྲག་ཕུག གསང་མཚན་རྡོ་རྗེ་གཏེར་སྒྲུབ་རྩལ། རྟགས་དང་མཚན་མ་ཕུལ་ཏུ་ཕྱིན། ཕུར་པ་དགྲ་བགེགས་གཉིས་ལ་ཐེབས་སོ། ། འདིའི་སློབ་མ་ལྷ་རྗེ་ཕུར་སྟོན་རིང་མོ་ཡིན་ཏེ། ཞབས་ཏོག་གིས་བླ་མ་མཉེས་པ་མང་པོ་མཛད་དེ་གདམས་པ་མ་ལུས་པ་ཐོབ། སྐུ་གཞོན་ནུའི་ཚེ་སློབ་དཔོན་དྲག་པོ་ལ་ཡང་རྩ་བ་ཚར་གཉིས་ཞུས། དབེན་པ་ཁྲ་རིའི་རྡོ་རྗེ་གནམ་རྫོང་།
གསང་མཚན་རྡོ་རྗེ་ལས་རབ་རྩལ། དགྲ་དང་བགེགས་ལ་ཐེབས། རྟགས་མཚན་མང་དུ་ཐོན། བཀའ་ཤེས་རབ་ཀྱི་ཕ་རོལ་ཏུ་ཕྱིན་པ་སྲས་ཡུམ་བཅུ་བདུན་བཞེངས་པ་ལ་སོགས་དགེ་བའི་ལས་རྒྱ་ཆེར་མཛད། ཁྲ་རི་གནམ་རྫོང་བྱ་བ་དེ་ལ་སྟོད་— 39 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རྒྱལ་གྱིས་རྩིབས་རིའི་བྱང་ནས་རྒྱང་ཙམ་སོང་བའི་རིང་ལ་བྲག་སེང་གེ་གནམ་དུ་མཆོང་བ་འདྲ་བ་གཅིག་ཡོད། དེའི་སྟེང་ན་རྫོང་བར་སྣང་ལ་ལྡིང་ངེ་བ(ལ་སྟོད་ཟུར་ཚོ་ཡིན)འདྲ་བ་ཞིག་ཡོད། དེ་རུ་བསྒྲུབས་པས་རྟགས་དང་མཚན་མ་ཐོབ་པོ། ། དེའི་སློབ་མ་རྒྱ་སྟོན་ནམ་མཁའ་རྒྱལ་པོས་ཁྲ་རི་གནམ་རྫོང་དུ་བླ་མ་མཉེས་པར་བྱས་ནས། གདམས་པ་མན་ངག་ཚང་བར་ཞུས་ཀྱང་དབང་མ་ཐོབ་པས།
ཕྱིས་རང་གི་གཅེན་སྨྱོས་སྟོན་ཉིད་ལ་རྡོ་རྗེ་བྱ་བ་ལྷ་རྗེ་ཕུར་གྱི་ཐུགས་སྲས་ལ་ཞུས། དབེན་ས་དིང་རི་སྲག་ཉེའི་བང་སྟེང་དགོན་པར་བླ་མ་སྨྱོས་དང་རྒྱ་སྟོན་གཉིས་ཀས་བསྒྲུབས་པས་རྟགས་དང་མཚན་མ་མཐའ་རུ་ཕྱིན། གསང་མཚན་གཉིས་ཀ་མཐུན་པ་རྡོ་རྗེ་དྲག་པོ་ཅོལ། དགྲ་བགེགས་གཉིས་ཀ་ལ་ཐེབས། དེ་ལྟར་གཉིས་ཀས་ལྷ་རྗེ་ཕུར་ལ་ཐུག་ཀྱང་། དབང་རྒྱུད་གཙོ་ཆེ་བས། ལྷ་རྗེ་སྨྱོས་སྟོན་ཉི་མ་རྡོ་རྗེ། རྒྱ་སྟོན་ནམ་མཁའ་རྒྱལ་པོ་ཞེས་འདོད་དོ། ། ནམ་མཁའ་རྒྱལ་པོའི་སློབ་མ་རང་གི་སྲས་གཉིས་ལས། སྲས་ཆུང་བ་ཉི་མ་རྒྱལ་མཚན་པ་ལ་རྒྱུད་འགྲེལ་གདམས་ངག་ཚང་བར་གནང་།
ཆུང་ངུ་ནས་ཡབ་ཀྱི་དྲུང་དུ་ཕྱག་ཕྱིར་ལག་ལེན་མང་པོ་མཛད་པས་ལག་ལེན་དབྱངས་དང་བཅས་པར་ཤིན་ཏུ་མཁས། ཡབ་ཀྱི་བསྙེན་སྒྲུབ་ལ་བཅུག་པས་རྟགས་དང་མཚན་མ་མང་པོ་བརྙེས། དགྲ་བགེགས་གཉིས་ཀ་ལ་ཐེབས། གྲུབ་ཐོབ་བྱིན་རླབས་ཅན་དུ་གྲགས་སོ། ། དེའི་སློབ་མ་ཉང་བན་ཤུ་མང་ལུང་པ་ཆེན་པོ་ཡིན་ཏེ། བླ་མ་ལ་དབང་རྒྱུད་འགྲེལ་མན་ངག་ཚང་བར་ཞུས། དབེན་ས་རོང་རྒྱན་མཁར་གྱི་ཐོག་ཕུག གསང་མཚན་རྡོ་རྗེ་དབང་འདུས་རྩལ། དགྲ་བགེགས་གཉིས་ལ་ཐེབས། དེའི་སློབ་མ་འཇམ་གླིང་པཎྜི་ཏ་ནག་པོ།
འདི་ནི་མི་ཆེ་བས་ཉང་སྟོད་ཀྱི་བྱ་ཆོས་མཁར་པོ་ཆེ་ལ་སོགས་པ་མཁར་གསུམ་གྱི་བདག་པོར་གྱུར། རོང་དུ་སྨུགས་བསམ་གླིང་གི་ལྷ་ཁང་བཞེངས། དབེན་ས་མོན་མོ་གཙུག་རུམ། གསང་མཚན་རྡོ་རྗེ་འདུས་པ་ཅོལ། དགྲ་བགེགས་གཉིས་ལ་ཐེབས། ལྷ་འདྲེ་བྲན་དུ་འཁོལ་བ་ལ་སོགས་པའི་ཡོན་ཏན་མངའ་འོ། ། དེའི་སློབ་མ་ཤངས་རྡོ་རྗེ་གླིང་པ་བླ་ཆེན་རྡོ་རྗེ་རིན་ཆེན་ཡིན་ཏེ་འདི་ནི་མཁས་བཙུན་བཟང་པོའི་ཡོན་ཏན་དུ་མ་དང་ལྡན། སྐུ་ལས་ཚུལ་ཁྲིམས་ཀྱི་དྲི་འཕྲོ། བླ་མ་འཇམ་གླིང་པ་རང་གི་དགོན་པར་སྤྱན་དྲངས་ནས་དབང་གདམས་པ་ཞུས། དབེན་ས་རྒོད་ཚང་བྲག
དགྲ་འདྲེ་གཉིས་ཀ་ལ་ཐེབས། དེའི་སློབ་མ་ཆུ་བར་ཉི་ཕུག་པ་ཆེན་པོ་ཡིན་ཏེ། དབེན་ས་བྲོས་ཕུ་བསམ་གཏན་ཕུག གསང་མཚན་རྡོ་རྗེ་ཐོག་འབེབས་རྩལ། དགྲ་ས་སྤུན་པོ་དང་། རྒྱལ་པོ་ལ་ཐེབས། དེའི་སློབ་མ་གཙང་ཉ་རི་བན་གྲོང་གི་སྟོན་པ་གསང་སྔགས་རྡོ་རྗེ་ཡིན་ཏེ། དུས་ཕྱིས་བྱོན་པའི་སྔགས་པ་རང་ལ་མཁྱེན་པ་དང་ནུས་མཐུ་གཉིས་ཀ་ཆེ། སློབ་དཔོན་པདྨས་མཆིམས་རྡོ་རྗེ་སྤྲེའུ་ཆུང་གི་སྐྱེ་བར་ལུང་བསྟན། བོད་ལ་ཕན་པའི་རྟེན་འབྲེལ་མང་པོ་བྱེད་དགོས་འདུག་པས།
མངའ་རིས་རྫོང་ཁའི་ཆོས་རྒྱལ་གྱི་— 40 — ༄༧། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། གདུང་བརྒྱུད་རྣམས་ཀྱིས་མཐུན་རྐྱེན་སྦྱར་ཏེ་སྣ་དགའ་རེ་ཡང་གྲུབ། རྫོང་ཁ་རྒྱལ་པོའི་སྐུ་རིམ་གྱི་ནུབ་རེའི་ཐུན་གཏོར་འཕངས་པའི་ཚེ་མོ་དངོས་འགྲོ་བ་སྐྱེ་བོ་ཀུན་གྱི་མཐུན་སྣང་དུ་གྲུབ་པ་སོགས་ནུས་མཐུའི་གྲགས་ཐོན། རྫོང་ཁར་ཡི་དམ་མང་པོའི་ཞལ་གཟིགས། འདིས་སྐུ་གཞོན་ནུའི་དུས་སུ་སྒྲོ་སྦུག་གི་དབེན་སར་ཕུར་པའི་སྒྲུབ་པ་ཞག་བདུན་མཛད་པས་རྡོ་རྗེ་གཞོན་ནུ་ཞལ་གཟིགས། ཕུར་པ་དགྲ་བགེགས་གཉིས་ཀ་ལ་ཐེབས་སོ། ། དེ་ལ་མང་ཡུལ་སྐྱིད་གྲོང་གི་ཐུགས་རྗེ་ཆེན་པོ་དང་མཚུངས་པ་འཕགས་པ་ཝ་ཏི་བཞུགས་པའི་ལྷ་ཁང་དུ། བདག་ཅག་གི་བླ་མ་དམ་པ་གྲུབ་པའི་དབང་ཕྱུག་ཆེན་པོ་དེས་གསན་པ་ཡིན་ཏེ།
འདི་ནི་ཆུ་ཕོ་རྟའི་ལོ་ལ་མི་ཉག་འགའ(མཁར) དང་ཉེ་བའི་སར་སྐུ་འཁྲུངས། དགུང་ལོ་བཅོ་བརྒྱད་ལོན་པའི་ཚེ་ས་གཡོས་ཀྱི་་འཇིགས་པས་ནང་མི་དང་གྲོང་པ་ཀུན་ཤི་བས་ཐུགས་སྐྱོ་སྟེ་དབུས་གཙང་དུ་ཆོས་ལ་བྱོན། དེ་ནས་ཡར་ལུང་བཙན་ཐང་དུ་གོང་མ་གྲགས་པ་འབྱུང་གནས་པས་དམར་སྟོན་རྒྱལ་མཚན་འོད་ཟེར་སྤྱན་དྲངས། བཙན་ཐང་དབང་མོ་ཆེར་གྲགས་པའི་ཆོས་འཁོར་བསྐོར་བ་དང་ཐུག་སྟེ་སྔགས་གསར་མའི་དབང་བཀའ་དང་། རྒྱུད་འབུམ་གྱི་ལུང་གསན། རྗེ་འགོས་ལོ་ཙཱ་བ་ལ་སྦྱོར་དྲུག་གི་ཁྲིད་གསན་པས་ཟླ་བ་དྲུག་བསྒོམས་པ་ལ་ཡོན་ཏན་ཐམས་ཅད་རྫོགས་པར་རྗེ་ཉིད་ཤིན་ཏུ་དགྱེས་ཏེ། ཁྱོད་ཆོས་འདི་ལ་བག་ཆགས་སད་པ་ཞིག་འདུག་གསུངས། སྐབས་དེར་རྡོ་རྗེ་ཟམ་པ་གནང་བ་དང་ཐུག་པས་རྙིང་མའི་ཆོས་སྐོར་ལ་དད་པ་མཆི་མ་འཁྲུགས་པ་ཙམ་སྐྱེས། ཆོས་ཐམས་ཅད་ཐོབ་པ་ཞིག་བྱ་དགོས་སྙམ་པ་ཤར། སུ་ལ་ཡོད་དྲིས་པས།
དབུ་དུ་ན་ཞོགས་ཐར་པ་གླིང་བྱ་བ་ན། སངས་རྒྱས་དབོན་པོ་ལ་ཡོད་ཟེར། དེར་བྱོན་ཏེ་རྫོགས་པ་ཆེན་པོ་བཀའ་གཏེར་ཕལ་ཆེར་གསན། འབྲི་གུང་དུ་ཆོས་རྗེ་ཀུན་དགའ་རིན་ཆེན་ལ་འབྲི་གུང་པའི་སྐོར་ཡོངས་རྫོགས་གསན། ཆོས་རྗེའི་སྐུ་མདུན་དུ་གསང་ཕུ་བའི་བཀའི་བཅུ་བསྟན་གསལ་བྱ་བས། དགོང་ཞིག་ལ་དགག་པ་མང་པོ་བྱས་པ་ལ། ལན་བཏབ་པས་ཆོས་རྗེ་དང་བཀབ་བཅུ་གཉིས་ཀ་དགྱེས། བཀའ་བཅུ་བ་ན་རེ། ཁམས་པ་ཁྱོད་འདི་འདྲའི་ཤེས་རབ་ཆེ་བ་ལགས་མོད། ཕྱོགས་བསླབ་ན་ས་སྐྱ་པཎྜི་ཏ་འདྲ་བ་ཞིག་ཡོང་པར་འདུག་ཟེར།
དེར་བན་དཀར་བ་འཇམ་དཔལ་བཟང་པོའི་འབྲི་གུང་དུ་བྱོན། ཁོང་ལ་པཎ་ཆེན་ནགས་རིན་གྱི་ཆོས་སྐོར་ཞུས། འབྲི་གུང་ཆོས་རྗེས། ཁྱེད་ལ་བཀའ་བརྒྱུད་ཀྱི་བསྟན་འཛིན་ཞིག་རེ་བས་སྟག་ལུང་དུ་སོང་གསུངས། བཀའ་ཤོག་དང་བཅས་བརྫངས། སྟག་ལུང་ངག་དབང་གྲགས་པ་ལ། བོ་དོང་པའི་ཆོས་བཀའ་ཙམ་ལས་བཀའ་བརྒྱུད་མ་ཐོབ་ཀྱང་། ལོ་བཞི་བཞུགས་ཏེ་ཐུགས་གཙིགས་ཆེ། སླར་འབྲི་གུང་དུ་བྱོན་པ་ན་ཆོས་རྗེ་གཤེགས། དཔོན་པོ་ཀུན་རིན་པ་རྟེན་བཞེངས་ཀྱི་འབུལ་སྡུད་ལ་མྱང་ལོང་ལ་བྱོན་སོང་འདུག་པས་ཡར་ཀླུངས་སུ་བྱོན།
འོན་མཐིང་མ་སྔགས་འཆང་— 41 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གཡུ་འབྲུག་རྡོ་རྗེ་ལ་མདོ་དབང་དང་། སེམས་ཕྱོགས་གསན། དེ་ནས་སྤ་དྲོ་སྟག་ཚང་དུ་ཀ་ཐོག་པ་ཡེ་ཤེས་འབུམ་པ་ལ་རྒྱུད་འབུམ་གྱི་ལུང་དང་། བཀའ་མའི་ཆོས་བཀའ་མང་པོ་ཞུས། རཏྣ་གླིང་པའི་དྲིས་ལན་མཛད་ཀྱི་འདུག་པས། དེ་ཁྱེར་ནས་ལྷོ་བྲག་ཤར་དུ་རཏྣ་གླིང་པ་ལ་ཕུལ། ཁོང་གི་གཏེར་ཆོས་ཡོངས་རྫོགས་དང་། ཡང་དགོན་པའི་རི་ཆོས། ཕུར་པ་བཀའ་མ་ཁ་ཡར་ཐོབ།
དེ་ནས་ལ་སྟོད་བྱང་དུ་བྱོན། རྒྱ་མཁར་སེ་སྟོན་པ་ལ་ཞི་ཁྲོ་ཕུར་གསུམ་གྱི་སྐོར་དང་། མ་མོ་ལྷོ་འགྲིམས། སྒང་ཤར་སོགས་མ་མོའི་རྒྱུད་ལུང་མང་པོ་དང་། ཚེ་བདག་པད་ལུགས། ཨུར་མོ། ཁ་ཐུན། གཤིན་རྗེ་གདོང་དྲུག་པ། གཤིན་རྗེ་དམར་པོ་ལ་སོགས་པ་ཁོང་ལ་བཞུགས་ཚད་ཀྱི་ཆོས་གསན་པས། པོ་ཏི་ཕྱེད་དང་སུམ་བརྒྱ་ཙམ་གྱི་དབང་ལུང་ཐོབ།
བླ་མ་འདིས་ལྟོ་གོས་ཆོས་གསུམ་ཀ་གནང་། ལྷག་པར་བསྟན་ཁུར་ཆེ་བས་འདི་བས་ལྷག་པའི་བླ་མ་མེད་གསུངས། ལོ་རྒྱུས་གསུངས་པ་ནའང་སྤྱན་ཆབ་འབྱིན། དེ་ནས་བལ་པོ་དང་། གར་ཤ་དང་། ན་ག་ར་ཀོ་ཊ་ལ་སོགས་པའང་གཟིགས་པར་བྱོན། ལ་སྟོད་ལྷོར་སྔགས་འཆང་ནམ་བཀྲས་པ་ལ་བཀའ་བརྒྱད་བཀའ་གཏེར་མི་གཅིག་པ་བདུན་དང་། རྫོགས་ཆེན་ཨ་རོའི་སྐོར་ཕལ་ཆེ་བ་དང་། ཁ་རག་སྐོར་གསུམ། ཕྱག་ཆེན་བརྡའ་རྩ།
དོ་ཧ་སྐོར་གསུམ། གྲུབ་རྙིང་། ཨ་མ་ཋ་སི་ཀ་རའི་སྐོར། དོ་ཧ་མཛོད་འཇམ་དཔལ་རྡོ་རྗེའི་སྐོར་ལ་སོགས་པ་མང་པོ་གསན། དེ་ནས་ཡར་ཀླུངས་སུ་བྱོན། ཁྲུས་ཁང་ལོ་ཙཱ་བ་ལ་རྔོག་དཀྱིལ་བདུན་སྐོར་གསན། ཆག་ལོ་རིན་ཆེན་ཆོས་རྒྱལ་ལ་ལྡེའུ་ར་བའི་ཆོས་སྐོར་རྫོགས་པ་དང་། ཆོས་རྗེ་ནམ་བཀྲས་པ་ལ་བཀའ་གདམས་ཀྱི་སྐོར་མང་པོ་གསན། ཞྭ་དམར་པ་བཞི་པ་ལ་ཀརྨ་པའི་ཆོས་སྐོར་མཐའ་དག་དང་། ཡབ་དུ་བྱང་སེམས་ཆེན་པོ་ལ་ཞི་བྱེད་སྐོར།
གཙང་སྨྱོན་པ་ལ་རས་ཆུང་བའི་སྙན་བརྒྱུད་ལ་སོགས་པ་མང་པོ་དང་། ཟིང་ས་སྟག་མགོར་རྒྱལ་མཚན་པ་ལ་ཀུན་མཁྱེན་ཀློང་ཆེན་པའི་ཆོས་སྐོར་དང་། དོལ་པ་སྒྲུབ་ཆེན་མ་ལ་གཅོད་ཡུལ་དང་། བླ་མ་དགོངས་འདུས་ལ་སོགས་པ་སངས་རྒྱས་གླིང་པའི་ཆོས་སྐོར་མ་ལུས་པ་དང་། བསམ་གཏན་གླིང་པ་ལ་ཁོང་རའི་ཨ་ཏིའི་སྐོར་དང་། ས་སྐྱ་བཀའ་འབུམ། ལམ་འབྲས་ལ་སོགས་པ་མང་པོ་དང་། རྒྱལ་དབང་ཆོས་རྗེ་ཀུན་དགའ་དཔལ་འབྱོར་པ་ལ་འབྲུག་ཕྱོགས་ཐ་དག་ཐོབ་ཅིང་། ཤངས་འབའ་རར་ནམ་མཁའ་རྒྱལ་མཚན་པ་ལ་སྟོད་འབྲུག་དང་བར་འབྲུག་དང་འབར་ཆོས་མཐའ་དག་དང་། འཇགས་པ་ལ་ཤངས་པ་བཀའ་བརྒྱུད་སྐོར་དང་།
སྐུ་དྲུང་ཉི་ཟླ་བ་ལ་ཀུན་སྐྱོང་གླིང་པའི་ཆོས་སྐོར་དང་། ངོར་དུ་ཆོས་རྗེ་འདྲེན་མཆོག་ལ་ལམ་འབྲས་དང་། དབང་མང་པོ་གསན། ཞ་ལུ་བ་དཀོན་མཆོག་བཟང་པོ་ལ་ཡོ་ག་དང་ཞ་ལུ་བའི་ཆོས་བཀའ་ཕལ་ཆེར་གསན། ཆོས་རྗེ་བྱང་ཆེན་པ་ལ་འཆིམས་ནས་བརྒྱུད་པའི་དབུ་མའི་ཁྲིད་སོགས་སྣར་ཐང་པའི་སྐོར་དང་། གཏམ་— 42 — ༄ཁྱ། ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ཤུལ་དུ་མངའ་བདག་གི་གདུང་དང་སློབ་བརྒྱུད་རྣམས་ལ་ལུགས་ཀྱི་ཆོས་མང་པོ་དང་། གནས་སྙིང་བསམ་གཏན་སྒང་པ་ལ་ཆོས་དབང་རིན་པོ་ཆེའི་གཏེར་སོགས་མང་དུ་གསན་ཅིང་།
མདོར་ན་བོད་དུ་དར་བའི་ཆོས་ལ་མ་གསན་པ་མེད་པ་ལྟ་བུ་ཡོད་ཀྱང་བདག་གིས་ནི་བརྗོད་པར་མ་ནུས་སོ། ། དེ་ནས་གྲ་ཐང་དུ་ཞ་ལུ་ལོ་ཙཱ་བའི་དྲུང་དུ་བྱོན། སྒྲ་སློབ་བསམ། གསང་འདུས་རིམ་ལྔའི་ཁྲིད་ཞུ་གསུངས་པ་ལ། རིམ་ལྔ་ཞུས་པས་རླུང་ལྔའི་ཁ་དོག་སོ་སོར་གཟིགས། མནལ་ལམ་དུ་བཟུང་ནས་ཞིང་ཁམས་མང་པོ་བགྲོད། བར་སྲིད་ཐོགས་མེད་དུ་གཟིགས། སློབ་མ་དང་ཡོན་བདག་དམ་ཚིག་གཙང་མ་རྣམས་ཀྱི་བདེ་དགེ་མཁྱེན་པའི་མངོན་པར་ཤེས་པ་མངའ་བ་སོགས་ཡོན་ཏན་དུ་མ་བྱུང་བས། སྣ་འགའ་གསུངས་པ་ལ་བརྟེན་ནས་ཡུལ་མི་ཀུན་གྱིས་ཀྱང་བསྙེན་བཀུར་དང་འབུལ་བ་རྒྱ་ཆེན་བྱས་ཤིང་། ཐུགས་དམ་བརྟག་པ་ཞུ་བ་མངས་པས་གཡེང་བ་ལ་ཐུགས་སུན་ཞིང་ཚེ་གཅིག་སངས་རྒྱས་གྲུབ་པར་དགོངས་ནས་བྱ་བྲལ་ལ་ཞུགས་ཏེ།
མོན་ཡུལ་དུ་བྲོས་ནས་འཚོ་བ་ངན་ངོན་ལ་བསྟེན་ཏེ་ཚེ་དང་སྒྲུབ་པ་བསྙམས་པ་་དང་། སྣོད་ལྡན་གྱི་སློབ་མ་བྱུང་ན་ཆོས་ཀྱི་སྦྱིན་པ་ལྷུག་པར་སྩོལ་བར་དམ་བཅའ་མཛད། མཁར་ཆུར་ལེའུ་བདུན་སྒྲུབ་པ་མཛད་པས། ཞ་ལུ་ལོ་ཙཱ་བ་ལ་སྐུ་ཚེའི་བར་ཆད་དྲུག་ཅུ་རྩ་གཅིག་གི་དགུང་སྟེང་དུ་འདུག་པ་དེ། ཉིད་ཀྱིས་ཕུར་པའི་བསྙེན་སྒྲུབ་མཛད་ན་སླར་སུམ་བཅུའི་བར་ཕྱིར་ནུར་ཏེ་དགུང་ལོ་དགུ་བཅུ་རྩ་གཅིག་བཞུགས་པར་འགྱུར་ཞེས། རེ་མ་ཏིའི་ལུང་བསྟན་བྱུང་པ་ལ་དེའི་ནངས་པར་རང་དཀྱིལ་འཁོར་བཞེངས་ནས་ཟླ་བ་དགུར་སྒྲུབ་པ་ལ་བཞུགས། དེ་དུས་བསྙེན་ཕུར་གྱི་ཁ་ནས་མེ་སྟག་ཕྲོ་ཕྲོ་བྱུང་བ་དང་། ང་ལ་དགྲ་ཞིག་ཡོད་ན་བསྒྲལ་ཆོག་པ་ལ་དགྲ་མེད་དགོངས་པ་བྱུང་། ཡང་སྒུ་ཆུལ་ཕྱུག་པོ་ལ་བསོད་སྙོམས་ཀྱིས་ནས་བཅོལ་བ་མ་སྤྲད་པའི་ཁར་བླ་མ་ལ་དུག་བཏང་། ཡོན་བདག་ཀུན་དང་ཕྲ་མ་བཅུག་པ་དེ་ཐུགས་ཀྱིས་དྲན་པས་ཕུར་པ་ལྡེག་ལྡེག་པ་དང་།
མེ་ལྷབ་ལྷབ། དུ་བ་སྔོ་ཕྱུར་ཕྱུར་བྱུང་། དེར་ངའི་བླ་མའི་སྐུ་ཚེ་མཐུད་ཡོད་དམ། ཕུར་པ་ནི་གྲུབ་བྱུང་དགོངས་ནས། ཐུག་རྡོར་གྱི་ཕག་ཤ་སྐམ་པོ་ཚལ་པ་གཅིག་ཡོད་པ་དེ་ཚོགས་འཁོར་བྱས། གཏོར་མ་རྒྱས་པར་བསྔོས་ནས་མནལ་ལམ་བརྟགས་པས། དཀྱིལ་འཁོར་གྱི་ནང་ནས་ཡིན་བསམ་པ་ལ། ཡང་རེས་སྒྲུབ་ཁང་ནས་ཡིན་བསམ་པའི་བུད་མེད་རྟ་པ་མང་པོས་ཤིང་གི་ཕུར་པ་མང་པོས་ཤིང་གི་ཕུར་པ་དཀར་པོ་དང་། གྲོད་པ་མང་པོ་ཁུར་བྱུང་ནས་སྒུ་ཆུལ་བཞིས་སྒར་སོང་ནས་གྲོད་པ་ནས་ཁྲག་མང་པོ་གཏོར་བ་གཅིག་རྨིས། དེ་ནས་ཞ་ལུ་ལོ་ཙཱ་བའི་དྲུང་དུ་བྱོན་ཙ་ན་འབུལ་བ་ཅང་མེད་ནས་སྐུ་འཕྲག་ཉུལ་བས།
ཨ་རུ་ར་རློན་པ་སུམ་ཅུ་སོ་གཅིག་བྱུང་བ་བླ་མ་ལ་ཕུལ་བས། ཤིན་ཏུ་དགྱེས་ཏེ་ཕྱག་ཏུ་བཞེས། གཅིག་ཚུར་གནང་ནས་རང་གི་ཁར་བཅུག་པ་རྨིས། གཉིད་སད་ཙ་ན། བླ་མའི་སྐུ་ཚེ་མཐུད་འདུག་— 43 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྟེ། ང་ལ་གཅིག་གནང་བ་དེས་ལོ་གཅིག་གིས་ཉུང་དུ་སོང་བ་འདྲ་སྙམ་པ་བྱུང་སྟེ། ཕྱིས་དེ་ག་ལྟར་བྱུང་སྟེ་དགུང་ལོ་དགུ་བཅུ་བཞུགས་པ་ཡིན། དེ་ནས་ཟླ་བ་གཅིག་ཙམ་ནས་སྒུ་ཆུལ་བ་ཚོ་ལ་བཤལ་རིམས་བྱུང་ནས་རང་རེ་ལ་སེམས་གནག་ཚད་ཤི། དུག་གཏོང་མི་ཕྱུག་པོ་ཚང་གི་གྲོང་སྐད་སྟོང་།
ཕུར་པ་འདིས་ངའི་བླ་མའི་སྐུ་ཚེ་མཐུད་དེ། ང་ངན་སོང་དུ་དེའུ་སྐྱུར། དེ་ནས་ཞི་ཁྲོ་དང་། གཙུག་དགུ་དང་། མི་འཁྲུགས་པ་དང་། ཀུན་རིག་དང་། གཙུག་ཏོར་དྲི་མ་མེད་རྣམས་ཀྱིས་སྒྲིབ་སྦྱོང་ལ་ལོ་རེ་རེ་སྟེ་ལོ་ལྔར་མཚམས་བསྡམས། མི་ཆེ་ཆུང་ལྔ་བཅུ་ཙམ་ཤི་བ་འདྲོང་ཨེ་ཡོད་ཡིན་ཏེ་སྐྱོན་ཆེ་གསུངས། སྤྱིར་བླ་མ་འདིས་མཁས་བཙུན་བཟང་གསུམ་དང་། གྲུབ་པ་ཐོབ་ལུགས།
ཐོས་བསམ་སྒོམ་གསུམ་ལ་ཐུགས་རྩོལ་མཛད་ལུགས་སོགས་ནི་སེམས་ཅན་གྱི་བློར་ཤོང་བ་དཀའ་ཞིང་ཡོན་ཏན་དེ་དག་གི་ཆ་ཤས་ཙམ་ཡང་བདག་ལྟ་བུས་བརྗོད་པར་མི་ནུས་ལ། རྣམ་ཐར་མདོ་ཙམ་ཞིག་འདྲི་བར་ཞུས་པས་མ་གནང་། ཕག་ཏུ་ཟིན་བྲིས་བཏབ་པ་གཅིག་ཡོད་པ་དེ་ཡང་མངོན་ཤེས་ཀྱིས་དགོངས་ནས་ལོངས་ཤོག་གསུངས། དྲུང་དུ་ཕུལ་བས། ཁྱོད་རང་དད་པ་ཆེ་སྟེ། དུས་ངན་གྱི་སེམས་ཅན་ཚོ་སྡིག་པ་གསོག་ལུགས་འདིས་ཆོག་པ་འདུག་པ་ལ། ང་ལ་བསྟེན་ནས་སྡིག་པ་འཐོབ་གསོག་ཏུ་མ་འཇུག མ་དད་པ་སྐྱེ་ན་སྡུག་གེ་ཚོ་དམྱལ་བར་སྐྱེ། ང་ལ་ཡོན་ཏན་ཡོད་ཚུལ་སུ་ལ་ཡང་མ་ལབ་གསུངས་ནས་ཟིན་བྲིས་མེ་ལ་བཏབ། བཀའ་རྒྱ་དམ་པས་བརྗོད་དུ་ཡང་མེད་ལགས།
ཕྱིས་སྐུ་ཐིམ་པར་ཉེ་བ་ན། ད་ལོའི་འབྲུམ་ནད་འདི་ལ་ང་ཐག་རིང་གཅིག་ལ་བྲོས་འགྲོ་དགོས་གསུངས་ནས། སྐབས་ཤིག་གར་སོང་ཆ་མེད་དུ་སོང་། དེ་ནས་མེ་ཏོག་གི་ཆར་དང་། ནམ་མཁའ་འཇའ་དང་། ས་གཡོ་བ་དང་ཉི་མ་བདུན་བསྟུད་མར་བྱུང་། ཤར་ཕྱོགས་སུ་སྒྲ་ཆེན་པོ་གྲགས་པ་སོགས་ཀྱི་ལྟས་ལ་བརྟེན་ནས། སློབ་མ་རེ་གཉིས་དང་ཡོན་བདག་ཆོས་ཉམས་ལྡན་པ་དག་ནི་སྐུ་མ་སྤངས་མཁའ་སྤྱོད་དུ་གཤེགས་སམ་ཞེས་ཟེར་རོ། ། དེ་ལྟར་ཡོངས་འཛིན་དམ་པ་འདི་དགུང་ལོ་ཇི་ཙམ་བཞེས་ཞེས་ཞུས་པ་ན། བརྒྱད་ཅུ་རྩ་ལྔ་ཙམ་ཨ་མི་ལོན།
ད་རྒས་ནས་བརྗེད་དེ་མི་གདའ་ཞེས་ཐམས་ཅད་ལ་གསུངས་པ་ཅིག་ཡིན་མོད་ཀྱི། གོང་མ་གྲགས་འབྱུང་། རྗེ་འགོས་ལོ། དམར་སྟོན་སོགས་ཀྱི་དྲུང་དུ་ཆོས་གསན་པ་དང་། ཐོག་མཚུངས་པ་ཡིན་པས་མི་ཡུལ་དུ་ལོ་ཉིས་བརྒྱ་ལྷག་ཙམ་བཞུགས་པ་འདྲ་ཞིང་། ཡོན་ཏན་གཞན་རྣམས་སྨྲ་རུ་མེད་ཀྱང་། རྡོ་རྗེ་ཕུར་པ་ལ་བརྟེན་ནས་དངོས་གྲུབ་བརྙེས་ཚུལ་ཕུར་པ་བརྒྱུད་པའི་ལོ་རྒྱུས་འདིར་མེད་ན་མི་རུང་བས། ཅུང་ཟད་བྲིས་པ་ལ་དཔལ་ལྡན་བླ་མ་རྡོ་རྗེ་འཛིན་རྒྱལ་མཁའ་འགྲོའི་ཚོགས་དང་བཅས་པས་གནང་བ་བསྩལ་ཏེ། བདག་གི་ལམ་དང་དངོས་གྲུབ་ཀྱི་གེགས་སུ་མི་འགྱུར་བར་བྱིན་གྱིས་བརླབ་ཏུ་གསོལ། དེ་ལྟར་ལྷ་མཆོག་ཕུར་པའི་གོར་བཞུགས་པས། །
རིག་འཛིན་གྲུབ་ཐོབ་རིམ་པར་བྱོན་— 44 — ༄༅། །དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས། ་ པའི་ཚུལ། ། རྒྱ་བལ་བོད་དུ་བགྲང་གིས་མི་ལང་ལ། ། སྔོན་བྱུང་ལོ་རྒྱུས་ཇི་བཞིན་འཆད་ནུས་པའི། ། བློ་གྲོས་སྤོབས་པ་བདག་ལ་མ་མཆིས་མོད། ། དེ་ལྟ་ན་ཡང་རང་གིས་ཐོས་པ་ཙམ། ། ཡི་གེའི་ལམ་དུ་གསལ་བར་མ་བྱས་ན། ། དེང་སང་བརྒྱུད་གཞུང་མཁྱེན་པ་སྨོས་ཅི་དགོས། ། གཏམ་ཙམ་རྣ་བར་སྒྲོག་པ་མི་སྣང་བས། །
ནུབ་པར་ཕངས་ནས་དགེ་བའི་སེམས་ཀྱིས་བཀོད། ། ནོངས་ན་བླ་མ་ལྷ་ལ་བཟོད་པར་གསོལ། ། ཨེ་མ་རྒྱལ་བའི་བསྟན་པ་རིན་པོ་ཆེ། ། སྔོན་ཆད་བོད་འདིར་དར་ལ་རྒྱ་ཆེ་ཞིང་། ། བསྟན་འཛིན་མཁས་གྲུབ་ཚད་མར་གྱུར་པ་དང་། ། ཉམས་ལེན་མཛད་པའི་གང་ཟག་བསམ་མི་ཁྱབ། ། དེང་སང་དུས་ན་ནམ་ལངས་སྐར་མ་བཞིན། ། བསྟན་ལ་ཕན་པ་ཐམས་ཅད་ཞིང་གཞན་གཤེགས། ། གསང་སྔགས་འཛིན་པར་འདོད་པ་འགའ་ཞིག་ཀྱང་། ། འཕྲལ་དགོས་ཟ་ཆོག་སློབ་པར་མི་ནུས་ན། །
རྒྱ་ཆེན་རྒྱུད་འགྲེལ་ལག་ལེན་ལྟ་ཅི་སྨོས། ། མིང་དང་རྟགས་ཙམ་འཛིན་པ་ཉིད་དུ་གྱུར། ། ཐོས་བསམ་སྒྲོ་འདོགས་གཅོད་པའི་བློ་མེད་ཅིང་། ། བསྙེན་སྒྲུབ་མཐའ་རུ་འདོན་པའི་འདུན་པ་བྲལ། ། བཟང་བརྫུ་འུག་པ་སྦོས་ལྟར་འགྱིངས་པ་ཡི། ། གང་ཟག་མཐོང་བས་རང་སེམས་ལྷག་པར་སྐྱོ། ། ཕྱི་ཚུལ་བཟང་པོའི་གོས་ཀྱིས་རྣམ་སྤུད་ཅིང་། ། ནང་དུ་ཁྱིམ་པའི་སེམས་དང་མི་འབྲལ་ལ། ། བསྟན་དང་འགྲོ་བའི་དོན་ལ་རྒྱབ་ཀྱིས་ཕྱོགས། ། འདི་འདྲའི་བསྟན་འཛིན་མཐོང་ཚེ་སྙིང་ནས་སྐྱོ། །
འཛུམ་པའི་ཞལ་ནས་བསྟན་པ་སྤེལ་ཞེས་ལོ། ། ཁ་ཕྲད་མིག་ཚུམ་སེམས་ཅན་སྙིང་རྗེ་སྐད། ། ཞེ་ནས་ལག་ལེན་རང་གི་རྙེད་བཀུར་སྒྲུབ། ། བསྟན་འགྲོའི་བྱ་བ་བཤོལ་འདི་སྙིང་ནས་སྐྱོ། ། མང་པོས་བཀུར་བའི་ཟས་ནོར་གྱིས་ཅི་བྱ། ། རང་གི་སེམས་ལ་རང་གིས་མི་ཁྲེལ་བའི། ། སློབ་གཉེར་བསྙེན་བསྒྲུབ་ལམ་རྟགས་ཐོན་ཙམ་རེ། ། མེད་ན་རང་གིས་རང་ལ་མ་བསླུས་སམ། ། བདག་ནི་འདོད་པའི་ལྷ་ཡི་བདུད་དབང་གིས། ། ཉིན་མཚན་དལ་མེད་གྲོང་ཆོག་བོན་ལྟར་རྒྱུག །
དཀོར་གྱི་ཕུང་པོས་ཤེས་རྒྱུད་སྒྲིབ་པས་ནོན། ། ཡོན་ཏན་གསར་དུ་སྐྱེ་བ་ལྟ་ཅི་ཞིག ། སྔར་ཤེས་སྐྱབས་འགྲོ་ཙམ་ཡང་བརྗེད་དེ་ཐལ། ། དལ་འབྱོར་དོན་མེད་རྣམ་གཡེང་དབང་དུ་སོང་། ། འདི་འདྲས་འགྲོ་ལ་ཕན་པ་མི་འགྲུབ་པས། ། ད་ནི་དབེན་པར་དོན་གཉིས་སྒྲུབ་པར་སྨོན། ། འདི་ལྟར་སྣོད་བཅུད་ཉམས་པའི་དུས་དབང་གིས། ། སངས་རྒྱས་བསྟན་དང་སྐྱེ་དགུའི་བདེ་སྐྱིད་ཉམས། ། རང་དང་གཞན་གྱི་སྤྱོད་ཚུལ་མཐའ་དག་ལ། ། བསམ་བཞིན་བསམ་བཞིན་སྐྱོ་བ་གཏིང་ནས་སྐྱེས། །
ད་ནི་གཞན་སྐྱོན་སེམས་བརྗོད་ཉེས་དམིགས་ཆེ། ། རང་སྐྱོན་འདོན་པ་དམ་པའི་སྤྱོད་པ་ལགས། ། དེའི་ཕྱིར་རང་དྲིན་རང་ལ་ཆེ་བའི་ཐབས། ། ལེགས་ཉེས་ཡིན་མིན་ཁ་འཆམས་མི་སྨྲ་བར། ། ཐོས་བསམ་སྒོམ་གསུམ་བརྩོན་པའི་ལམ་ཞུགས་ཏེ། ། རིང་པོར་མི་ཐོགས་རང་བཙན་ཟིན་པར་སྨོན། ། རང་དོན་བསླུ་བའི་གཞན་དོན་ལྟར་སྣང་འདིས། ། སྔར་— 45 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཡང་དོན་མེད་བྱ་བ་དུ་མ་བྱས། ། ད་ནི་སོལ་བ་འབད་དེ་མི་བཀྲུ་བར། །
སྐལ་ལྡན་སྲིད་ན་དེ་དོན་བྱེད་པར་སྨོན། ། ཡུན་རིང་སྲིད་པར་འགྲོ་དོན་བརྩོན་པ་དང་། ། ཁྱད་པར་དམ་ཆོས་ཉམས་པ་དེ་གསོ་བའི། ། ལུགས་འདི་རྒྱལ་སྲས་རྣམས་ཀྱི་སྤྱོད་པ་ལགས། ། དེ་ཕྱིར་ཆོས་རྣམས་ཅི་ནུས་སྤེལ་བར་སྨོན། ། དེས་ན་མདོ་རྒྱུད་མན་ངག་རྒྱ་མཚོ་དང་། ། ཁྱད་པར་ལམ་བཟང་རྡོ་རྗེ་ཕུར་པའི་གཞུང་། ། མ་ལུས་མི་ནུབ་གསལ་བར་སྟོན་ནུས་པར། ། སྐྱེ་བ་འདི་དང་བརྒྱུད་མར་འགྱུར་བ་སྨོན། ། འོན་ཀྱང་དམན་པ་བདག་འདྲའི་སྤྱོང།་
ཚུལ་གྱིས། ། རྒྱ་ཆེན་ལམ་བཟང་སྣང་བར་མ་ནུས་ན། ། དེ་སླད་རྒྱལ་བ་རྣམས་ཀྱི་ཐུགས་རྗེ་ཡིས། ། འགྲོ་ཀུན་སྔགས་ཀྱི་སྣོད་དུ་འགྱུར་བར་ཤོག ། ཀུན་ཀྱང་མང་དུ་ཐོས་པའི་མཐར་སོན་ཏེ། ། བསམ་པས་དོན་རིག་བསྒོམས་པས་དངོས་གྲུབ་ཐོབ། ། རིག་འཛིན་རྣམ་བཞི་རིམ་གྱིས་མངོན་གྱུར་ཏེ། ། སྐྱོབ་པ་པདྨ་རྒྱལ་པོ་དེར་མཚུངས་ཤོག ། མ་གྱུར་དྲིན་ཅན་མཐའ་ཡས་སེམས་ཅན་རྣམས། ། ལས་དང་དུས་ཀྱི་སྦྱོར་བ་ལས་བྱུང་བའི། །
མི་མཐུན་རྒུད་པ་མཐའ་དག་ཉེར་ཞི་ནས། ། བསྐལ་པ་རྫོགས་ལྡན་བཞིན་དུ་བདེ་བར་ཤོག ། རྡོ་རྗེ་ཕུར་པའི་ཆོས་ཚུལ་ཉི་འོད་ཀྱིས། ། བསྟན་དགྲ་མུན་ཚོགས་མཐའ་དག་དྲུང་ཕྱུང་སྟེ། ། སྲིད་པར་བདུད་ཀྱི་སྦྱོར་བ་ལས་གྱུར་པ། ། ཆོས་ཀྱི་བར་ཆད་མ་ལུས་ཞི་བར་ཤོག། རྟ་གདོང་ཀུན་ནས་ཚ་བའི་མེ་དང་ནི། ། གངྒཱའི་ཀླུང་དང་པཀྵུའི་རྒྱུན་བཞིན་དུ། ། རྒྱུན་མི་ཆད་པ་སྲིད་པ་ཅི་སྲིད་བར། ། དམ་པའི་ཆོས་འདི་མི་ནུབ་དར་བར་ཤོག །
ཐུབ་དབང་བསྟན་པའི་གཞི་མ་དགེ་འདུན་ཏེ། ། དེ་ཡང་བདག་རྐྱེན་བྱེད་ལ་རག་ལས་པས། ། གང་ཞིག་བསྟན་པ་མཆོད་པའི་སྦྱིན་བདག་ཡང་། ། ཚེ་རིང་ནད་མེད་བདེ་སྐྱིད་ལྡན་པར་ཤོག ། འདིས་མཚོན་བདག་གིས་ཇི་སྲིད་སངས་རྒྱས་བར། ། དགེ་ཚོགས་ཇི་སྙེད་གང་ཞིག་ཐོབ་འགྱུར་བ། ། ཤེལ་དང་ཟླ་བ་ཀུནྡ་ལྟར་དཀར་བ། ། དེས་ནི་འགྲོ་འདིས་ཕུར་པ་གྲུབ་གྱུར་ཅིག ། དཔལ་རྡོ་རྗེ་ཕུར་པའི་ཆོས་ཀྱི་བྱུང་ཚུལ་ལོ་རྒྱུས་ངོ་མཚར་རྒྱ་མཚོའི་རྦ་རླབས་ཞེས་བྱ་བ། རང་དང་སྐལ་བར་ལྡན་པ་རྣམས་ཀྱི་བརྗེད་བྱང་དུ།
ཤཱཀྱའི་བཙུན་པ་ནམ་མཁར་སྤྱོད་པ་ཞེས་བྱ་བས་ས་མོ་བྱའི་ལོ་དབོ་ཉའི་དགའ་བ་དང་པོའི་ཚེས་ལ་རྫོགས་པར་སྦྱར་བ་འདིས་ཀྱང་རྒྱལ་བའི་བསྟན་པ་ཕྱོགས་དུས་ཀུན་ཏུ་རྒྱས་པ་དང་། འགྲོ་བ་རྣམས་བདེ་སྐྱིད་ཕུན་སུམ་ཚོགས་པའི་དཔལ་ལ་དུས་ཀུན་ཏུ་སྤྱོད་པར་གྱུར་ཅིག ། མགི་ལྂ། དགེའོ། ། ༄ཁྱ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ་བཞུགས་སོ། ། ༄༧། ། བཛྲ་གཱི་ལ་ཡ་དྷརྨཱ་ག་ཐ། རྡོ་རྗེ་ཕུར་པའི་ཆོས་ཀྱི་གཏམ།

བླ་མ་དཔལ་ཆེན་རྡོ་རྗེ་ཕུར་པའི་རིག་འཛིན་འདུས་པ་ཆེན་པོའི་དཀྱིལ་འཁོར་གྱི་ལྷ་ཚོགས་རང་རིག་འོད་གསལ་མར་མེའི་འོད་ཟེར་གྱིས་གསལ་བ་ཐུགས་རྗེའི་རྩལ་འགག་པ་མེད་ཅིང་གཉིས་སུ་མ་མཆིས་པར་བྱིན་གྱིས་བརློབ་པ་དེ་ལ་ཕྱག་འཚལ་ལོ། ། གཏུམ་དྲག་དུར་ཁྲོད་ཆེན་པོའི་ནགས་ཚལ་དུ། ། རྡོ་རྗེ་རྣལ་འབྱོར་ཉབས་སྣང་སྟོང་པའི་གཟུགས། ། གཱི་ལ་ཡ་ཡི་སེམས་ཉིད་ནམ་མཁའ་གང་། ། ཕྱི་ནང་རྩ་ཁམས་སྣ་ཚོགས་ཡི་གེར་ཤར། ། རང་སེམས་ཁྱབ་བརྡལ་ཡེ་ཤེས་ཕུར་པའི་དཀྱིལ་འཁོར་ནང་། ། བྱང་སེམས་བདེ་བ་འགྱུར་མེད་རྡོ་རྗེ་གཞོན་ནུ་ནི། ། ཕྲ་རྒྱས་ཕྲ་མེན་མཁའ་འགྲོའི་ཚོགས་བཅས་ཀྱིལ་ཡའི། ། རང་སྒྲ་རྒྱུད་ཀྱི་ངེས་དོན་རྡོ་རྗེའི་གླུ་རུ་ལེན། ། ཨེ་མ་འདི་ལྟར་ངོ་མཚར་ཆེ། ། སེམས་ཉིད་ཀུན་ཏུ་བཟང་པོ་ལ། །
རྡོ་རྗེ་ཕུར་པ་མང་ཤར་ཞིང་། ། གསང་སྔགས་ཐམས་ཅད་སྟོན་པར་བྱེད། ། རང་བྱུང་མེ་ལོང་ནང་ན་ཅི་སྣང་ལྟར། ། རང་སྣང་རང་འདུས་འདིར་ནི་ཅིར་ཡང་སྣང་། ། རྒྱལ་བའི་ཐུགས་ཀྱི་གཏེར་སྒོ་ཕྱེ། ། ཆོས་ཀྱི་དབྱིངས་ཀྱི་ཕོ་བྲང་ནས། ། རང་བྱུང་ཆོས་ཀྱི་སྐྱེ་གནས་རྡོལ། ། རྡོ་རྗེ་ཕུར་པའི་ཆོས་འབྱུང་། གསང་སྔགས་རྡོ་རྗེ་ཐེག་པའི་ཆེ་བ། རྒྱུད་སྡེ་སྔོན་བྱུང་གི་གླེང་གཞི་སྟོན་པའི་རྣམ་ཐར་དང་སྦྱར་བ།
རིག་འཛིན་རིགས་སྔགས་འཆང་བའི་ཆོས་ཀྱི་རྟོགས་པ་བརྗོད་པ་བྱང་ཆུབ་ཀྱི་སེམས་ལ་གཞོལ་ཞིང་མང་དུ་ཐོས་པ་དང་ལས་ལ་མཁས་པ་དང་། ལྷ་ཉེ་བར་གྱུར་པ་དང་། མི་ཕྱེད་པའི་དད་པ་དང་། ལྡོག་པ་མེད་པའི་སེམས་དང་ལྡན་པ་དང་། འབྲས་བུ་གཞན་ལ་རེ་བ་མེད་པ་དང་། དམ་ཚིག་རྣམ་པར་དག་ཅིང་ཉམས་པ་མེད་པ་སྟེ། བདག་ཉིད་ཕུན་སུམ་ཚོགས་པ་དང་། གཟུགས་ཕུན་སུམ་ཚོགས་པ་དང་། བྱིན་རླབས་ཕུན་སུམ་ཚོགས་པ་དང་། བཟླས་བརྗོད་ཕུན་སུམ་ཚོགས་པ་དང་།
ཕྲིན་ལས་ཕུན་སུམ་ཚོགས་པ་བདུན་དང་ལྡན་པའི་ཚུལ་གྱིས་བཤད་པར་བྱའོ། ། དེ་ལ་ཐོག་མར་སྔགས་ཀྱི་ཆེ་བ་མདོ་སྔགས་ཀྱི་ཁྱད་པར་སོགས་རྒྱུད་སྡེ་སྤྱིའི་རྣམ་བཞག་མཛད་པ་པོ་མང་པོས་ཡང་ཡང་གསུངས་པ་རྣམས་ནི་བཟློས་ནས་བཤད་མི་དགོས་ལ། འདིར་— 47 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྔགས་ཀྱི་མིང་ཙམ་ཐོས་པ་དང་། སྔགས་ཀྱི་སྤྱོད་པ་ལ་མོས་པ་ཙམ་གྱིས་ཕན་ཡོན་བསྟན་པ་ཐེག་པ་ཆེན་པོའི་མདོ། དེ་བཞིན་གཤེགས་པ་ཐམས་ཅད་ཀྱི་གསང་བའི་མཛོད་ཆེན་པོ། མི་ཟད་པའི་གཏེར་གྱི་སྒྲོན་མ་བརྟུལ་ཞུགས་ཆེན་པོ་གྲུབ་པའི་རྒྱུད་ལས་འདི་སྐད་ཅེས། སྔོན་འདས་པའི་དུས་ལྷའི་གནས་སུ་འོད་ལྡན་ཞེས་བྱ་བའི་ལྷའི་བུ་ཞིག་འཆི་བའི་དུས་བྱོལ་སོང་དུ་སྐྱེ་བར་ཤེས་ནས་འཇིགས་ཏེ། གསང་བའི་ཐེག་པ་འདིའི་མཚན་ཐོས་དྲན་པར་བྱས་པས། ངན་འགྲོ་ལས་གྲོལ་ཏེ་སྔགས་འཛིན་པའི་གནས་སུ་སྐྱེས་སོ། །
ཡང་བྲམ་ཟེ་བྱམས་ལྡན་ཞེས་པ་ཞིག་སྔགས་ལ་མོས་ཤིང་སྔགས་སྟོན་པའི་སློབ་དཔོན་མ་རྙེད་པར་སྨྲེ་སྔགས་བཏོན་པས། ནམ་མཁའ་ནས་ལུས་ཀྱི་ཁྲག་ཕྱུང་ལ་མཆོད་དོ། ། ཕྱོགས་བཅུའི་སངས་རྒྱས་ཀྱིས་བྱིན་གྱིས་བརླབ་པར་མཛོད་དོ་ཞེས་པའི་སྒྲ་བྱུང་ནས་རང་གི་ལུས་ལས་ཁྲག་དྲངས་ཏེ་མཆོད་པས་རིག་འཛིན་རྒྱལ་བའི་སྲས་སུ་གྱུར་ཏོ། ། ཡང་སྔོན་དགེ་བའི་རྒྱལ་པོ་བཀོད་པ་ཞེས་བྱ་བའི་ལྷའི་བུ་ཞིག ཚོམ་བུ་འབུམ་དང་བཅས་སྔགས་སྤྱོད་པ་ལས། འོད་ལྡན་ཞེས་བྱ་བའི་ལྷའི་བུ་ཞིག་གིས་དད་པས་ཚོགས་ཀྱི་འཁོར་ལོ་ཐོབ་ཅེས་སྨྲས་པས་དངོས་གྲུབ་ཐོབ་པར་གྱུར་ཏོ། ། ཡང་སྔོན་རྒྱལ་པོ་དབང་ཕྱུག་འོད་ལྡན་ཞེས་བྱ་བ་ཚོམ་བུ་འབུམ་དང་བཅས་སྔགས་སྤྱོད་ཅིང་དངོས་གྲུབ་ཐོབ་པའམ། གཞན་སྡེ་བྲམ་ཟེ་དགེ་སྦྱོངས་ཟེར་བ་ཞིག་དད་ནས་ཡོ་བྱད་མང་པོ་དང་བཅས་ཚོགས་ཀྱི་དཀྱིལ་འཁོར་དུ་འཇུག་པར་གསོལ་བ་བཏབ་པ་ལས། རྒྱལ་པོས་མ་གནང་ཡང་དད་པར་བྱས་ཤིང་སྨོན་ལམ་བཏབ་པས་རྒྱལ་པོ་དང་དངོས་གྲུབ་མཉམ་པར་ཐོབ་བོ། ། ཡང་སྔོན་བྲམ་ཟེ་གསལ་ལྡན་ཞེས་བྱ་བ་འབྲས་བུ་སྔགས་ཀྱི་ཐེག་པ་ལ་དད་ཅིང་།
བྲམ་ཟེ་དགེ་ལྡན་ཞེས་བྱ་བ་རྒྱུའི་ཐེག་པ་ལ་དད་པས། དེ་གཉིས་ཐ་ཚིག་བྱས་ཏེ་གཅིག་གིས་མཆོད་སྦྱིན་རྒྱ་ཆེར་བྱས། གཅིག་གིས་ཚོགས་ཀྱི་འཁོར་ལོའི་མཆོད་པ་བྱས་པས་སྔགས་སྤྱོད་པ་དེ་ཚེ་དེར་སངས་རྒྱས་ཐོབ། རྒྱུའི་ཐེག་པ་ལ་སྤྱོད་པ་དེ་བསྐལ་བ་གྲངས་མེད་གསུམ་ནས་སངས་རྒྱས་སོ། ། ཡང་སྔོན་ཁྱིམ་བདག་དད་པ་ཅན་མོས་སྦྱིན་ཞེས་བྱ་བ་འཁོར་བརྒྱད་དང་བཅས་པས་གསང་བའི་ཐེག་པའི་མདོ་འདི་བཅང་བས་རྡོ་རྗེ་སེམས་དཔའ་དང་འདྲ་བར་ཐོབ་བོ། ། ཡང་སྔོན་དྲང་སྲོང་ཀ་མ་ཡ་ན་ཞེས་བྱ་བས་དྲང་སྲོང་མང་པོ་ལ་སྔགས་བཤད་པས། དྲང་སྲོང་མང་པོས་རིག་པ་འཛིན་པ་ཐོབ། ཆོས་སྟོན་པ་པོ་གསང་བ་ཆོས་ཀྱི་རྒྱལ་པོར་གྱུར་ཏོ། ། ཞེས་སྔགས་ལ་མོས་པས་ཞུགས་པ་དང་། སྔགས་ཀྱི་སྤྱོད་པ་ཡང་དག་པར་སྤྱོད་པའི་ཕན་ཡོན་རྒྱ་ཆེར་གསུངས་སོ། །
དེ་བཞིན་དུ་རྒྱུད་སྡེ་མང་པོ་ལས་གསུངས་ཤིང་ཁྱད་པར་རྡོ་རྗེ་ཕུར་པའི་རིགས་སྔགས་བཟླས་པ་དང་། སྦྱོར་སྒྲོལ་ཡང་དག་པར་སྤྱོད་པའི་ཆེ་བ་ནི། རྡོ་རྗེ་ཁྲོས་པ་རྩ་བའི་རྒྱུད་ལས་འདི་སྐད་ཅེས། ཨོཾ་བཛྲ་གཱི་ལི་གཱི་ལ་ཡ་སརྦ་བིགྷ་ནན་བཾ་ཧཱུཾ་ཕཊཿ ལྷ་རྣམས་ཀུན་གྱི་སྙིང་པོ་སྟེ། ། མ་སྒྲུབ་ན་ཡང་མྱུར་— 48 —རྒུ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། འགྲུབ་ཅིང་། ། ཚེ་ཡི་རིག་འཛིན་ས་ཐོབ་ཅིང་། ། ཁམས་གསུམ་ཐམས་ཅད་ནུས་ཞེས་དང་། །
ཕུར་པ་རྡོ་རྗེ་རྩེ་མོའི་རྒྱུད་ལས། འདི་རྣམས་བཅུ་ཕྲག་བརྗོད་པས་ཀྱང་། ། ཚེ་རབས་གཞན་གྱི་རིག་འཛིན་རྒྱུད། ། གང་གི་བརྩམ་པར་མོས་པས་ཀྱང་། ། དེ་ལ་མཁའ་འགྲོ་བྱམས་པར་འགྱུར། ། གང་གི་ས་ཡ་བཅུ་ཡི་ནི། ། ཕྱག་རྒྱ་ཆེན་པོའི་རིག་འཛིན་ལས། ། རྣམ་པ་གཞན་དུ་མ་ངེས་སོ། ། ཞེས་རྡོ་རྗེ་ཕུར་པའི་བསྙེན་སྒྲུབ་མཐར་ཕྱིན་པ་ནི། ངེས་པར་རིག་པ་འཛིན་པའི་ས་ཐོབ་པར་གསུངས་ཤིང་།
དེ་ལྟ་བུའི་རིག་པ་འཛིན་པའི་སྔགས་སྤྱོད་དྲག་པོའི་ཕྲིན་ལས་ཀྱི་ཆེ་བ་ཡང་འདི་ལྟར། རྡོ་རྗེ་ཁྲོས་པ་རྩ་བའི་རྒྱུད་ལས། རྡོ་རྗེ་ཕུར་པའི་བསམ་གཏན་གནས། ། ཁམས་གསུམ་སེམས་ཅན་བསྒྲལ་གྱུར་ན། ། བསད་པ་འདི་ཡིས་མཆོག་ཐོབ་ཅིང་། ། རྡོ་རྗེ་རིགས་སུ་མངོན་སངས་རྒྱས། ། ཞེས་གསུངས། དེ་བཞིན་དུ་རྡོ་རྗེ་ཕུར་པའི་རྒྱུད་ཐམས་ཅད་ལས། མངོན་སྤྱོད་ཀྱི་ཕན་ཡོན་གསུངས་པ་མཐའ་དག་བཤད་ཀྱིས་མི་ལང་། དཔལ་གསང་བ་འདུས་པ་དང་སྒྱུ་འཕྲུལ་དྲྭ་བ་དང་རྡོ་རྗེ་དངོས་གྲུབ་ཀྱི་རྒྱུད་དང་།
དཔལ་མཆོག་གི་རྒྱུད་དང་། འཇམ་དཔལ་རྩ་བའི་རྒྱུད་དང་། ངན་སོང་ཡོངས་སུ་སྦྱོངས་བའི་རྒྱུད་དང་། ལེགས་གྲུབ་ཀྱི་རྒྱུད་ལ་སོགས་པ་སྔགས་གསར་མའི་རྒྱུད་སྡེ་ལས་ཀྱང་རྡོ་རྗེ་ཕུར་པའི་མངོན་སྤྱོད་ཀྱི་ཆེ་བ་རྒྱ་ཆེར་གསུངས་ཏེ། གཉིས་མེད་རྣམ་རྒྱལ་གྱི་རྒྱུད་ལས། གྲངས་མེད་འབྱུང་པོ་ཐམས་ཅད་ནི། ། དེ་ཉིད་སྦྱོར་བས་བསད་པར་བྱ། ། སྐྱེ་བ་འདིར་ནི་སངས་རྒྱས་ཉིད། ། ཐོབ་འགྱུར་འདི་ལ་ཐེ་ཚོམ་མེད། ། ཅེས་སོགས་དང་།
རྡོ་རྗེ་རིགས་ཀྱི་མཉེས་པར་བྱེད་པའི་དངོས་གྲུབ་ཀྱི་རྒྱུད་ལས། སངས་རྒྱས་བཀའ་ནི་བསྲུང་བ་དང་། ། སེམས་ཅན་དོན་ནི་སྦྱང་བའི་ཕྱིར། ། རྔམས་པས་མངོན་སྤྱོད་ལས་བྱས་པས། ། སངས་རྒྱས་རྣམས་ནི་མཉེས་པར་འགྱུར། ། ཞེས་ཀྱང་གསུངས་སོ། ། དེ་བཞིན་དུ་སྦྱོར་བ་ཐབས་ལམ་བདེ་བ་ཆེན་པོའི་ཡེ་ཤེས་མངོན་བྱེད་པའི་སྔགས་ལམ་གྱི་ཆེ་བ་ཡང་རྒྱུད་སྡེ་ཀུན་ལས་གསུངས་པ་མཐའ་དག་འདིར་བརྗོད་ཀྱིས་མི་ལངས་སོ། ། དེ་ལྟར་གསང་སྔགས་རྡོ་རྗེ་ཐེག་པའི་ཆེ་བ་སྦྱོར་སྒྲོལ་གྱི་ཕན་ཡོན་བསྟན་ནས་གཉིས་པ་སྦྱོར་སྒྲོལ་རང་རྒྱུད་དུ་སྤྱད་པའི་ཉེས་པ་རུ་ཏྲའི་སྔོན་འབྱུང་སྔགས་ཀྱི་བསྟན་པ་སྙིགས་མ་ལྔའི་འཇིག་རྟེན་དུ་དར་བའི་རྒྱུད་བཤད་པ། དེ་ཡང་རུ་ཏྲ་ཞེས་བྱ་བ་ནི་བོད་སྐད་དུ་དྲག་པོ་འེ། ས་བྱ་སྟེ།
སེམས་གདུག་པ་ཅན་མ་རུང་ཞིང་དྲག་ཤུལ་གྱི་སེམས་དང་ལྡན་པ། ཤིན་ཏུ་དྲག་པོའི་སྤྱོད་ང། ས་སེམས་ཅན་ཐམས་ཅད་ལ་གནོད་ཅིང་འཚེ་བ། ཞི་བའི་ཐབས་ཀྱིས་འདུལ་བར་མི་ནུས་པས། དེ་བཞིན་གཤེགས་པ་རྣམས་ཀྱིས་ཁྲོ་བོའི་སྐུར་བཞེངས་ནས་དྲག་པོའི་ཕྲིན་ལས་ཀྱིས་འདུལ་དགོས་པའོ། ། དེ་སྐད་དུའང་། ཕུར་པ་རྣལ་འབྱོར་ཆེན་པོའི་རྒྱུད་ལས། བདག་རྟོག་ཞེ་— 49 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྡང་ལས་འཁྲུལ་པ། ། ཤིན་ཏུ་འཇིགས་པའི་རུ་ཏྲ་འདི། །
སྔོན་ཡང་བསྐལ་པ་རེ་རེ་ལ། ། བར་ཆད་སྲིན་པོར་གྱུར་པ་སྟེ། ། འདི་མ་བཏུལ་ན་སེམས་ཅན་དག ། ཐམས་ཅད་མ་ལུས་དམྱལ་བར་འགྲོ ། སངས་རྒྱས་ཀུན་གྱི་དཔུང་བཟློག་ལ། ། ཤེས་རབ་ཐབས་སྦྱོར་ཆེན་པོ་ཡི། ། དེ་བཞིན་གཤེགས་པ་ཁྲོ་བོར་བྱའོ། ། ཞེས་གསུངས། རུ་ཏྲ་འབྱུང་བའི་རྒྱུ་ནི་སྦྱོར་སྒྲོལ་གཉིས་རང་རྒྱུད(པར)སྤྱད་པ་ལས་འབྱུང་བ་སྟེ། ཕུར་པ་གསང་བའི་དོན་རྒྱུད་ཀྱི་ཏིང་ངེ་འཛིན་གྱི་ལེའུ་ལས།
སྦྱོར་སྒྲོལ་རང་རྒྱུད་ལས་ཀྱིས་སྲིན་པོར་སྐྱེ། ། རྣམ་པར་སྨིན་པས་དམྱལ་ཁམས་བཅོ་བརྒྱད་དུ། ། བསྐལ་པ་གྲངས་མེད་གསུམ་དུ་སྡུག་བསྔལ་མྱོང་། ། དེ་བས་རྣལ་འབྱོར་ཕལ་གྱིས་བྱར་མི་རུང་། ། ཞེས་གསུངས། དེ་ཡང་དུག་གསུམ་གྱིས་ཀུན་ནས་བསླངས་ཏེ། གཞན་ལ་འཚེ་བ་ལ་སོགས་པའི་རྣམ་པར་སྨིན་པས་ངན་སོང་དུ་སྐྱེས། སྔགས་ལ་མོས་ཤིང་ཞུགས་པའི་ཕན་ཡོན་གྱིས་དྲག་པོ་བསོད་ནམས་ཀྱི་སྟོབས་དང་ལྡན་ཞིང་། ཡི་དམ་གྱི་ལྷས་རྗེས་སུ་འཛིན་པར་འགྱུར་བའོ། ། རུ་ཏྲའི་རྣམ་པར་དབྱེ་བ་ཧེ་རུ་ཀ་གལ་པོའི་རྒྱུད་ལས།
འདི་ལྟར་རུ་ཏྲ་རྣམ་པ་བཞི་ཡོད་དེ། གནས་ལུགས་རྒྱུའི་རུ་ཏྲ་དང་། གོལ་རྐྱེན་ལམ་གྱི་རུ་ཏྲ་དང་། གོལ་བ་སྔོན་བྱུང་རུ་ཏྲ་དང་། གོལ་འགྲོ་རྗེས་འཇུག་རུ་ཏྲ་ཡིན། ཞེས་དང་། རང་རྒྱུད་ཕྱིའི་རུ་ཏྲ་དང་། སྤྲུལ་པ་ནང་གི་རུ་ཏྲ་ཞེས་གཉིས་སུ་བཤད་དེ། རང་རྒྱུད་ཕྱིའི་རུ་ཏྲ་ཡིད་སེམས་ཅན་གདུག་པ་མི་ཐུལ་བས། སྤྲུལ་པས་འདུལ་བར་གྱུར་པས་ན་སྤྲུལ་པའི་ནུ་ཏྲ་ཡོད་པ་ཡིན།
ཞེས་གསུངས། དཔལ་ཁྲོ་བོའི་རྒྱུད་ལས། ཕྱི་བཟུང་བའི་ཡུལ་མེད་པ་ལ། བཟུང་བའི་ཡུལ་དུ་འཛིན་པ་མ་ཏྲྂ་ཀ་རུ་ཏྲ། ནང་འཛིན་པའི་སེམས་མེད་པས་ན། སྤྲུལ་པ་འཛིན་པའི་སེམས་སུ་བཟུང་བ་ནི། ཨ་ཀ་རུ་རུ་ཏྲ། གཟུང་འཛིན་གཉིས་སེམས་བལྟས་པ་ལས་གྲུབ་པ་ནི། ཁ་ཏྲྂ་ཁ་རུ་ཏྲའོ་ཞེས་བཤད། དཔལ་མགོན་པོའི་རྒྱུད་ལས་ཀྱང་།
ཨ་ཀར་ཤ་རུ་ཏྲ་དང་། མ་ཏྲྂ་ཀ་རུ་ཏྲ་དང་། ཁ་ཏྲྂ་ཀ་རུ་ཏྲ་གསུམ་ཞེས་ལྷ་མི་ཀླུ་རྣམས་ཀྱི་རུ་ཏྲ་དང་། གཞན་ཡང་བདུད་རུ་ཏྲ་ནག་པོ། སྲིན་པོ་ནག་པོ། གནོད་སྦྱིན་རུ་ཏྲ། གཟའ་རུ་ཏྲ། མ་སངས་རུ་ཏྲ། བཙན་རུ་ཏྲ། མ་མོ་རུ་ཏྲའོ་ཞེས་དང་།
ཡང་འདི་སྐད་ཅེས། ཕྱོགས་བཅུའི་སངས་རྒྱས་དགོངས་པ་སྟེ། ། མ་རྟོགས་བདག་འཛིན་རུ་ཏྲའི་རྒྱུ། ། ངེས་ཚིག་རུ་ཏྲ་རྣམ་པ་གཉིས། ། རྟག་པར་རང་རྒྱུད་རུ་ཏྲ་དང་། ། ཆད་པར་སྟོང་ཙམ་རུ་ཏྲའོ། ། རྟག་པའི་རུ་ཏྲ་ཕོ་མོར་བཤད། ། ལྟ་ལོག་སྟོང་ཉིད་ཆད་པའོ། ། སྟོང་རྩལ་འགགས་མེད་སྟོབས་པོ་ཆེ། ། རུ་ཏྲ་མ་ནིང་ཆོལ་པའོ། །
དབྱེ་བ་རྣམ་པ་གསུམ་ཡིན་ཏེ། ། རྟག་པ་རྒྱུན་གྱི་རུ་ཏྲ་དང་། ། འཁྲུལ་པ་རང་རྒྱུད་རུ་ཏྲ་དང་། ། ཐུགས་རྗེ་སྤྲུལ་པའི་རུ་ཏྲའོ། ། གཞན་ཡང་རུ་ཏྲ་རྣམ་པ་བདུན། ། ལྷ་ཆེན་ཀླུ་ཆེན་སྲིན་པོ་དང་། ། ལོག་སྲེད་ཅན་དང་མི་མ་ཡིན། ། འབྱུང་པོ་ཡི་དྭགས་ལ་སོགས་ཡིན། ། དགོས་བྱེད་རྟོགས་དང་བྷེ 50 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ།
—མ་རྟོགས་ཁྱད། ། དེ་ནི་རེས་དང་རྟག་ཆད་དང་། ། སངས་རྒྱས་ཐུགས་རྗེ་བྱིན་རླབས་དང་། ། རུ་ཏྲ་རྗེས་བཟུང་ཕན་ཡོན་བསྟན། ། སངས་རྒྱས་བསྟན་པའི་བྱ་བ་དང་། ། མཐར་ཐུག་རྫོགས་པར་སངས་རྒྱས་སོ། ། ཞེས་གསུངས་ཏེ། ཡང་རུ་ཏྲ་ཕལ་ཆེ་བ་ནི་ལོག་སྲེད་ཅན་གསང་སྔགས་སྤྱད་ཉེས་པའི་དབང་གིས་བྱུང་བ་དང་། འགའ་ཞིག་ནི་བསོད་ནམས་ཀྱི་མཐུ་དང་ལྡན་ཡང་སྨོན་ལམ་ལོག་པ་ལས་གྱུར་ཏོ། ། འགའ་ཞིག་ནི་བྱང་ཆུབ་སེམས་དཔའ་བསམ་བཞིན་དུ་གསང་སྔགས་རྡོ་རྗེ་ཐེག་པ་འབྱུང་བའི་རྐྱེན་དུ་འབྱུང་བ་དང་།
སྤྲུལ་པའི་རུ་ཏྲ་བསྒྲལ་བས་རང་རྒྱུད་པ་རྣམས་སྐྲག་པར་འགྱུར་བ་ལ་སོགས་པ་བསམ་གྱིས་མི་ཁྱབ་པའི་གནས་ཏེ། འཇམ་དཔལ་རྩ་བའི་རྒྱུད་ལས། ཁྲོ་བོའི་རྒྱལ་པོ་སྔགས་དག་དང་། ། ཡུལ་གསུམ་དག་ཀྱང་བསམ་མི་ཁྱབ། ། རྟོགས་པའི་བདག་ཉིད་བསམ་མི་ཁྱབ། ། ཞི་བའི་བློ་གྲོས་བྱང་ཆུབ་སེམས་དཔའ་ཆེན་པོའི་སྤྱོད་པ་ནི་བསམ་གྱིས་མི་ཁྱབ་སྟེ། ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་ཕྱིར་སྒྲུབ་པ་ཡང་བསམ་གྱིས་མི་ཁྱབ་པོ། ། ཞེས་གསུངས། དེ་ཕྱིར་ཡུལ་དུས་ཀྱི་ཁྱད་པར་སོགས་སོ་སོ་སྐྱེ་བོའི་བློས་དཔག་པར་མི་ནུས་པས་ཕྱོགས་མཐུན་གུང་བསྒྲིགས་ཏེ་བཤད་པར་བྱའོ། ། དེ་ཡང་ཡེ་ཤེས་རྔམས་པའི་རྒྱུད་ལས།
སྔོན་བསྐལ་པ་ཀུན་བཀོད་ལ། སངས་རྒྱས་སྔོན་བྱུང་གི་རྒྱལ་པོ་མྱ་ངན་ལས་འདས་པའི་འོག་ཏུ། བཟང་རྒྱན་ཞེས་བྱ་བ་ཞིག་གིས་གསང་བའི་ཚུལ་བཅོས་ནས་ལོག་པའི་འཁོར་བསྐྱངས་པས། འཁོར་ལྔ་བརྒྱ་དང་བཅས་པ་ངན་འགྲོར་ལྷུང་བར་གྱུར་ཏོ། ། ཡང་བསྐལ་པ་ཀུན་བཀོད་ལ་དཔལ་སྦྱིན་ཞེས་བྱ་བ་ཞིག་གིས་རང་ལོག་པའི་ཆོས་སྤྱོད་ཅིང་ངེས་པའི་དོན་སྤྱོད་པའི་རྣལ་འབྱོར་ལ་སྨད་པས་བསྐལ་པ་བཅུ་གཉིས་ཀྱི་བར་དུ་མནར་མེད་དུ་སྐྱེས་སོ། ། ཡང་སྔོན་དགེ་སློང་དྲི་མེད་སྤྱོད་པ་ཞེས་བྱ་བ་ཞིག་གིས་སྔགས་ལོག་པར་སྤྱད་པས་འཁོར་ཚོམ་བུ་འབུམ་དང་བཅས་པ་དྲེགས་པ་ཆེན་པོ་རུ་ཏྲར་བསྐལ་པ་གྲངས་མེད་པར་སྐྱེས་སོ། ། ཞེས་བཤད། དབང་ཆེན་འདུས་པའི་ཏནྡྲ་ལས། ཀུན་ཏུ་བཀོད་པའི་བསྐལ་པ་ལ། ། མངོན་པར་དགའ་བའི་ཞིང་ཁམས་སུ། །
དགེ་སློང་ཐུབ་དཀའ་གཞོན་ནུ་ལ། ། ཐར་པ་ནག་པོ་དན་ཕག་གཉིས། ། གསང་དོན་ཡན་ལག་དབང་ཞུས་པས། ། ཇི་བཞིན་དེ་ཉིད་མ་བཅོས་ན། ། ནམ་མཁའ་ལ་ནི་སྤྲིན་བཞིན་དུ། ། རྣལ་འབྱོར་དེ་ཉིད་དམ་པའི་ལམ། ། དེ་ཉིད་ལས་ནི་སོ་སོར་གོལ། ། ཞེས་མངོན་དགའི་ཞིང་དུ་བྱུང་བར་བཤད་དེ། མིང་གཅིག་ཀྱང་ཡུལ་དུས་མི་འདྲའོ། ། ཡང་རཀྟ་དམར་གྱི་རྒྱུད་ལས་འདི་ཉིད་ལྟར།
སྔོན་བསྐལ་པ་གྲངས་མེད་པའི་སྔོན་རོལ་དུ། བསྐལ་པ་དགའ་ལྡན་ཞེས་བྱ་བ་ལ། སྟོན་པ་འོད་བསམ་གྱིས་མི་ཁྱབ་པའི་བསྟན་པ་ལ། རྒྱ་གར་གྱི་ཡུལ་འོད་མ་ཅན་ཞེས་བྱ་བ་ན་རྒྱལ་པོ་འོད་སྣང་ཞེས་བྱ་བ། ཡུམ་པདྨ་ཅན་ཞེས་བྱ་བ་ལ་སྲས་གཅིག་འཁྲུངས། དེ་ནས་ཡབ་རྒྱལ་བོ་ལྷ་ཡུལ་དུ་གཤེགས་ནས་བརྒྱ་བྱིན་གྱི་སྟན་ཕྱེད་ལ་— 51 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དབང་བྱས་སོ། ། རྒྱལ་པོ་དེས་རྒྱལ་སྲིད་ལོངས་སྤྱོད་སངས་རྒྱས་འོད་བསམ་གྱིས་མི་ཁྱབ་པ་ལ་ཕུལ་ནས་སྨོན་ལམ་བཏབ་པ། ང་བསྟན་པ་འདི་འདས་པའི་འོག་ཨོ་རྒྱན་གྱི་ཡུལ་བྱན་ལག་མཆོང་གི་རི་ཀོང་ཆུ་བཙོང་མ་ཐང་དང་སྲིན་བུའི་གནས་སུ། ཡང་ཞེ་སྡང་དུག་གི་རལ་པ་ཅན།
ཡུལ་འདོད་ཆགས་ཁྲག་གི་རལ་པ་ཅན་གྱི་བུར་སྐྱེས་ནས་རུ་ཏྲ་གདུག་པ་ཅན་དུ་འགྱུར་བའི་སྨོན་ལམ་བཏབ་པས་ཚུལ་དེ་ལྟར་བུར་གྱུར་པ་ལས། དེ་བཞིན་གཤེགས་པ་ཐམས་ཅད་བཀའ་བགྲོས་ནས་ཆེ་མཆོག་ཧེ་རུ་ཀ་བྱོན་ཏེ་སྲས་དེ་ལ་བྱིན་གྱིས་བརླབས་ཤིང་དྲག་པོའི་འཕྲིན་ལས་བསྐུལ་ཏེ་ལུས་མ་བོར་བར་སངས་རྒྱས་ཏེ། དཔལ་ཁྲག་འཐུང་ཞལ་གསུམ་ཕྱག་དྲུག་པ་སྤྲུལ་པ་སྣ་ཚོགས་འགྱེད་པར་སྤྲུལ་ནས། ཡབ་རུ་ཏྲ་བསྒྲལ། ཡུམ་ཀྲོ་ཏི་ཤྭ་རི་བྱིན་གྱིས་བརླབས། ཡུམ་གཞན་རྣམས་ཀེ་རི་བརྒྱད། སེང་ཧ་དང་སྒོ་མ་དང་། དབང་ཕྱུག་ཉེར་བརྒྱད། མཁའ་འགྲོ་སུམ་ཅུ་རྩ་གཉིས། འབར་མ་བརྒྱད།
མ་མོ་བདུན། སྲིང་མོ་བཞི་མ་མོ་ཁྲག་ཤོག་ཏུ་བྱིན་གྱིསརྣབརླབས་ནས། ཡབ་ཕྱིར་མི་ལྡོག་པའི་ས་ལ་མགོན་པོར་བྱིན་གྱིས་བརླབས། ཡུམ་འཁོར་དང་བཅས་པ་ཁྲག་འཐུང་གི་ལྷར་སངས་རྒྱས་སོ། ། ཞེས་བཤད་དོ། ། དེའི་དུས་ཀྱི་སྲས་དེ་ནི་རྡོ་རྗེ་སེམས་དཔའ་སྟེ། སྐུས་འདུལ་བ་ལ་འཇམ་དཔལ་གཤིན་རྗེ། གསུང་གིས་འདུལ་བ་ལ་དབང་ཆེན། ཐུགས་ཀྱིས་འདུལ་བ་ལ་བཛྲ་ཧེ་རུ་ཀ ཡོན་ཏན་གྱིས་འདུལ་བ་ལ་ཆེ་མཆོག
ཕྲིན་ལས་ཀྱིས་འདུལ་བ་ལ་རྡོ་རྗེ་གཞོན་ནུ། གཟི་བརྗིད་ཀྱིས་འདུལ་བ་ལ་བླ་མེད་མངོན་རྫོགས། དྲེགས་པས་འདུལ་བ་ལ་དྲེགས་པ་ཀུན་འདུལ། སྟོབས་ཀྱིས་འདུལ་བ་ལ་སྟོབས་ལྡན་ནག་པོ། བྱིན་རླབས་ཀྱིས་འདུལ་བ་ལ་རིག་འཛིན་བླ་མ། དེ་ཡང་ཕྱི་ཞི་བས་འདུལ་བ་ལ་རྡོ་རྗེ་སེམས་དཔའ། ཀྲི་ཡའི་དུས་ན་རྡོ་རྗེ་རྣམ་འཇོམས། ཡོ་གའི་དུས་ན་རྣམ་པར་སྣང་མཛད། བྱང་ཆུབ་སེམས་དཔའི་དུས་ན་ཕྱག་ན་རྡོ་རྗེ། མདོར་ན་བདེ་བར་གཤེགས་པ་ཐམས་ཅད་རྡོ་རྗེ་གཞོན་ནུའི་རྣམ་པར་རོལ་པ་སྟེ།
བི་ཏོ་ལས། བདེ་བར་གཤེགས་པ་གར་གྱི་བདག ། འདོད་དགུར་བསྒྱུར་བས་གར་ཡང་བདེ། ། གར་གྱི་དབང་ཕྱུག་ཆེན་པོ་ལ། ། མཁས་པས་ཕྱོགས་རིས་མི་རྟོག་གོ ། ཞེས་ཡང་གསང་བླ་མེད་ཐུགས་ཀྱི་ཞལ་དུ་གསུངས་སོ། ། ད་ནི་དོན་གསུམ་པ་རྒྱུད་ཀྱི་གླེང་གཞི་སྟོན་པའི་རྣམ་ཐར་དང་སྦྱར་ཏེ་བཤད་པར་བྱའོ། ། དེ་ཡང་རྡོ་རྗེ་ཕུར་པ་འཕྲིན་ལས་ཕུན་སུམ་ཚོགས་པའི་རྒྱུད་ཀྱི་གླེང་གཞིར། བཅོམ་ལྡན་འདས་རྣམ་པར་སྣང་མཛད་འོག་མིན་གྱི་གནས་གཞི་དང་སྙིང་པོ་མེ་ཏོག་གིས་བརྒྱན་པའི་གཞལ་ཡས་ཁང་དང་རྒྱལ་བ་རིགས་ལྔ་ཡབ་ཡུམ་ཚོགས་དང་གཉིས་སུ་མེད་པར་བཞུགས་ཏེ། སྟོང་ཆེན་པོའི་འཇིག་རྟེན་ལ་གཟིགས་ཤིང་རིགས་ལྔ་སངས་རྒྱས་རྣམས་ཀྱིས་གསོལ་བ་བཏབ་ནས་ཐུགས་རྗེའི་འོད་ཟེར་གྱིས་སྟོང་ཆེན་པོའི་འཇིག་རྟེན་རྣམ་པར་སྣང་ཞིང་རྡོ་རྗེ་ཕུར་པའི་དཀྱིལ་འཁོར་— 52 —སྒོ། །
རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། སྤྲུལ་ནས་སེམས་ཅན་དཔག་ཏུ་མེད་པའི་དོན་མཛད་པར་གསུངས་པ་བཞིན། ཆོས་ཀྱི་དབྱིངས་ལས་མ་གཡོས་བཞིན་དུ་ཁྲོ་བོ་བཅུ་ལ་སོགས་པས་སེམས་ཅན་གྱི་དོན་མཛད་པའི་ཚུལ་འདི་ལྟར།་ རྡོ་རྗེ་གཟི་ལྡན་འབར་བའི་རྒྱུད་ལས། སྔོན་བསྐལ་པ་གྲངས་མེད་པའི་སྔོན་དུ་བཅོམ་ལྡན་འདས་བྱང་ཆུབ་སེམས་དཔའི་སྤྱད་པ་སྤྱོད་པའི་དུས་ཙམ་ན། ཡུལ་དུར་ཁྲོད་ཤིང་གཅིག་ཅེས་བྱ་བའི་ཡབ་བྲམ་ཟེ་ཀེའུ་ཤུ་དང་། ཡུམ་བྲམ་ཟེ་མོ་དབྱིངས་མ་གཉིས་ལ་སྲས་བརྒྱད་དེ། ཐུ་བོ་ཏ་ཀ་ཡ་དང་། སིང་ཧ་ར། བྲམ་ཟེ་ར་ཏ།
མེ་ཀ་ར། བ་ཏ་ལ། རྒྱུན་ཤེས། བྲམ་ཟེ་ཕཊ་ཉ། ཐ་ཆུང་ལོ་ཏ་ཀ་རྣམས་སོ། ། དེ་བརྒྱད་ལ་ཁྱིམ་ཐབ་དུས་གཅིག་ཏུ་བྱས་ནས་ཆུང་མ་རེ་རེ་དང་བཅས་འཁོད་པ་ལས། དེ་རྣམས་ཀྱི་གནས་སུ་གཅན་གཟན་དང་། ཤ་ཟ་སྲིན་པོ་དང་། མི་མ་ཡིན་མང་པོས་གཙེས་པ་ལས་བྱང་ཆུབ་ཏུ་སེམས་བསྐྱེད་ནས། བདག་ཅག་ཕ་མ་བཟའ་ཕྲན་བཅུ་པོ་འདི།
ནམ་ཞིག་མངོན་པར་རྫོགས་པར་སངས་རྒྱས་པར་གྱུར་ཅིགསངས་རྒྱས་ནས་ཀྱང་དེ་བཞིན་གཤེགས་པའི་གཞལ་ཡས་ཁང་སྒོ་དང་ཕྱིའི་བསྲུང་མར་གྱུར་ཅིགརྣལ་འབྱོར་པ་ཐམས་ཅད་ཀྱི་སྡོང་གྲོགས་སུ་གྱུར་ཅིག དམ་པའི་ཆོས་ལ་བར་ཆད་བྱེད་པ་ཐམས་ཅད་ཀྱི་གཉེན་པོར་གྱུར་ཅིག བདུད་དང་བགེགས་ཐམས་ཅད་འདུལ་ཞིང་ཚར་གཅོད་པར་གྱུར་ཅིག རྣལ་འབྱོར་པ་གང་གིས་གཞུང་བཞིན་མི་ཤེས་ཀྱང་གསང་བའི་དོན་ལ་མོས་པ་དང་ཡི་རངས་པས་བདག་གིས་བཟླས་པའམ། བསྐུལ་ཚིག་གམ་ན(མནའ)ཚིག་ཙམ་འཛིན་པས་ཀྱང་དེའི་མཐུ་དང་གྲོགས་སུ་གྱུར་ནས་དེའི་སྡོང་གྲོགས་སུ་བྱེད་པར་གྱུར་ཅིག མཚན་ཙམ་བརྗོད་པས་ཀྱང་གང་ལ་བྱ་བ་འགྲུབ་པར་གྱུར་ཅིག རྣལ་འབྱོར་པ་ཤེས་རབ་ཞེན་པ་ལ་མཆོད་པ་དང་ཡོ་བྱད་ཕུད་ལ་རློམ་པ་ལ་བདག་ཅག་གི་བཀའ་བདེན་པ་བདར་བ་ཙམ་གྱིས་དེངས་པར་གྱུར་ཅིག རྣལ་འབྱོར་པའི་བཀའ་མི་ཉན་ཅིང་དམ་ལས་བཟློག་པའི་མ་མོ་དང་། མཁའ་འགྲོ་མ་དང་། སྲིན་མོ་ཤས་ཆེ་བའི་འཁུ་ལྡོག་མེད་པར་གྱུར་ཅིག
གང་གིས་སྡིག་པ་འབའ་ཞིག་སྤྱོད་པས་དམྱལ་བར་སྐྱེ་ངེས་པ་དང་། ངན་པའི་ངང་ཚུལ་ཅན་ཐུགས་རྗེའི་དཔྱང་ཐག་ཆད་པ་རྣམས་ཀྱང་བདག་ཅག་གིས་ལུང་བཞིན་དུ་བསྒྲལ་ནས་བླ་ན་མེད་པའི་བྱང་ཆུབ་ལ་འགོད་པར་གྱུར་ཅིག ཅེས་སྤྱིར་སྨོན་ལམ་བཏབ་ཅིང་སོ་སོར་ནས་ཀྱང་ཧཱུཾ་ཀ་ར་ལ་སོགས་པའི་ཁྲོ་བཅུར་གྱུར། དེ་བཞིན་གཤེགས་པའི་དཀྱིལ་འཁོར་གྱི་ཕྱོགས་བཅུའི་སྲུང་མར་གྱུར་ནས་ཆོས་བྱེད་རྣམས་སྐྱོང་ཞིང་གདུག་པ་ཅན་རྣམས་འདུལ་བར་སྨོན་ལམ་བཏབ་ནས། ལུས་ལོངས་སྤྱོད་ཐམས་ཅད་སྦྱིན་པར་བཏང་ནས་མི་མ་ཡིན་པ་ལ་སོགས་པས་ཟོས་ཤིང་མེད་པར་བྱས་སོ། ། དེ་ནས་བྲམ་ཟེ་རྣམས་ལྷའི་རྒྱལ་པོའི་སྲས་སུ་སྐྱེས་ནས་ལྷ་མ་ཡིན་དཔུང་བཟློག་གོ ། དེ་ནས་ཚེ་འཕོས་ཏེ་འོད་ཀྱི་ཕུར་པོར་གྱུར་ནས་འོག་མིན་གྱི་གནས་སུ་རིགས་ལྔ་ཡབ་ཡུམ་གྱི་སྲས་སུ་གྱུར་ཏེ་— 53 —་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་མངའ་གསོལ། ཆོས་བྱེད་རྣམས་ལ་གནོད་ཅིང་འཚེ་བའི་བགེགས་དང་ལོག་འདྲེན་ཐམས་ཅད་སྒྲོལ་ཞིང་སེམས་ཅན་ཐམས་ཅད་ཀྱི་དོན་མཛད་དེ། བཅོམ་ལྡན་འདས་ཀྱིས་བྱང་ཆུབ་སེམས་དཔའ་ངག་གི་དབང་ཕྱུག་ལ་འདི་སྐད་ཅེས།
སེམས་ཅན་ཐམས་ཅད་ལ་ཁྲོ་བོ་བཅུས་དོན་མཛད་པ་དང་། ཁྲོ་བོ་བཅུའི་རང་བཞིན་སངས་མ་རྒྱས་པ་གང་ཡང་མེད་དོ། ། ཞེས་གསུངས་སོ། ། དེ་ལྟར་ཁྲོ་བོ་བཅུ་ལ་སོགས་པས་བྱང་ཆུབ་ཏུ་ཐུགས་བསྐྱེད་ཅིང་རིག་པའི་རྒྱལ་པོའི་རིགས་སྔགས་འཆང་བའི་གཙོ་བོར་ཇི་ལྟར་བསྐོས་པའི་ཚུལ་གཞན་ཡང་། རིག་པ་མཆོག་གི་རྒྱུད་ལས། སྔོན་བྱུང་བ་འདས་པའི་དུས་བསྐལ་པ་གངྒཱའི་ཀླུང་དགུའི་བྱེ་མ་སྙེད་འདས་པ་ན། འདུལ་དཀའ་བ་ཞེས་བྱ་བའི་བསྐལ་པ་ལ། འཇིག་རྟེན་གྱི་ཁམས་འདི་རྡོ་རྗེ་གདན་ཞེས་བྱ་བའི་འཇིག་རྟེན་གྱི་ཁམས་སུ་གྱུར། དེའི་ཚེ་དེ་བཞིན་གཤེགས་པ་ཡེ་ཤེས་སྒྲོན་མ་ཆེན་པོའི་འོད་ཟེར་ཞེས་བྱ་བ་བྱང་ཆུབ་སེམས་དཔའ་ཆེན་པོ་ཁྲག་ཁྲིག་བརྒྱ་སྟོང་ཕྲག་དྲུག་ཅུ་ལ་མུན་ནག་རྣམ་པར་སེལ་བ་རྣམ་པར་བྱེད་ཅེས་བྱ་བའི་ཆོས་ཀྱི་རྣམ་གྲངས་སྟོན་པར་མཛད་པ་ན། རྡོ་རྗེ་འཆང་ཆེན་པོའི་ཁྱུ་མཆོག་ཏུ་གྱུར་པ་འཇིག་རྟེན་དབང་ཕྱུག་རྒྱལ་པོ་ཞེས་བྱ་བས་རྡོ་རྗེ་གསོར་བཞིན་དུ་བསྒྱུར་ནས་བཞག་ཕྱག་བྱས་ཏེ།
དེ་བཞིན་གཤེགས་པ་དེ་ལ་འཛུམ་པར་མཛད་པའི་རྒྱུ་ཞུས་པས། བཅོམ་ལྡན་འདས་དེའི་ཐུགས་དཔལ་བེའུ་ལས་འོད་ཟེར་རྒྱ་ཆེར་འཕྲོས་པ་ལས། གསང་བའི་བདག་པོ་ལག་ན་རྡོ་རྗེ་རིག་པའི་རྒྱལ་པོ་ཆེན་པོ་བྱུང་ཞིང་། གཞན་ཡང་མཚན་དཔེའི་འོད་ཟེར་ལས་ཁྲོ་བོ་ཆེན་པོ་སྟོབས་པོ་ཆེ་ལ་སོགས་ཁྲོ་བོ་བཅུ་དང་ཁྲོ་བོ་ཆེན་པོ་གཱི་ལི་གཱི་ལ་དང་། ཕོ་ཉ་མོ་བཅུ་ལ་སོགས་འཁོར་དང་བཅས་པ་ཕྱུང་ནས། དམ་ཚིག་ཆེན་པོའི་དཀྱིལ་འཁོར་དུ་དེ་བཞིན་གཤེགས་པ་ཡེ་ཤེས་སྒྲོན་མ་ཆེན་པོས་བྱིན་གྱིས་བརླབས། དེ་ལ་སོགས་པ་སངས་རྒྱས་བྱེ་བ་ཕྲག་དགུ་བཅུ་རྩ་དགུའི་དྲུང་དུ་བདུད་ཕམ་པར་མཛད་ནས་བསྟན་པ་བསྲུངས་སོ། ། དེའི་འོག་ཏུ་བསྐལ་པ་དགུ་བཅུ་རྩ་དྲུག་པ་ལ་འཇིག་རྟེན་གྱི་ཁམས་མི་མཇེད་འདིར། སངས་རྒྱས་དོན་གཟིགས་ཞེས་བྱ་བའི་གསུང་རབས་ལ་བདུད་བཅང་མ་སྨྲ་བ་ཞེས་བྱ་བ་ཕམ་པར་བྱས་ནས་དོན་གཟིགས་ཞེས་བྱ་བའི་སངས་རྒྱས་བརྒྱད་ཅུ་དང་། སངས་རྒྱས་བྱེ་བ་དགུ་བཅུ་རྩ་གཅིག་གི་བསྟན་པ་ལ་བདུད་ཕམ་པར་བྱས་ཤིང་བསྟན་པ་བསྲུངས་སོ། །
དེའི་འོག་ཏུ་སངས་རྒྱས་སྟོང་སྙེད་ཀྱི་གསང་བ་འཛིན་པ་དང་བསྟན་པ་བསྲུངས་པར་གྱུར་ཏེ། དེ་བཞིན་དུ་སྦྱར་ཏེ་ཐ་མར་གཙུག་ཏོར་ཅན། རྣམ་པར་གཟིགས། ཐམས་ཅད་སྐྱོབ། གསེར་ཐུབ། ལོག་པར་དད་སེལ་དང་། མི་འཁྲུགས་པ་དང་། འོད་སྲུངས་ལ་སོགས་པའི་བསྟན་པ་བསྲུང་བར་བཤད་ཅིང་། ངའི་བསྟན་པ་ལ་མ་འདུལ་བ་འདུལ་བ་དང་། དེ་བཞིན་དུ་གསང་བ་འཛིན་ཅིང་།
བསྐལ་པ་བཟང་པོ་ལ་འཇིག་རྟེན་གྱི་ཁམས་མི་— 54 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། མཇེད་འདི་ཉིད་དུ་སངས་རྒྱས་ཀྱི་མཛད་པ་བྱེད་དེ། བསྐལ་པ་བཟང་པོའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཇི་སྙེད་པ་ཐམས་ཅད་ལ་དེ་བཞིན་དུ་མཐར་གྱིས་ཐབས་འདིས་བསྟན་པ་ལ་བྱ་བ་བྱས་ནས་མངོན་པར་རྫོགས་པར་སངས་རྒྱས་ནས་རྡོ་རྗེའི་རྩལ་གྱི་འགྲོ་བ་ཞེས་བྱ་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ། ། ཞེས་གསུངས་སོ། ། དེ་ལྟར་གསང་བའི་བདག་པོ་རྡོ་རྗེ་གཞོན་ནུ་ཁྲོ་བོ་བཅུའི་ཚོགས་དང་བཅས་པས་དེ་བཞིན་གཤེགས་པ་ཐམས་ཅད་ཀྱི་བསྟན་པ་བསྲུངས་ཤིང་། དྲག་པོ་གདུག་པ་ཅན་ཐམས་ཅད་འདུལ་བར་བསྔགས་པ་བཞིན། ཕུར་པ་གསང་བའི་རྒྱུད་འབྱུང་པོ་ཀུན་འདུལ་ལས་འདི་ལྟར། སྔོན་འདས་པའི་དུས་བསྐལ་པ་འབུམ་གྱི་སྔོན་རོལ་ཏུ་སངས་རྒྱས་འཇིགས་རྟེན་སྒྲོན་མ་ཞེས་བྱ་བའི་དུས། དགེ་སློང་ཐུབ་དཀའ་ཞེས་བྱ་བ་ལ་སློབ་མ་ཐར་པ་ནག་པོ་ཞེས་བྱ་བས་གསང་བའི་དོན་ཞུས་པས་རྐུན་པོ་མིང་སྲིང་གཉིས་ཀྱིས་ཕག་ཉན་བྱས་ཏེ་གསང་དོན་ལོག་པར་བསྒྲུབས་ཤིང་ལོག་པར་སྨྲས་པས།
སྐྱེ་བ་འཕོས་ནས་ལས་ཀྱི་སྡུག་བསྔལ་མྱོང་ཞིང་། སྐྱེ་བ་བརྒྱད་ནས་ལང་ཀའི་གྲོང་བརྡལ་དུ་སྲིན་པོ་ལང་ཀ་མགྲིན་ཞེས་བྱ་བ་དང་། ཁ་འབར་མ་ཞེས་བྱ་བར་སྐྱེས། བོང་བུའི་རྣ་བ་ཅན་མགོ་བོ་གསུམ་པ་སྤྲུལ་ཞིང་རལ་པ་ལུས་དང་མཉམ་པ་ཁ་ནས་མེ་འབར་ཞིང་དུད་པ་འབྱུང་བ། སྤྲེའུའི་པགས་པ་གྱོན་པ་བུ་ཆུང་དང་དུད་འགྲོ་དག་བརྐུས་ནས་ཟ་བ་ལས་ཀྱི་སྲིན་པོའི་རིས་གཤོག་པ་དང་ལྡན་པར་གྱུར་ནས་མིང་འབྲོག་ཏེའུ་ནག་པོ་དང་། ནག་མོ་བྱའི་མགོ་ཅན་ཞེས་གྲགས། བདུད་ཕོ་མོ་དེའི་བུ་ཚ་མིང་སྲིང་བཅུ་གཅིག་སྡེ་ཚན་དང་བཅས་འགོང་པོའི་སྤྲུལ་པ་མང་པོས་སེམས་ཅན་ཐམས་ཅད་ལ་གནོད་ཅིང་དགེ་བའི་བར་དུ་གཅོད། ཐར་པའི་གེགས་བྱེད་པས་དེ་དགྲ་འདུལ་བའི་ཕྱིར། བཅོམ་ལྡན་འདས་འབྱུང་པོ་ཐམས་ཅད་ཟིལ་གྱིས་གནོན་པའི་ཏིང་ངེ་འཛིན་ལ་བཞུགས་ཏེ། འོག་མིན་གྱི་བར་དུ་འབར་བའི་དྲག་པོའི་གཞལ་ཡས་ཁང་སྤྲུལ་ཞིང་ཁྲོ་བོ་བཅུ།
ཡང་སྤྲུལ་སུམ་སྤྲུལ་བསམ་གྱིས་མི་ཁྱབ་པས་འཇིག་རྟེན་གང་ཞིང་། འཇིག་རྟེན་ཁམས་དྲག་པོའི་གཏུན་ཁུང་ཁྱམས་རིམ་པ་གསུམ་དང་ལྡན་པར་སྤྲུལ་ཏེ། རུ་ཏྲའི་སྡེ་དང་། དམ་ལོག་དང་། དམ་སྲི་ཐམས་ཅད་ཁྱམས་ཁང་དུ་ཆུད་ཅིང་བྲོས་པའི་གནས་མེད་པ་ཁྲོ་བོ་ཆེན་པོ་རྣམས་ཀྱིས་གཟིར་བའི་རྫུ་འཕྲུལ་ཆེན་པོས་དམ་ལོག་དང་རུ་ཏྲའི་སྡེ་ཐམས་ཅད་བཏུལ། ཕུར་པ་གསང་བའི་རྒྱུད་སྡེ་ཆེན་པོ་ལ་སོགས་པ་རྡོ་རྗེ་ཐེག་པའི་ཆོས་ཀྱི་འཁོར་ལོ་རྒྱ་ཆེར་གསུངས་སོ། ། ཡང་རྡོ་རྗེ་ཕུར་པ་གསང་བ་རྣལ་འབྱོར་ཆེན་པོའི་རྒྱུད་ལས། དང་པོ་རུ་ཏྲ་ཞེས་བྱ་བ། ། བསྐལ་པ་བརྒྱད་ཁྲིའི་སྔོན་རོལ་དུ། ། དགེ་སློང་ཐུབ་དཀའ་གཞོན་ནུ་ལ། །
ཐར་པ་དན་ཕག་འཁོར་བཅས་ཀྱིས། ། གསང་སྔགས་ཐེག་ཆེན་གདམས་ངག་ཉན། ། གཅིག་གིས་ལེགས་པར་གོ་གྱུར་ཏེ། 55། ཐར་པ་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ནག་པོས་ལོག་པར་གོ ། དེ་ཡི་རྣམ་སྨིན་ངེས་པ་ཡིན། ། ཁྲོ་བོའི་གཟུགས་ཅན་རུ་ཏྲར་སྐྱེས། ། བསྟན་པ་རེ་ལ་རེ་རེ་བྱུང་། ། ཐ་མ་བརྒྱ་བྱིན་བུ་མོར་སྐྱེས། །
སྲིན་པོ་ལང་ཀ་མགྲིན་བཅུ་ལ། ་ ། ཆུང་མར་བྱིན་པས་ཁོ་ནི་སྡེ། ། ཕྱི་ལ་བྲོས་ཏེ་མཚོར་གནས་པས། ། ཕ་ནི་བརྒྱ་བྱིན་སྨོན་པ་ཡི། ། དེ་ཡི་མིང་ནི་འགོང་པོའོ། ། ཡབ་ནི་ཟངས་ཏོག་རྒྱལ་པོ་དང་། ། ཡུམ་ནི་ཟངས་མགྲིན་ལྡེམ་པའི་སྲས། ། བསེ་ལོ་བསེ་ཡི་སྐྱེས་བུ་ནི། ། གཡོག་འཁོར་རྣམ་པ་བསམ་མི་ཁྱབ། ། སྲིད་པ་ཁུས་འདེབས་རྒྱལ་མོ་ནི། །
ཚངས་པ་དུང་གི་ཐོར་གཙུག་ཅན། ། ཨེ་ཀ་ཛ་ཏི་གཉིས་ཀྱི་སྲས། ། ཤོ་ན་སྤྱན་གཅིག་གཉིས་ཡིན་ཏེ། ། འདི་རྣམས་རུ་ཏྲའི་འཁོར་ཡིན་ནོ། ། གསང་སྔགས་ལོག་པར་སྤྱད་པ་ཡིན། ། གནོད་སྦྱིན་སྲིན་པོའི་ལུས་སུ་སྐྱེས། ། ད་ནི་ངས་བཏུལ་ཕན་ཆད་དུ། ། སངས་རྒྱས་ས་ལ་ངེས་པ་ཡིན། ། འདི་རྣམས་གཏམ་ཚིག་ཤེས་གྱུར་ན། ། ལས་རྣམས་མ་ལུས་མྱུར་བ་ཡིན། །
ཞེས་གསུངས། ཡང་ཕུར་པ་ཟ་བྱེད་འབར་བའི་རྒྱུད་ལས། འདས་པའི་དུས་བསྐལ་པ་མཉམ་གནས་ཞེས་བྱ་བ་ལ། དུར་ཁྲོད་ཆེན་པོ་རབ་ཏུ་རྩུབ་མོ་ཞེས་བྱ་བ། སྲིན་པོ་མ་ཏྲ་ཀ་རུ་ཞེས་པ། ཡུལ་འཁོར་བའི་སྡུག་བསྔལ་རྒྱས་བྱེད་མ་ཞེས་བྱ་བ་དང་། འཁོར་ལྷ་སྲིན་སྡེ་བརྒྱད། ལྷ་ཆེན་པོ་བཅུ། ཞེ་སྡང་གདུག་པའི་གཅན་གཟན་དྲུག འདོད་ཆགས་གདུག་པའི་འདབ་ཆགས་དྲུག
གཏི་མུག་ཟ་གསོད་དྲུག ལས་བྱེད་སྲིན་པོ་ཕོ་མོ་དྲུག འཇིགས་པའི་སྒོ་མ་བཞི་དང་བཅས་སེམས་ཅན་ཐམས་ཅད་ལ་གནོད་ཅིང་འཚེ་བས། བདེ་བར་་་་་གཤེགས་པ་རྣམས་ཀྱིས་བཀའ་བགྲོས་ཏེ། བཅོམ་ལྡན་འདས་དཔལ་ཆེན་རྡོ་རྗེ་གཞོན་ནུའི་སྐུར་བཞེངས་ཏེ། བདུད་འདུལ་བའི་ཕྱིར་ཐལ་ཆེན། ལྷ་བདུད་དམར་པོ་འདུལ་བའི་ཕྱིར་རཀྟའི་རྟགས། གཏེ་མུག་གི་བདུད་འཕར་མགོ་གསུམ་འདུལ་བའི་རྨེ་བ་གསུམ་བརྩེགས་ཐུགས་ཁར་བཏབ། གཟའི་བུ་མོ འདུལ་བའི་ཕྱིར་སྟག་ཤམ། ཀླུ་འདུལ་བའི་ཕྱིར་སྦྲུལ་ཆུན།
ཚོགས་བདག་འདུལ་བའི་ཕྱིར་གླང་ཆེན་ཀོ་བ། སྲིན་པོ་འདུལ་བའི་ཕྱིར་ཞིང་ཆེན་གཡང་གཞི། བདུད་དགའ་རབ་དབང་ཕྱུག་འདུལ་ཕྱིར་ཐོད་པ་གསུམ་གྱིས་བརྒྱན་པ། སྡུག་བསྔལ་རྒྱས་བྱེད་མ་འདུལ་བའི་ཕྱིར། འཁོར་ལོ་རྒྱས་འདེབས་མས་འཁྲིལ་ཞིང་། རྡོ་རྗེ་དང་ཁ་ཊྭཱཾ་ཕུར་པ་སྟེ་རང་རྟགས་ཀྱི་ཕྱག་བྱུམཚན་དང་། ཕྲིན་ལས་དོན་རྟགས་ཀྱི་ཕྱག་མཚན་བསྣམས་ཤིང་རུ་ཏྲ་བཏུལ། ཁྲོ་བོ་བཅུ་སྤྲོས་ནས་ཕྱོགས་སྐྱོང་བཅུ་བཏུལ། དེ་དག་གི་ལག་ཆ་རྣམས་དཔའ་རྟགས་ཀྱི་ཕྱག་མཚན་དུ་བཞེས། ཞེ་སྡང་གདུག་པའི་གཅན་གཟན་དྲུག་བཏུལ་ཏེ་ཟ་བྱེད་ཕོ་དྲུགའདོད་ཆགས་གདུག་པའི་འདབ་ཆགས་དྲུག་བཏུལ་ཏེ་གསོད་བྱེད་མོ་དྲུག
གཏི་མུག་ལས་སྐྱེས་པའི་ཟ་གསོད་དྲུག དུག་གསུམ་ཆ་མཉམ་ཏུ་སྤྱོད་པའི་དོད་དང་ཕ་ཝཾ་བཏུལ་ཏེ་ཁྲ་ཐབས་ཉི་ཤུའི་ཚོགས་སུ་མཛད་དོ། ། ཕུང་སྲི་ཁྱི་མོ་དམར་ལྕམ། དམ་སྲི་ལྟེ་ཕུར་ནག་མོ། རྒྱལ་སྲི་དུནྟི་ད་ 56 ད་ ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། ནག་མོ། དུག་གསུམ་གྱི་སྲི་ཅན་གསུམ་བཏུལ་ཏེ། བཅོམ་ལྡན་འདས་གཱི་ལ་ཡའི་ཐུགས་ཡི་གེ་འབྲུ་གསུམ་ཁར་བཅུག་པས་ཤྭ་ན་མ་བཞི། བདག་ཉིད་མ་བཞི།
རྒྱལ་མོ་བཞིར་སྤྲུལ་ཏེ་མ་མོ་བཅུ་གཉིས་ཀྱིས་རང་རྟགས་སྲོག་སྙིང་ཕུལ་ཏེ་ཕུར་པའི་སྲུང་མར་བཀོད། དེ་བཞིན་སྲིན་པོའི་ཚོགས་བདག་ཀྱང་བཏུལ་ཏེ་འཁོར་གྱི་ལྷར་མཛད་ནས་ཕུར་པ་ཟ་བྱེད་འབར་བ་ལ་སོགས་པའི་རྒྱུད་ཀྱི་ཚོགས་རྒྱ་ཆེར་གསུངས་སོ། ། ཡང་དཔལ་ཆེན་རྡོ་རྗེ་གཞོན་ནུ་ཐུགས་རྗེ་ཁྲོས་པ་ཞེས་བྱ་བའི་རྒྱུད་ལས། སྔོན་དཔལ་ཆེན་པོ་དབུ་དགུ་ཕྱག་བཅོ་བརྒྱད་པས་རུ་ཏྲ་བསྒྲལ་བའི་དུས། རུ་ཏྲ་སྙིང་ཁྲག་ཡར་བ་ལས། རུ་ཏྲའི་སྲས་དྲག་བྱེད་མ་ཧཱ་དེ་བ་དང་། ཡུམ་རལ་གཅིག་མ་བྱུང་ཞིང་། དེ་གཉིས་ལ་སྲས་བཅུ་བྱུང་སྟེ། སྟེང་དུ་ཡབ་ཉི་མ་འབར་གསལ་ཡུམ་སྒྲ་འབྱིན་མ། བུ་ཕོ་ཉི་མ་ཕག་གི་མགོ་ཅན།
བུ་མོ་ཟླ་བ་སྨིག་བུའི་མགོ་ཅན། དེ་བཞིན་དུ་ཤར་དུ་དྲི་ཟ་རྒྱལ་བའི་སྒྲ་ཡབ་ཡུམ། སྲས་སྟག་དང་བྱ་རྒོད་མགོ་ཅན། ཤར་ལྷོར་མེ་ལྷ་དབྱུག་པ་ཅན་ཡབ་ཡུམ་སྲས་གཡག་དང་བྱ་རོག་མགོ་ཅན། ལྷོར་གཤིན་རྗེ་ཡབ་ཡུམ་སྲས་ཤྭ་བ་འུག་པའི་མགོ་ཅན། ལྷོ་ནུབ་ཏུ་སྲིན་པོ་ཕོ་མོ་བུ་གཟིག་དང་ཁ་ཏའི་མགོ་ཅན། ནུབ་ཏུ་ཆུ་ལྷ་ཕོ་མོ་བུ་བྱི་ལ་པུ་ཤུད་མགོ་ཅན། ནུབ་བྱང་ལྷ་ཕོ་མོ་བུ་སྤྱང་ཀི་དང་ཁྲའི་མགོ་ཅན། བྱང་ཤར་འབྱུང་པོ་ཁམས་གསུམ་བདག་པོ་ཕོ་མོ་བུ་དོམ་དང་སྲེ་མོང་། འོག་ཏུ་ས་བདག་གཞན་སྟོབས་འཇོམས་ཕོ་མོ་བུ་དྲེད་དང་བྱི་བའི་མགོ་ཅན་རྣམས།
གནས་སེམས་ཅན་ཡོངས་ལ་འཆོ་བ་ལས། དེ་དག་འདུལ་བའི་ཕྱིར་ཨོ་རྒྱན་གྱི་དུར་ཁྲོད་ཆོས་ཀྱི་དབྱིངས་སུ་དྲག་པོའི་གཞལ་ཡས་ཁང་ཆེན་པོར་དཔལ་རྡོ་རྗེ་གཞོན་ནུ་ཡབ་ཡུམ་གྱི་མཁའ་གསང་ནས། ཁྲོ་བཅུ་ཁྲ་ཐབས་དང་བཅས་པ་ཕྱོགས་བཅུར་སྤྲོས་ནས། དམ་སྲི་བཅུ་གདན་དུ་བྱས་ནས་འཁོད་ཅིང་ཁྲོ་བོ་ཁམས་གསུམ་རྣམ་རྒྱལ། རིག་པའི་རྒྱལ་པོ་བྱེ་བ་ཁྲག་ཁྲིག་དང་། ཡེ་ཤེས་ཀྱི་ཁྲོ་བོ་དཔག་ཏུ་མེད་པ་དང་བཅས་པས་དྲག་པོའི་མཆོད་པས་མཆོད་ཅིང་རྒྱུད་གསུངས་པར་གསོལ་བ་བཏབ་སྟེ། རྡོ་རྗེ་གཞོན་ནུའི་ངེས་ཚིག་འཁོར་འདས་དབྱེར་མེད་ངེས་དོན་གྱི་གླེང་གཞི་ལས་བརྩམས། རྡོ་རྗེ་ཕུར་པ་གསང་བ་བླ་ན་མེད་པའི་རྒྱུད་སྡེ་རྒྱ་ཆེར་གསུངས་སོ། ། དེ་བཞིན་དུ་རྡོ་རྗེ་ཁྲོས་པ་རྩ་བའི་རྒྱུད་དང་། ཕུར་པ་གསང་བའི་དགོངས་རྒྱུད་དང་།
འཇིག་རྟེན་སྣང་བྱེད་ལ་སོགས་པའི་རྒྱུད་མང་པོར་རུ་ཏྲ་བཏུལ་བའི་ཚུལ་དང་། ཕྱོགས་སྐྱོང་བཅུ་བསྒྲལ་བ་དང་བསྲུང་མ་རྣམས་དམ་ལ་བཏགས་པའི་ཚུལ་མང་པོ་གསུངས་པ་ཕལ་ཆེར་མཚུངས་ལ། འོན་ཀྱང་འགའ་ཞིག་རང་རྒྱུད་པ་དང་། འགའ་ཞིག་སྤྲུལ་པའི་ནུ་ཏྲ་བཏུལ་བས་རང་རྒྱུད་པ་རྣམས་སྐྲག་སྟེ་རིམ་གྱིས་འདུལ་བའི་ཐབས་དང་། གཞན་ཡང་ཕྱི་སྲིད་པའི་ཕུར་པ་དྲེགས་པ་རང་རྒྱུད་པ་དང་སྦྱར་བའི་དཀྱིལ་འཁོར་དང་། ནང་དེ་དག་བསྒྲལ་ཞིང་བྱང་ཆུབ་ལ་བཀོད་པའི་དཀྱིལ་འཁོར་དང་། གསང་བ་ངེས་དོན་མཐར་ཐུག་་— 57 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དཀྱིལ་འཁོར་ཐམས་ཅད་བསྐལ་པ་དཔག་ཏུ་མེད་པའི་སྔོན་རོལ་ཐོག་མ་མེད་པ་ནས་རང་བཞིན་ལྷུན་གྲུབ་ཏུ་ཡོད་པ། དེ་བཞིན་གཤེགས་པ་རྣམས་ཀྱི་ཡེ་ཤེས་ཀྱི་གཟིགས་སྣང་དང་། བྱང་ཆུབ་སེམས་དཔའ་རྣམས་ཏེང་ངེ་འཛིན་གྱི་སྣང་བ་དང་།
འདུལ་བྱ་སོ་སོར་སྐྱེ་བོའི་ལས་སྣང་སྣ་ཚོགས་ཏེ། ཆོས་ཀྱི་སྐུ་དང་ལོངས་སྤྱོད་རྫོགས་པའི་སྐུ་དང་། སྤྲུལ་པའི་མཛད་པ་ཡུལ་དུས་རྣམ་པ་མ་ངེས་པ་སྣ་ཚོགས་སུ་འབྱུང་བའོ། ། དེའི་ཕྱིར་ཕུར་བསྲུང་དྲེགས་པའི་ཚོགས་ཀྱི་སྐྱེ་རྒྱུད་སྔོན་བྱུང་ཕུར་པ་མདུང་རྩེ་དམར་པོའི་རྒྱུད་ལས་འདི་ལྟར་གསུངས་སོ། ། བཅོམ་ལྡན་འདས་འོག་མིན་གྱི་གནས་ན་རྡོ་རྗེ་ཁྲོ་བོའི་ཚོགས་དང་ཐབས་གཅིག་ཏུ་བཞུགས་པ་ལ། ཀརྨ་ཧེ་ནུ་ཀས་ཞུས་ཏེ་གསུངས་པ། སྔོན་འཇིག་རྟེན་འདི་ཆགས་ནས་སྟོང་པར་གྱུར་ཏེ། ཡང་ཆགས་པའི་དུས་ཤིག་གི་ཚེ། ལྷའི་སྤྲུལ་པ་བྱ་རྒོད་གཅིག སྲིང་མོའི་སྤྲུལ་པ་སྟག་མོ་ཞིག་བྱུང་བ་ལས།
ཤར་ཕྱོགས་ཤེལ་གྱི་བྲག་དཀར་པོ་ལ་བྱའི་ཚང་བཅས་པ། བྱ་དང་སྟག་གཉིས་མ་འཕྲད་ཡིད་ཀྱིས་ཆགས་པ་སྤྱད་པས། སྒོ་ང་བདུན་དང་ཆུ་སྦུར་གཉིས་བྱུང་ངོ་། ། དེ་ཡང་སྒོ་ང་བདུན་ནི། ཤེལ་དང་། དངུལ་དང་། ལྕགས་དང་། གསེར་དང་། ཟངས་དང་། གཡུ་དང་།
མཆོང་གི་སྒོང་ངའོ། ། ཆུ་སྦུར་གཉིས་ལ་ཡིད་མ་ཆེས་ནས་ཆུས་བརྡོལ་བས་བུ་མོ་བདུན་བྱུང་བས་བྱ་འགྲོགས(འདྲོགས)ནས་ཚང་བོར་རོ། ། བུད་མེད་བདུན་ལས་གཅིག་གིས་ཤེལ་སྒོང་བརྟོལ་བས་མི་དཀར་པོ་དཔྲལ་བ་ན་མིག་གཅིག་ཡོད་པ་བྱུང་། ཡང་བུད་མེད་གཅིག་གིས་དངུལ་སྒོང་བརྟོལ་བས་མི་སྐྱ་བོ་རའི་མགོ་ཅན་གཅིག་བྱུང་། ཡང་བུད་མེད་གཅིག་གིས་ལྕགས་སྒོང་བརྟོལ་བས། མི་ནག་པོ་ལག་པ་དགུ་པ་གཅིག་བྱུང་། ཡང་བུད་མེད་གཅིག་གིས་གསེར་སྒོང་བརྟོལ་བས་མི་སེར་པོ་མིག་དམར་གཅིག་བྱུང་། ཡང་བུད་མེད་གཅིག་གིས་གཡུ་སྒོང་བརྟོལ་བས་མི་སྔོན་པོ་སྦལ་བའི་མགོ་ཅན་གཅིག་བྱུང་། ཡང་ཟངས་སྒོང་བརྟོལ་བས་མི་དམར་པོ་རྭ་སྐྱེས་ཁམ་པ་ལ་ཞེན་པ་གཅིག་བྱུང་། ཡང་མཆོང་སྒོང་བརྟོལ་བས་བུད་མེད་ནག་མོ་མིག་གཅིག་ནུ་མ་གཅིག་ཡོད་པ་ཞིག་དང་།
གཅན་གཟན་གྱི་མགོ་ཅན་ཞིག་དང་། གཞན་བུད་མེད་བཞི་སྟེ་དྲུག་བྱུང་། དེ་ནས་མི་དཀར་པོ་མིག་གཅིག་པ་དང་། བུད་མེད་ནག་མོ་མིག་གཅིག་པ་གཉིས་བརྩིས་པས། བུ་དགུ་མདའ་གཞུ་དང་མདུང་ཐོགས་པ་དང་བུ་བཅོ་བརྒྱད་བྱུང་ངོ་། ། ཡང་མི་སྐྱ་བོ་རའི་མགོ་ཅན་དང་། བུད་མེད་ཁྱིའི་མགོ་ཅན་གཉིས་བརྩིས་པས་སྤྲེའུ་མགོ་ཅན་ཉིས་བརྒྱ་དང་། བྱིས་པ་བོང་བུའི་མགོ་ཅན་ཉིས་བརྒྱ། བྱིས་པ་བུ་ཆུང་གི་མགོ་ཅན་ཉིས་བརྒྱ་སྟེ་བུ་སྟོང་བྱུང་ངོ་། ། མི་ནག་པོ་ལག་པ་དགུ་པ་དང་།
བུད་མེད་བཟང་མོ་གཅིག་རྩིས་པས་ཁྱེའུ་གསུམ་བྱུང་ངོ་། ། མི་དམར་པོ་རྭ་སྐྱེས་མོ་ཞོན་པ་དང་བུད་མེད་བཟང་མོ་གཅིག་རྩིས་པས་ཁྱེའུ་གསུམ་བུ་མོ་གསུམ་བྱུང་ངོ་། ། མི་སེར་པོ་མིག་དམར་ཅན་དང་། བུད་མེད་བཟང་མོ་གཅིག་རྩིས་པས་ད་ 58 ད་ ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བུ་མོ་གསུམ་བྱུང་ངོ་། ། ཡང་ཆུ་སྦུར་གཅིག་བརྟོལ་བས། བདུད་དཀར་མོ་དཔྲལ་བ་ན་མིག་གཅིག་ཡོད་པ། བུད་མེད་སེར་མོ་རལ་གཅིག་གནམ་དུ་བསྒྲེང་བ། བུད་མེད་དམར་མོ་ལྕགས་ཀྱུ་ཐོགས་པ།
བུད་མེད་སྔོན་མོ་དབྱུག་ཐོ་ཐོགས་པ་བྱུང་ངོ་། ། དེ་དག་གིས་སེམས་ཅན་ཡོངས་ལ་གནོད་ཅིང་འཚེ་བར་བྱེད་པས། འདུལ་བའི་ཕྱིར་བཅོམ་ལྡན་འདས་རྡོ་རྗེ་གཞོན་ནུ་ཞལ་གསུམ་ཕྱག་དྲུག་པར་སྤྲུལ་ཏེ་ཞལ་བར་སྣང་ཙམ་དུ་གདངས་ཏེ། མི་དཀར་པོ་བུད་མེད་དང་བཅས་ཞལ་དུ་གསོལ་ནས་ཕོ་ནང་དུ་བཏོན་པས་འཇིགས་སྐྲག་སྐྱེས་ཏེ་སྐྱབས་སུ་སོང་། བདག་གི་མདོག་དཀར་འདི་བཞེས་གཡས་ཞལ་དཀར་སེར་སྟོན་པར་མཛོད་ཅིག་ཅེས་བུད་མེད་དང་བཅས་སྲོག་སྙིང་ཕུལ་ཏེ་དམ་ལ་བཞག རྒྱལ་པོ་བློན་པོས་སྤྱན་གཅིག་པ་དང་། ཆུང་མ་ལ་བདག་ཉིད་ཆེན་མོར་མིང་བཏགས་སོ། ། ཐོད་པའི་ཕྲེང་བ་ཡང་ཕུལ་ལོ། ། དེ་ནས་མི་སྐྱ་བོ་རའི་མགོ་ཅན་དང་། ཆུང་མ་ཁྱིའི་མགོ་ཅན་གཉིས་བུ་སྟོང་དང་བཅས་པ་ཞལ་དུ་བརྔུབ་པས།
བུད་མེད་གླང་ཆེན་གྱི་ཀོ་རློན་ཕུལ། སྲོག་སྙིང་བཞེས་ཤིང་དམ་ལ་བཏགས། གནམ་ཐེའུ་དཀར་པོ་རའི་མགོ་ཅན་དུ་མིང་བཏགས་སོ། ། ཆུང་མས་མི་ལྤགས་ཀྱི་གཡང་གཞི་ཕུལ། ཤྭ་ན་མུ་ཁར་མིང་བཏགས། བུ་རྣམས་ཐེའུ་རང་སྟོང་ཚེར་མིང་བཏགས ། ཡང་མི་ནག་པོ་ལག་དགུ་འཁོར་དང་བཅས་པ་ཞལ་དུ་གསོལ་ནས་བཏུལ་བས་སྐུ་ནག་པོ་འདི་ཕུལ། ཞལ་དབུས་མཐིང་དུ་སྟོན་པར་མཛོད། བདག་གི་ཆུང་མ་འདི་ཡང་སྦྱོར་ཡུམ་དུ་འབུལ། བུ་ཚ་འཁོར་དུ་འབུལ་བྲེར་སྲོག་སྙིང་བཞེས་ནས་དམ་ལ་བཏགས།
བདུད་རྣམ་རོལ་ཞེས་མིང་བཏགས་སོ། ། ཆུང་མའི་ལག་ཏུ་རྡོ་རྗེ་བྱིན་ནས་རྡོ་རྗེ་ཡ་བྱིན་མིང་བཏགས་སོ། ། ཡང་མི་སེར་པོ་མིག་དམར་པོ་ཆུང་མ་དང་བཅས་པ་ཞལ་དུ་གསོལ་ཞིང་བཏུལ། སྐྱབས་སུ་སོང་ནས་སྟག་ལྤགས་ཀྱི་ཤམ་ཐབས་དང་ཆང་བུ་མོར་བཅས་པ་ཕུལ། སྲོག་སྙིང་བཞེས་དམ་ལ་བཏགས། ཆུ་གཟའ་མིག་དམར་དུ་བཏགས། ཆུང་མ་ལ་དབང་བསྐུར་ལག་ཏུ་རྡོ་རྗེ་བྱིན ། རྡོ་རྗེ་དེ་བྱིན་དུ་མིང་བཏགས་སོ། ། ཡང་མི་དམར་པོ་རྭ་སྐྱེས་ལ་ཞོན་པ་དེ་བཏུལ། སྐུ་མདོག་དམར་པོ་འདི་ཡང་བཞེས།
ཞལ་གཡོན་དམར་པོ་ལ་དངས་པར་མཛོད་ཟེར། སྲོག་སྙིང་བཞེས་དམ་ལ་བཏགས། བཙན་ཤུད་པ་རྡོ་རྗེ་ཟླ་བ་ཞེས་བཏགས ། ཆུང་མ་ལ་དབང་བསྐུར། རྡོ་རྗེ་བསེ་བྱིན་དུ་མིང་བཏགས་སོ། ། མི་སྔོན་པོ་སྦལ་པའི་མགོ་ཅན་ཆུང་མ་དང་བཅས་པ་བཏུལ་བས་དེ་སྦྲུལ་གྱི་རྒྱན་རྣམས་ཕུལ། ཆུང་མ་སྦྱོར་ཡུམ་དུ་ཕུལ་ཞིང་སྲོག་སྙིང་བཞེས་ནས་དམ་ལ་བཏགས། མིང་ཀླུ་དེངས་པོ་ཞེས་བྱ་བར་བཏགས། ཆུང་མའི་ལག་ཏུ་རྡོ་རྗེ་བྱིན་ནས་དབང་བསྐུར་རྡོ་རྗེ་ཕག་བྱིན་དུ་མིང་བཏགས་སོ། ། བུད་མེད་རྣམས་ཞག་གི་མཚོ་ལ་གནས་པས་ཞག་གི་ཟོར་རིས་ཕུལ།
ཁྲག་གི་མཚོ་ལ་གནས་པས་རཀྟའི་ཐིག་ལེ་ཕུལ་ལོ། ། མ་མོ་བདུན་དང་སྲིང་མོ་བཞིས་ཐལ་ཆེན་— 59 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གྱི་ཚོམ་བུ་ཕུལ། སྲོག་སྙིང་བཞེས་དམ་ལ་བཏགས། རྡོ་རྗེ་གར་གྱི་དབང་ཕྱུག་མ། ། རྡོ་རྗེ་གསལ་བ་གློགས་འཛིན་མ། ། རྡོ་རྗེ་ཀུན་བཟང་མཐུ་མོ་ཆེ། ། རྡོ་རྗེ་ཡེ་ཤེས་ཆེན་མོ། ། རྡོ་རྗེ་གསུངཆེན་འོད་འབར་མ། ། རྡོ་རྗེ་གསུང་སྒྲོག་ཆེན་པོ། །
རྡོ་རྗེ་སྒྲོལ་མ་ཟ་བྱེད་མ། ཞེས་མིང་བཏགས་སོ། ། གཞན་ཡང་ཤར་གྱི་དཀར་མོ་རྡོ་རྗེ་སྤྱན་གཅིག་མ། ལྷོའི་སེར་མོ་རྡོ་རྗེ་རལ་གཅིག་མ། ནུབ་ཀྱི་དམར་མོ་རྡོ་རྗེ་དབང་སྡུད་མ། བྱང་གི་སྔོན་མོ་རྡོ་རྗེ་ལས་མཁན་མ་ཞེས་མིང་བཏགས་ཤིང་དབང་བསྐུར་སྲུང་མར་བཀོད། ཕུར་སྲུང་རྣམས་ཀྱི་སྒྲུབ་ཐབས་ལས་ཚོགས་ཀྱི་རིམ་པ་རྒྱ་ཆེར་གསུངས། ཡང་ཡུམ་གཟུང་མའི་དངོས་གྲུབ་ཆེན་པོའི་རྒྱུད་ལས། སྔོན་འདས་པའི་དུས་ཀྱི་བསྐལ་པ་ཞིག་ལ་འཇིག་རྟེན་གྱི་ཁམས་འདིར་ཉི་ཟླ་སྟོང་རྩ་གཉིས་ཤར་ནས་རི་རབ་ཀྱི་ཕྱི་རོལ་ན་སྣང་ཞིང་སྲིད་པའི་སྐྱེ་འགྲོ་ཐམས་ཅད་ཚིག་མི་སྣང་བ་ལས། རི་རབ་ཀྱི་ཁོང་དཔག་བསམ་ཤིང་གི་རྩེ་མོ་ན།
ཡུམ་ཆེན་སྲིད་པ་བདེ་འགྲོ་ཁམས་གསུམ་ཡུམ་མཆོག་ཅེས་བྱ་བ་བཞུགས་པས་ཉི་ཟླ་དབང་དུ་སྡུད་པའི་ཕྱིར། སྤྲུལ་པའི་མ་མོ་དཀར་མོ་གཡུའི་རལ་པ་ཅན་གཅིག་བསྐྱེད་པས། དེས་ཉི་མ་རྣམས་ཐོད་དང་འཕྲེང་བ་བཅིང་། ཟུང་གཅིག་བཏང་བས་སྲིད་པ་ཆ་སྙོམས་ཤིང་ཆགས་སོ། ། ཡང་དེའི་ཚེ་རི་རབ་ཀྱི་འོག་ཏུ་མཚེའི་སྟེང་ན་བདུད་ཀ་ལ་ཆེན་པོ་ཞེས་བྱ་བ་གནས་ཏེ་དཀར་མོ་ཉི་ཟླ་དང་སྦྱོར་བར་བྱས་པས། བུ་མོ་སྤུན་བཞི་སྐྱེས་ཏེ། དེ་ནས་རིམ་གྱིས་དྲེག་པ་ཕོ་རྒྱུད་མོ་རྒྱུད་ཀྱི་ལྷ་ཚོགས་བྱུང་ཞིང་། དཔལ་ཆེན་པོས་དམ་ལ་བཏགས་ཤིང་ཆོས་ཀྱི་བསྲུང་མར་བསྐོས་སོ། ། མདོར་ན་བསྐལ་པ་དཔག་ཏུ་མེད་པའི་སྔོན་རོལ་ནས། དེ་བཞིན་གཤེགས་པ་རྣམ་པར་སྣང་མཛད་དང་།
དོན་ཡོད་གྲུབ་པ་དང་། དཔལ་ཆེན་པོ་དང་། ཁྲོ་བོ་ཆེན་པོ་བཅུ་ལ་སོགས་པས་བླ་ན་མེད་པའི་བྱང་ཆུབ་ཏུ་ཐུགས་བསྐྱེད་ནས། སངས་རྒྱས་ཀྱི་ཞིང་གྲངས་མེད་པ་ཡོངས་སུ་སྦྱངས་ཤིང་སེམས་ཅན་དཔག་ཏུ་མེད་པ་ཐེག་གསུམ་གྱི་བྱང་ཆུབ་ལ་བཀོད་ཅིང་། ཁྱད་པར་དུ་ཡང་སྙིགས་མ་ལྔའི་འཇིག་རྟེན་གྱི་ཁམས་འདིའི་སེམས་ཅན་མ་རུངས་པ་རྣམས་ཞི་བའི་ཐབས་ཀྱིས་འདུལ་བར་དཀའ་བས། མངོན་སྤྱོད་དྲག་པོའི་འཕྲིན་ལས་ཀྱིས་རུ་ཏྲ་ལ་སོགས་པའི་སེམས་ཅན་དཔག་ཏུ་མེད་པ་སྨིན་པར་མཛད་པའི་ཚུལ་དེ་དག་བྲམ་ཟེ་རྒྱ་མཚོའི་རྡུལ་གྱི་སྙིང་པོའི་སྨོན་ལམ་གྱི་ཁྱད་པར་དང་རྗེས་སུ་མཐུན་པའོ། ། དེའི་ཕྱིར་ཆེ་མཆོག་ཀུན་ཏུ་བཟང་པོ་དང་། རྡོ་རྗེ་ཕུར་པ་དང་། ཤཱཀྱ་ཐུབ་པ་རྣམས་དབྱེར་མེད་པ་སྟེ། བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས།
ཀུན་ཏུ་བཟང་པོ་སངས་རྒྱས་ཐམས་ཅད་ཀྱི་ཆོས་ཀྱི་སྐུ་དེ་བཞིན་ཉིད་རྣམ་པར་དག་པ་ལོངས་སྤྱོད་རྫོགས་པ་ལོངས་སྤྱོད་རྫོགས་པའི་སྐུ། ཆོས་ཐམས་ཅད་ཀྱི་ཏིང་ངེ་འཛིན་ལ་སྤྱོད་པ་རྣམ་པར་དག་པ་མངོན་པར་བྱང་ཆུབ་པའི་སྐུ་ནི་གཟུགས་ཁམས་སུ་དཀྱིལ་འཁོར་འབྱིན་པའི་སྐུ། སྤྲུལ་པའི་སྐུ་ནི་ཐབས་ལ་མཁས་གེ 60 — ་ ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། པས་གནས་ཐམས་ཅད་དུ་ཆོས་ཀྱི་འཁོར་ལོ་བསྐོར་བ་མཚན་དཔེས་བརྒྱན་པའི་སྐུ་རྣམ་པར་དག་པའི་སྐུ་ནི་དེ་བཞིན་ཉིད་དང་གཉིས་སུ་མེད་པའི་ཡེ་ཤེས་ཀྱི་དཀྱིལ་འཁོར་འབྱུང་བ་ལས་བྱང་ཆུབ་ཆེན་པོའི་སྐུ། རི་རབ་རིའི་རྩེ་མོའི་ཁང་བཟང་ན་ཞལ་རབ་ཏུ་རྒྱས་སོ། ། ཐབས་ལ་མཁས་པ་བྱ་རྒོད་ཕུང་པོའི་རི་ལ་རབ་ཏུ་བྱུང་བའི་ཆ་ལུགས་སུ་འཇམ་དཔལ་ལ་སོགས་པའི་བྱང་ཆུབ་སེམས་དཔའི་ཚོགས་ཀྱི་དཀྱིལ་འཁོར་བཞུགས་པ་ལ། བྱང་ཆུབ་སེམས་དཔའ་རྡོ་རྗེ་ཅན་གྱིས་ཞུས་ནས་རྒྱུ་འབྲས་ལྷུན་གྲུབ་ཀྱི་ཐེག་པ་གསུངས་པར་བཤད་དོ། ། དེ་བཞིན་དུ་རྡོ་རྗེ་སེམས་དཔའི་ནམ་མཁའ་ཆེ་ཞེས་བྱ་བའི་རྒྱུད་ལས།
འདི་ལྟར་དེ་བཞིན་གཤེགས་པ་ཐམས་ཅད་ཀྱི་བདག་ཉིད་བདེ་བའི་མཆོག་གི་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་སྤྲུལ་བཤད་ཅིང་། སྐུས་བྱིན་གྱིས་བརླབས་ནས། སྟོང་ཆེན་པོའི་འཇིག་རྟེན་གྱི་ཁམས་སུ་ཐུབ་དབང་བྱོན། མཛད་པ་བཅུ་གཉིས་བསྟན་ཅིང་། སྤྲུལ་པ་སྣ་ཚོགས་ཀྱིས་སེམས་ཅན་གྱི་དོན་མཛད་པ་དང་། འོག་མིན་ཆོས་ཀྱི་དབྱིངས་ཡུམ་གྱི་གཞལ་ཡས་སུ། ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་ཞུ་ལན་གྱི་སྣང་བར། ཆོས་ཉིད་འགྱུར་བ་མེད་པ་དང་། སྐུ་དང་ཡེ་ཤེས་བསྟན་པ་ལ་སོགས་པ་རྫོགས་པ་ཆེན་པོའི་ཆོས་ཀྱི་འཁོར་ལོ་གསུངས་པར་བསྟན་ཏེ།
གསང་སྔགས་གསར་མའི་རྡོ་རྗེ་སྙིང་བོ་རྒྱན་གྱི་རྒྱུད་ལས། རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་སྤྲུལ་བཤད་ཀྱི་སྐབས་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་ནས། བཅོམ་ལྡན་འདས་གདུག་པ་ཐམས་ཅད་འདུལ་བ་ཤཱཀྱ་ཐུབ་པ་འོག་མིན་གྱི་གནས་ནས་བྱོན་ཏེ། དགའ་ལྡན་གྱི་གནས་སུ་བཞུགས་ནས། ལྷའི་བུ་རྣམས་ལ་ཆོས་བསྟན་ནས་ཟས་གཙང་གི་རིགས་ལ་གཟིགས་ཏེ། མངོན་པར་བྱུང་ནས་བྱང་ཆུབ་ཀྱི་སྙིང་པོ་ལ་བཞུགས་ཏེ། བདུད་ལས་རྣམ་པར་རྒྱལ་བ་དང་མངོན་པར་བྱམ་ཆུབ་པའི་། ཚུལ་རྒྱ་ཆེར་གསུངས་པ་དང་མཚུངས་སོ། ། དེའི་ཕྱིར་མདོ་སྔགས་གསར་རྙིང་དགོངས་པ་གཅིག་པས་ཐུབ་པའི་རྣམ་པར་འདི་ལྟར། གཱི་ལ་ཡ་བཅུ་གཉིས་ཀྱི་མདོ་ལས།
དེ་བཞིན་གཤེགས་པའི་མཛད་པ་བསྟན་པ། ལ་ལར་ཡོངས་སུ་ལུང་བསྟན་ཚུལ། ། ལ་ལར་ལྷུམས་སུ་བཞུགས་པར་སྟོན། ། ལ་ལར་མངལ་ན་བདེ་བར་སྟོན། ། ལ་ལར་ལྷུམས་ནས་གཤེགས་པར་བལྟམས་ནས་སྟོན། ། ལ་ལར་ཕྱོགས་བཞིར་གཤེགས་པར་སྟོན། ། ལ་ལར་གཞོན་ནུ་རོལ་རྩེད་སྟོན། ། ལ་ལར་ཁྱིམ་པ་ལྟ་བུར་སྟོན། ། ལ་ལར་ཁབ་ལས་རབ་ཏུ་སྟོན། ། ལ་ལར་དཀའ་ཐུབ་མཛད་པ་སྟོན། །
ལ་ལར་སེམས་ཅན་སྐྱོ་བསྐྱེད་སྟོན། ། ལ་ལར་བདུད་ཚོགས་འདུལ་བར་སྟོན། ། ལ་ལར་བྱང་ཆུབ་ཤིང་དྲུང་དུ། ། ལ་ལར་རྡོ་རྗེ་གདན་ལ་གཤེགས། ། ལ་ལར་ཆོ་འཕྲུལ་ཆེན་པོར་སྟོན། ། ལ་ལར་རྣམ་པ་བཅུ་གཉིས་སུ། ། ལན་གསུམ་དག་ཏུ་འཁོར་ལོ་བསྐོར། ། ལ་ལར་མྱ་ངན་འདས་པར་སྟོན། ། ལ་ལར་སྐུ་ཡི་གདུང་དུ་སྟོན། ། ལ་ལར་སྤྲུལ་པའི་མཆོད་རྟེན་— 61 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
སྟོན། ལ་ལར་ཆོས་ཀྱི་གླེགས་བམ་སྟོན། ཞེས་སོགས་སོ། ། དེ་བཞིན་དུ་ཧེ་རུ་ཀ་གལ་པོའི་རྒྱུད་ལས་ཀྱང་འདི་སྐད་ཅེས། སྤྲུལ་སྐུ་བྱ་བ་གྲུབ་པ་ཡི། ། ཡེ་ཤེས་ངོ་བོ་ལས་ནི་གྱུར། ། སྤྱིར་ནི་འདུལ་བ་རྣམ་པ་བཞི། ། མཛད་པ་ཁྱད་པར་རྣམ་པ་གསུམ། ། སྐུ་བལྟམས་རང་བྱུང་དཀའ་ཐུབ་མཛད། ། སངས་རྒྱས་བདུད་འདུལ་འཁོར་ལོ་བསྐོར། །
ཆོ་འཕྲུལ་བསྟན་ནས་མྱ་ངན་འདས། ། མཛད་པ་མཆོད་རྟེན་བརྒྱད་པ་སྣང་། ། འཇིག་རྟེན་པ་དང་མཐུན་བྱེད་ཕྱིར། ། འཇིག་རྟེན་མཛད་པ་རྣམ་པ་དྲུག ། འཁོར་བ་ལས་ནི་རྣམ་པར་གྲོལ། ། དེ་ཕྱིར་འདས་པའི་མཛད་པ་དྲུག སངས་རྒྱས་སྤྲུལ་པའི་སྐུ་རྣམས་ལས། ། མི་ཡི་གདུལ་བྱ་འདུལ་མཛད་པ། ། བཅོམ་ལྡན་ཤཱཀྱ་སེང་གེ་ཡི། ། མཛད་པ་ཉི་ཤུས་བྱང་ཆུབ་བོ། །
ཞེས་གསུངས། དེའི་ཕྱིར་ཐུན་མོང་གི་མཛད་པ་ཕལ་ཆེར་ཡོངས་སུ་གྲུབ་པ་ལྟར་བཤད་ཀྱིས་མི་ལང་། ་ ཁྱད་པར་མཛད་པ་སྔགས་སྤྱོད་ཧེ་རུ་ཀའི་རྣམ་པར་ཐར་པ་དང་སྦྱར་བ་ཅུང་ཟད་བཤད་ན། ཐོག་མར་སྐུ་བལྟམས་པའི་མཛད་པ་ནི་ནམ་མཁའ་མཛོད་ཀྱི་རྒྱུད་འཇིག་རྟེན་འདས་པའི་མདོ་ལས་འདི་སྐད་ཅེས། སྟོན་པ་བཅོམ་ལྡན་འདས་ཀྱི་སྐུའི་སྤྲུལ་པ་སྲིད་པའི་རྩེ་མོ་ནས་དམྱལ་བ་ཡན་ཆད་སེམས་ཅན་གཡོ་འགུལ་ཐམས་ཅད་ཀྱི་ལྷུམས་སུ་ཞུགས་པ་ལས། སྤྲུལ་པའི་སྐུ་སྣ་ཚོགས་སུ་འཁྲུངས་ཏེ། སོ་སོའི་རྒྱལ་པོར་སྤྲུལ་ཏེ་སོ་སོའི་སྐུ་དང་སྐུས་ཆོས་སྟོན་ཏེ། འཇིག་རྟེན་དུ་སྐུ་མངོན་པར་གཤེགས་པའི་དུས་ན། བསྟན་པ་ཐེག་པ་ཆེན་པོ་ཉིད་འབྱུང་བའི་རྟགས་སུ། ཤཱཀྱ་ཐུབ་པ་གླང་ཆེན་དཀར་པོར་སྤྲུལ་ནས།
སྐུ་ལས་འོད་ཟེར་སྣ་ཚོགས་འཕྲོས་ནས། ཡུམ་གྱི་དབྱིངས་གཤེགས་པས་ཡུམ་གྱི་རྨི་ལམ་དུ་བབ་སྟེ་ཡུམ་གྱི་ལྷུམས་སུ་ཆགས་ནས་མི་ཡུལ་དུ་གཤེགས་པའི་དུས་ན་འཆི་བདག་གི་བདུད་ལ་སོགས་པ་རྒལ་ཏེ། ཕྱོགས་བཅུར་བདུད་སྡིག་ཅན་ཡང་སྤྲུལ་ཏེ། ནམ་མཁའ་ལ་མཚོན་ཆའི་ཆར་བབ་པ་ལས། མཆོད་པ་དང་རིན་པོ་ཆེར་བྱིན་གྱིས་རླབས་ནས་བཞག་གོ ། ཞེས་གསུངས་སོ། ། ཡང་རྡོ་རྗེ་གཟི་ལྡན་འབར་བའི་རྒྱུད་ལས། བཅོམ་ལྡན་འདས་བྱང་ཆུབ་སེམས་དཔའ་རྡོ་རྗེ་ཡུམ་གྱི་ལྟུམས་ན་འཁོརེ་བྱང་ཆུབ་སེམས་དཔའ་རྣམས་དང་ཐབས་དང་ཤེས་རབ་ཆེན་པོ་གཉིས་སུ་མེད་པའི་དགོས་པ་ཆེན་པོ་ལ་དབྱེར་མེད་པར་བཞུགས་པ་ན། འཇིག་རྟེན་ལོག་པར་སྤྱོད་པའི་ཆོས་སྣ་ཚོགས་དང་དེ་དག་གི་རྒྱབ་གནོན་པའི་བགེགས་དང་ལོག་འདྲེན་མང་དུ་བ་བྱུང་བ་ལས། བྱང་ཆུབ་སེམས་དཔའ་ངག་གི་དབང་ཕྱུག་གིས་ལུས་ཞིང་གི་རྡུལ་སྙེད་དུ་སྤྲུལ་ནས།
ཕྱི་ནང་གསང་བའི་མཆོད་པས་མཆོད་ནས། ཨེ་མ་ཧོ། བཅོམ་ལྡན་འདས་འཇིག་རྟེན་གྱི་ཁམས་འདི་ན་བགེགས་དང་། ཕྱོགས་སྐྱོང་བ་རྣམས་རྣལ་འབྱོར་པ་དང་། སེམས་ཅན་རྣམས་ལམ་རུང་པར་བགྱིད་ན་དེ་གང་གི་དུས་ལ་བབ་ལགས། འེ། ས་གསོལ་པ་དང་། ཁྲོ་བོ་ཆེན་པོ་བཅུའི་སྔོན་བྱུང་དང་། ཆེ་བའི་— 62 —སྒོ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ།
ཡོན་ཏན་གསུངས་ཏེ། དེ་དག་གི་འདུལ་བའི་དུས་ལ་བབ་པར་བཀའ་རྩལ་པས། བྱང་ཆུབ་སེམས་དཔའ་ངག་གི་དབང་ཕྱུག་གིས་ཀྱེ་འདིའི་དུས་ལ་བབ་བོ་ཞེས་གསོལ་བས། ཧཱུཾ་ཧཱུཾ་ཧཱུཾ་ཞེས་ཁྲོ་བོའི་ཚོགས་བསྐུལ་ཞིང་བཅོམ་ལྡན་འདས་ཞེ་སྡང་ཐམས་ཅད་འདུལ་བའི་གཙོ་བོ་རྡོ་རྗེ་འཛིན་ལ་ཞལ་གསུམ་ཕྱག་དྲུག་པ་རྡོ་རྗེ་དང་རིན་པོ་ཆེ་དང་འཁོར་ལོ་དྲིལ་བུ་དང་པདྨ་འཛིན་པའི་སྐུར་གྱུར་ཅིང་། ཁྲོ་བོ་རྣམས་ཀྱིས་ཀྱང་རྡོ་རྗེ་འཛིན་པ་བཀའ་ཅི་སྩལ་ཞེས་གནས་པས་ཕྱོགས་བཅུ་ནས་ཁྲོ་བོ་རྣམས་སྔོན་གྱི་ཐུགས་དམ་སྨོན་ལམ་གྱི་དབང་གིས་བྱོནཔས། དེའི་གདན་གཤོམས་ཤིག་ཅེས་བཀའ་སྩལ་ནས། ཁྲོ་བོ་བཅུའི་སྙིང་བོ་དང་སྔགས་རྣམས་གསུངས་ཤིང་། ཁྲོ་བོ་ཆེན་པོ་རྣམས་ཀྱིས་ཀྱང་སྔོན་ཐུགས་དམ་སྨོན་ལམ་གྱི་དབང་གིས་བ་བྱོན་ནས་རྫུ་འཕྲུལ་གྱི་བཀོད་པ་ཆེན་པོས་བགེགས་དང་ལོག་འདྲེན་རྣམས་འདུལ་བར་མཛད་ཅིང་མཚོན་ཆ་ལྔའི་བསྲུང་བའི་འཁོར་ལོ་ཆེན་པོར་གྱུར་པ་དང་། བགེགས་དང་ལོག་འདྲེན་འདུལ་བའི་ཚུལ་རྒྱ་ཆེར་གསུངས་སོ། ། གཞན་ཡང་སྐུ་བལྟམས་པ་དང་།
གཞོན་ནུ་རོལ་རྩེད་དང་། ཁྱིམ་ནས་མངོན་པར་བྱུང་བའི་སྐབས་ཐམས་ཅད་དུ་ཡང་། ལག་ན་རྡོ་རྗེ་དང་ཁྲོ་བོ་ཆེན་པོ་བཅུ་རིག་པའི་རྒྱལ་པོ་འཁོར་གྲངས་མེད་པ་དང་བཅས་པས་བསྲུང་ཞིང་། བདུད་དང་གནོད་སྦྱིན་ལ་སོགས་པ་རུ་ཏྲ་གདུག་པ་ཅན་དག་བཏུལ་བའི་སྔགས་ཀྱི་སྤྱོད་པ་མི་གཡོ་བའི་རྟོགས་པ་དང་། ཁྲོ་བོ་འཇིག་རྟེན་གསུམ་ལས་རྣམ་པར་རྒྱལ་བ་ཞེས་བྱ་བའི་དཀྱིལ་འཁོར་དང་། རྡོ་རྗེ་གསང་བ་ལ་སོགས་པར་དཀྱིལ་འཁོར་མང་པོ་གསུངས་པར་བཤད་དོ། ། ཡང་གནོད་སྦྱིན་གདོང་གསུམ་པའི་རྒྱུད་ཆུ་ཏེ་སྔོན་མོ་ཞེས་བྱ་བ་ལས། སྔོན་གྱི་དུས་བྱང་ཆུབ་སེམས་དཔའི་གནས་ཤིང་དྲུང་རབ་ཏུ་དགའ་བའི་ཚལ་ན། བཅོམ་ལྡན་འདས་མི་གཡོ་བའི་ཏིང་ངེ་འཛིན་ལ་བཞུགས་པའི་ཚེ། ལྷས་སྦྱིན་ལོག་པའི་སྤྱོད་པ་བྱེད་པ་ན།
བཅོམ་ལྡན་འདས་ཀྱི་ཐུགས་ཀྱི་འོད་ཟེར་ལས། ལྷོ་ཕྱོགས་རི་རྒོ་རྩེ་གཉིས་པ་དམར་ནག་འཁྱིལ་བའི་དུར་ཁྲོད་མ་མོ་གཤིན་རྗེའི་གནས་ན། གཤིན་རྗེ་ནག་པོ་རབ་ཏུ་ཁྲོས་པ་འབར་བར་བྱེད་པའི་ཏིང་ངེ་འཛིན་ལ་གནས་པས། ཏིང་ངེ་འཛིན་གྱི་འོད་ཟེར་གྱིས་བསྐུལ་ནས། སྤྱན་གྱི་འོད་ཟེར་དང་ཐུགས་ཀྱི་སྦྱོར་བ་བཀྱེ་བས་ལྷས་སྦྱིན་རབ་ཏུ་དངངས་སོ། ། དེའི་ཚེ་བྲམ་ཟེ་མོ་མཛིས་ལྡན་མ་ལ་སོགས་པས་གསོལ་ཏེ། ལྷས་སྦྱིན་ལ་སོགས་པ་དུག་ལྔའི་རང་བཞིན་ཅན་ཞི་བས་མི་ཐུལ་བས། འདུལ་བའི་སྦྱོར་བ་མཛད་པར་གསོལ་བས་སངས་རྒྱས་མཐུས་འཆི་བདག་ཆེན་པོ་དེས་ཐུགས་ཀ་ནས་འོད་ཟེར་བཀྱེ་སྟེ། འཇིགས་བྱེད་ནག་པོའི་ཐོག་ཕབ་པ་ལས་ལྷས་སྦྱིན་འཁོར་དང་བཅས་པ་དངངས་ཤིང་བརྒྱལ་བར་གྱུར། དེའི་ཚེ་གཤིན་རྗེ་ནག་པོ་དེ་མགོ་བོ་རི་རབ་ཀྱི་རྩེ་ལས་ཐལ་ཏེ་ལྷ་རྣམས་དབང་དུ་བསྡུས་ཞབས་རྒྱ་མཚོའི་གཏིང་དུ་བརྐྱངས་པས་ཀླུ་རྣམས་དབང་དུ་བསྡུས།
ཕྱག་བར་སྣང་དུ་བརྐྱངས་པས་བར་ལྷ་— 63 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྲིན་སྡེ་བརྒྱད་དབང་དུ་བསྡུས། བ་སྤུ་བྱེ་བ་ས་ཡ་ལས་འོད་ཟེར་སྤྲོས། བདུད་ཀྱི་དམག་དཔུང་བྱེ་བ་ས་ཡ་རྡུལ་དུ་བརླག་གོ ། དེ་ནས་བཅོམ་ལྡན་འདས་ལ་སླར་ཕུལ་བས་འཆར་ཀ་ནག་པོ་ཁྱོད་ལེགས་སོ། ། བྱང་ཆུབ་སེམས་དཔའ་ཁྱོད་ལེགས་སོ། ། ཞེས་གསུངས་སོ། ། གཞན་ཡང་གཱི་ལ་ཡ་བཅུ་གཉིས་ཀྱི་མདོ་ལས། བཅོམ་ལྡན་འདས་གསང་བ་གསུམ་གྱི་བདག་པོ་རྡོ་རྗེ་བཙུན་མོའི་བྷ་ག་ལ་རྣལ་འབྱོར་གྱི་དབང་ཕྱུག་ཞིང་གི་རྡུལ་སྙེད་དང་ཐབས་གཅིག་ཡུམ་གཞིས་རྡོ་རྗེའི་གླུས་བསྐུལ་ནས། རོལ་པའི་སྐུ་ཞལ་གསུམ་ཕྱག་དྲུག་པར་བཞེངས་ཤིང་།
འདོད་ཆགས་ཆེན་པོའི་སྦྱོར་བས་རིགས་ལྔ་ཡབ་ཡུམ་བཞི་སེམས་དཔའ་སེམས་མ་མཆེད། ལྷོ་སྒོ་སྐྱོང་སོགས་སྤྲུལ་ཞིང་བསྒྱུར་བར་གསུངས་པའི་ཚུལ་དང་། རྡོ་རྗེ་ཕུར་པ་སངས་རྒྱས་མདུད་པ་ཞེས་བྱ་བའི་རྒྱུད་གླེང་གཞི་དང་། ཕུར་པ་སངས་རྒྱས་ཐམས་ཅད་ཀྱི་ཡེ་ཤེས་ཀྱི་རྩེ་མོ་ཞེས་བྱ་བའི་རྒྱུད་ཀྱི་གླེང་གཞི་དང་། ཕུར་པ་གསང་བའི་རྒྱུད་ཀྱི་གླེང་གཞི་དང་། ཕུར་པ་གསང་བའི་རྒྱུད་གླེང་གཞི་ཞི་ཁྲོའི་དཀྱིལ་འཁོར་སྤྲུལ་བཤད་མཛད་ཚུལ་རྣམས་དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཞེས་བྱ་བའི་ཐེག་པ་ཆེན་པོའི་མདོ་དང་དགོངས་པ་མཚུངས་ཏེ། བྱང་ཆུབ་སེམས་དཔའ་དོན་ཐམས་ཅད་གྲུབ་པ། དཀའ་ཐུབ་ལས་བཞེངས་ཏེ། བྱང་ཆུབ་ཀྱི་སྙིང་པོར་གཤེགས་པ་མངོན་དུ་ཕྱོགས་པ་ན། འཛམ་བུའི་གླིང་དེ་བཞིན་གཤེགས་པ་ཚད་མེད་གྲངས་མེད་པ་དག་གིས་ཏིལ་གྱི་གང་བུ་བཞིན་དུ་གང་ཞིང་དེ་བཞིན་གཤེགས་པར་རེ་རེའི་སྐུ་ལས་ཀྱང་སངས་རྒྱས་གྲངས་མེད་པ།
དེ་བཞིན་གཤེགས་པ་ཐམས་ཅད་འདུས་ཏེ་དབང་བསྐུར་ཞིང་རི་རབ་ཀྱི་རྩེ་མོར་རྡོ་རྗེ་དབྱིངས་ཀྱི་དཀྱིལ་འཁོར་སྤྲུལ་ཞིང་ལྷ་ཆེན་པོ་ལ་སོགས་པའི་དྲག་པོ་མ་རུང་པ་ཐམས་ཅད་ཀྱང་བཀུག་ཅིང་ཡོངས་སུ་བཏུལ་ནས་བྱང་ཆུབ་ཀྱི་སྙིང་བོ་ག་ལ་བར་གཤེགས་ཏེ། འཇིག་རྟེན་དང་མཐུན་པར་བྱ་བའི་ཕྱིར་རྩེ་བསླང་བ་སོགས་མཛད་ཅིང་བྱང་ཆུབ་ཀྱི་སྙིང་པོར་རྩྭའི་གདན་ལ་བཞུགས་ཏེ། བདུད་སྡེ་དང་བཅས་པ་ཕམ་པར་བྱས་ནས་མངོན་པར་རྫོགས་པར་སངས་རྒྱས་པའི་ཚུལ་བསྟན་པར་བཤད་དོ། ། བདུད་ཇི་ལྟར་བཏུལ་བའི་ཚུལ་ཁྲོ་བོ་ཆེན་པོ་མི་གཡོ་བའི་རྒྱུད་ལས། བཅོམ་ལྡན་འདས་ཁྲོ་བོ་ཆེན་པོ་སྐུ་མདོག་མཐིང་ནག་ཞལ་སྟོང་ཕྲག་སྟོང་ཧ་ཧ་བཞད་པ། ཞབས་སྟོང་ཕྲག་སྟོང་བརྐྱངས་བསྐུམ་གྱི་ཚུལ་དུ་བཞུགས་པ། ཕྱག་སྟོང་ཕྲག་སྟོང་རྡོ་རྗེ་ཕུར་བུ་དང་རལ་གྲི་དང་རྩེ་གསུམ་དང་། ཐོ་བ་དང་། མདའ་གཞུ། ལྕགས་སྒྲོགས་ལ་སོགས་པ་མཚོན་ཆ་སྣ་ཚོགས་འཛིན་པ།
སྐུ་རི་རབ་དང་མཉམ་པའི་བ་སྤུའི་སྒོ་ཐམས་ཅད་ནས་སྤུལ་པའི་ཁྲོ་བོ་རྡུལ་ཕྲ་རབ་ཀྱི་གྲངས་དང་མཉམ་པ་འཇིགས་པའི་སྒྲ་སྒྲོགས་པ་དང་། ཁྲོ་བོ་ཆེན་པོ་འཁོར་དང་བཅས་པ་སྤྲོས་ནས་བདུད་བཅོམ་པར་གསུངས་སོ། ། དེ་བཞིན་དུ་རྒྱུད་ཀྱི་རྒྱལ་པོ་འཇིག་རྟེན་སྣང་བྱེད་ལས་ཀྱང་། འཇིག་རྟེན་གྱི་ཁམས་ཡུམ་ལྔའི་བྷ་གའི་ཀློང་། ལྷུན་— 64 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གྲུབ་དྲག་པོའི་གཞལ་ཡས་ཁང་ཆེན་པོ། བཅོམ་ལྡན་འདས་དབུ་དང་ཕྱག་མཐའ་ཡས་པའི་གཱི་ལ་ཡ་ཆེན་པོ། གླང་ཆེན་གྱི་ཀོ་རློན་དང་། སྟག་ཤམ་ལས་འོད་ཟེར་རབ་ཏུ་འབར་བས་རིགས་ཀྱི་ཁྲོ་བོ་ཕྲ་མེན་ཕོ་མོ་སྒོ་བ་ཀོ་རི་སེང་ཧ་དབང་ཕྱུག་མའི་ཚོགས་ཐམས་ཅད་དང་།
ཕྱག་ན་རྡོ་རྗེ་དང་། འཇམ་དཔལ་དང་། སྤྱན་རས་གཟིགས་ལ་སོགས་པ་འབྲས་བུའི་བྱང་ཆུབ་སེམས་དཔའ་དང་། ས་དང་ལམ་ལ་གནས་པའི་རིག་འཛིན་གྱི་ཚོགས་དང་བཅས་སྣང་ཞིང་དགའ་བར་མཛད། དགྲ་བགེགས་རུ་ཏྲའི་ཚོགས་ཐམས་ཅད་སྒྲོལ་བའི་ཚུལ་གསུངས་སོ། ། གཞན་ཡང་བཅོམ་ལྡན་འདས་མངོན་པར་སངས་རྒྱས་ནས་མི་གཡོ་བའི་ཏེང་ངེ་འཛིན་ལ་བཞུགས་ནས་རྡོ་རྗེ་ཕུར་པ་ཆོས་ཐམས་ཅད་ཀྱི་གསང་བའི་དོན་དབྱིངས་དང་ཡེ་ཤེས་གཉིས་སུ་མེད་པའི་རྒྱུད་ཀྱི་རྒྱལ་པོ་ཡང་གསུངས་སོ། ། གཞན་པ་བདུད་བཏུལ་བའི་ཚུལ་ཁྱད་པར་མི་འདྲ་བ་ནམ་མཁའ་མཛོད་ཀྱི་རྒྱུད་ལས་འདི་ལྟར་མ་ཏྲྂ་ནུ་ཏྲ་བྱ་བ་དེས་ལྷ་སྲིན་ཐམས་ཅད་དབང་དུ་བསྡུས་ནས་ལྷའི་དབང་པོས་ཀྱང་མི་ཐུལ་བ། བཅོམ་ལྡན་འདས་ཀྱིས་བསྒྲལ་བར་དགོངས་ནས། ཉུང་དཀར་དང་ཚོས་བུབ་སྨུག་པོའི་ནང་དུ་སྲིན་མི་ནད་གཏོང་མ་བཙལ་ཏེ། རུ་ཏྲའི་ཕྱོགས་སུ་གཏོར་བས་ཁོའི་ལུས་ལ་ཕོག་སྟེ།
ཡན་ལག་ཐམས་ཅད་ཁྲག་དང་ཆུ་བུར་གྱིས་གང་བར་གྱུར། དེ་ནས་ལྕགས་དང་ཤིང་ཚེར་མ་ཅན་གྱི་ཕུར་པ་གཟའ་ཆེན་བརྒྱད་ལ་བསྐུར། འཕང་པས་རུ་ཏྲའི་ལུས་ལ་ལྡོག་གོ ། དེའི་འོག་ཏུ་ལྕགས་ཀྱི་སྡིག་པ་དང་། རྟེ་རྐང་གཅིག་བཙལ་ཏེ་གཟའ་བརྒྱད་རྦད་ཅིང་དྲག་སྔགས་བཏབ་པས་གཤིན་རྗེའི་བདག་པོ་མ་ཏྲྂ་རུ་ཏྲ་བཀུམས་སོ། ། དེའི་རོ་མགོ་བོ་ལྷོ་ནུབ་རྐང་པ་བྱང་ཤར་དུ་བསྟན་ནས་མི་ཡུལ་གཅིག་ཏུ་མི་ཤོམས་པར་རོ་སྟོད་སེང་ངའི་ཡུལ་དུ་བཞག་པ་ལས། དུར་ཁྲོད་ཆེན་པོ་གཅིག་ཆགས་ཤིང་། རྫུ་འཕྲུལ་གྱི་ཆོས་དར་རོ་སྨད་རྒྱ་གར་དུ་བཞག དུར་ཁྲོད་ཆེན་པོ་གཅིག་ཆགས་ཤིང་དམ་པའི་ཆོས་དར། ནང་ཁྲོལ་རྣམས་བལ་ཡུལ་དུ་བབས་དུར་ཁྲོད་ཆེན་པོ་ཕྱེད་ཆགས།
རྡོ་ཡི་མཆོད་རྟེན་བརྒྱ་རྩ་བརྒྱད་རང་བྱུང་སྐྱེས། སྤྱན་རས་གཟིགས་ཀྱི་སྐུ་མངོན་པར་བྱུང་། ཡུལ་འདི་གསུམ་ནི་དུར་ཁྲོད་ཕྱེད་དང་གསུམ་ཞེས་བྱའོ། ། དེ་ནས་མ་ཏྲྂ་གཤིན་རྗེའི་བདག་པོ་འགུམ་པའི་བུ་མེད་འཁོར་བཅས་བདུད་མ་ཏྲྂ་རུ་ཏྲའི་འཁོར་དུ་འདུལ། བདུད་ཀྱི་བ་དན་དང་རྒྱལ་མཚན་ནི་བཙུགས། རི་རབ་འཛུབ་མོའི་ཐོད་ལ་བཞག་ནས་སྤྱི་བོ་ལ་ལན་གསུམ་བསྐོར་ཏེ་གནས་པ་ལས། དེ་འདུལ་བའི་ཕྱིར་སྟོན་པ་ཉིད་དཔལ་ཧི་ནུ་ཀར་སྤྲུལ་ནས། བདུད་ཀྱི་འཁོར་སྲིན་མོ་རྣམས་ཀྱི་ནང་དུ་བྱོན་ནས་དབང་དུ་བསྡུས། ཐབས་ཀྱི་སྦྱོར་བས་སྤྲུལ་པའི་སྲས་ཧི་རུ་ཀ་ཆེན་པོ་དབུ་དགུ་ཕྱག་བཅོ་བརྒྱད་པ་ལ་མཚོན་ཆ་སྣ་ཚོགས་འཛིན་པ་ཞིག་བསྐྱེད་ཅིང་། གཞན་ཡང་སྤྲུལ་པའི་ཁྲོ་བོ་ཁྲོ་མོ་ཕྲ་མེན་གྱི་ཚོགས་སྤྲོས་ཏེ་འཁོར་ཐམས་ཅད་བཏུལ།
ཉུང་ཀར་དང་དྲག་སྔགས་ཀྱིས་བདུད་མ་ཏྲྂ་རུ་ཏྲ་ད་ 65 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བསྒྲལ་ཏེ། རོ་སོ་སོར་གཏོར་བས་སྨད་རྒྱ་གར་སྟོད་སིང་ངའི་ཡུལ། ནང་ཁྲོལ་བལ་ཡུལ། སྟ་ཟུར་གཡས་རྒྱ་ནག གཡོན་སྟག་གཟིག་གི་ཡུལ། ལག་པ་ལི་ཡུལ། རྐང་པ་གཡས་གཡོན། ཨོ་རྒྱན་དང་། ཁ་ཆེའི་ཡུལ་དུ་བབས་སོ། །
དེ་བཞིན་དུ་བདུད་ཀྱི་འཁོར་སྟོབས་པོ་ཆེ་ཐམས་ཅད་ཀྱང་བསྒྲལ་ཏེ། མ་ཏྲྂ་རུ་ཏྲས་རང་གི་སྐྱེ་བ་བསྐལ་པ་གསུམ་གྱི་བར་གར་སྐྱེས་དྲན་ཞིང་བཅོམ་ལྡན་འདས་ཀྱི་ཞབས་སྤྱི་བོར་བླངས། དམ་ཚིག་བསྒྲགས་ཏེ་མ་ཧཱ་ཀ་ལར་བཞག་གོ ། ཚུལ་འདི་ལས་འཕྲོས་ཉུང་དཀར་གྱི་ཚོགས་རྒྱ་ཆེར་གསུངས་སོ། ། ཡང་གསང་བ་ནོར་བུའི་ཐིག་ལེའི་རྒྱུད་ལས། བཅོམ་ལྡན་འདས་ཀྱི་ཐུགས་ཀ་ནས་དེ་བཞིན་གཤེགས་པའི་ཚོགས་དང་། བྱང་ཆུབ་སེམས་དཔའ་དང་། ལག་ན་རྡོ་རྗེ་རྣམས་སྤྲུལ་ཏེ། རྡོ་རྗེ་དབྱིངས་དང་ཁམས་གསུམ་རྣམ་རྒྱལ་གྱི་དཀྱིལ་འཁོར་གསུངས་ཤིང་། ལག་ན་རྡོ་རྗེས་སེམས་ཅན་གདུག་པ་ཅན་རྣམས་གང་གིས་འདུལ་གསོལ་བས་བཅོལ་ལྡན་འདས་ཀྱི་དགོངས་པ་བཞིན་རྡོ་རྗེ་སེམས་དཔས་ལྷ་ཆེན་པོ་ལ་སོགས་པའི་དྲག་པོ་གདུག་པ་ཅན་རྣམས་རྡོ་རྗེ་ལྕགས་ཀྱུས་བཀུག་ཅིང་།
ཁྲོ་བོ་ཆེན་པོ་ཧཱུཾ་ཀ་རས་གཟིར་ཞིང་རྡོ་རྗེ་སྤྱི་བོར་བཞག་ཅིང་བཀའ་བསྒོས་པས། ཆོས་ཀྱི་སྲུང་མར་ཁས་བླངས། སོ་སོའི་ཆུང་མ་རྣམས་བཅོམ་ལྡན་འདས་ལ་ཕུལ་བས་དབང་བསྐུར་ཞིང་། རྣལ་འབྱོར་དབང་ཕྱུག་ཁྲི་ཕྲག་མང་པོ་དང་ཐབས་གཅིག་ཏུ་བཞུགས་ཏེ་གསང་བ་མཆོག་གི་ཆོས་རྒྱ་ཆེར་གསུངས་སོ། ། གཞན་ཡང་བདེ་བ་ཆེན་པོ་བྱང་ཆུབ་ཀྱི་སེམས་རྨད་དུ་བྱུང་བ་ཞེས་བྱ་བའི་རྒྱུད་ལས། བཅོམ་ལྡན་འདས་བྱང་ཆུབ་ཀྱི་སྙིང་པོ་ན་བཞུགས་པའི་དུས། རྡོ་རྗེ་སེམས་དཔའ་དང་ཞུ་ལེན་གྱི་ཚུལ་དུ། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའི་ལྟ་བ་སོགས་འགོག་པའི་ཕྱིར། འཁོར་འདས་དབྱེར་མེད་དེ་བཞིན་གཤེགས་པས་ཡེ་ཤེས་ཀྱི་ལྟ་བ་རྫོགས་པ་ཆེན་པོའི་ཆོས་ཀྱི་རྣམ་གྲངས་རྒྱ་ཆེར་གསུངས་སོ། ། ཧེ་རུ་ཀ་གལ་པོའི་རྒྱུད་རྣམས་ཀྱང་སྐབས་འདིར་གསུངས་ཏེ།
ཧེ་རུ་ཀ་གལ་པོ་ཆེ་རྩ་རྒྱུད་ལེའུ་དགུ་པ་ལས། དེ་ནས་དེ་བཞིན་གཤེགས་པ་ཐམས་ཅད་འདུས་ཏེ། བྱང་ཆུབ་སེམས་དཔའ་དོན་ཐམས་ཅད་གྲུབ་པ་ཞེས་བྱ་བ་བྱང་ཆུབ་ཀྱི་སྙིང་པོར་བཞུགས་པ་གང་ན་བ་དེར་གཤེགས་ཏེ། བྱང་ཆུབ་སེམས་དཔའ་དེ་ལ་ཆེད་དུ་ལོངས་སྤྱོད་རྫོགས་པའི་སྐུར་བསྟན་ནས་འདི་སྐད་ཅེས་བཀའ་བསྩལ་ཏོ། ། ཞེས་འབྱུང་ངོ་། ། ཆོས་ཐམས་ཅད་ཀྱི་གསང་བའི་དོན་དབྱིངས་དང་ཡེ་ཤེས་གཉིས་སུ་མེད་པའི་རྒྱུད་ཀྱི་རྒྱལ་པོ་ལ་སོགས་པ་སྐབས་འདི་དག་ཏུ་གསུངས་སོ། ། གཞན་ཡང་རྡོ་རྗེ་སེམས་དཔའ་ནམ་མཁའ་ཆེ། ཞེས་བྱ་བའི་རྒྱུད་དང་། བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་གཞན་དག་ལས་ཀྱང་ཤཱཀྱ་ཐུབ་པ་ལ་ཕྱག་ན་རྡོ་རྗེས་ཞུས་ནས་རྫོགས་པ་ཆེན་པོའི་ཆོས་ཀྱི་འཁོར་ལོ་གསུངས་པའི་ཚུལ་རྒྱ་ཆེར་ཡོད་པས། ཤཱཀྱ་ཐུབ་པས་རྫོགས་ཆེན་མ་གསུངས་བྲེར་བའི་རྙིང་མ་དང་གསར་མའི་སྔགས་པ་རྣམས་ཀྱིས་— 66 —
༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གཟིགས་ཤིག སྒྱུ་འཕྲུལ་ཞི་ཁྲོའི་རྒྱུད་མང་པོ་ཡང་རྡོ་རྗེ་དབྱིངས་ཀྱི་རྒྱུད་དང་མཚུངས་ཏེ། དེ་བཞིན་གཤེགས་པའི་གསུང་གི་ཕྲིན་ལས་འདུལ་བྱའི་སྣང་བ་མི་འདྲ་བ་དང་། འགའ་ཞིག་སྔ་ཕྱིའི་ཁྱད་པར་ལ་ཕྱོགས་སུ་ལྷུངས་པར་གོའོ། ། གཞན་ཡང་དེ་བཞིན་གཤེགས་པ་ཐམས་ཅད་ཀྱི་འཁོར་ལོ་བྱ་བའི་རྒྱུད་ལས། བཅོམ་ལྡན་འདས་མངོན་པར་བྱང་ཆུབ་ནས་འོག་མིན་གྱི་གནས་སུམ་ཅུ་རྩ་གསུམ་ལྷའི་མདུན་ས་ཆོས་བཟང་ན་བཞུགས་པ་ན། ཁམས་གསུམ་ན་གནས་པའི་མཐུ་དང་དབང་བཙན་པ་ཐམས་ཅད་འདུས་ཚངས་པས་ཕྱག་བྱས་ཏེ། བཅོམ་ལྡན་འདས་སྤྱན་མ་འཛུམ་ཞིང་དགོངས་པ་ལ་བཞུགས་པ་ལགས་ཞེས་གསོལ་པས། ང་ཉིད་མངོན་པར་རྫོགས་པར་བྱང་ཆུབ་ནས་ལྷའི་གནས་འདིར་གཤེགས་ཏེ།
འགྲོ་བ་སེམས་ཅན་གྱི་དོན་ལ་དགོངས་པར་མཛོད་དང་། ཞེས་གསུངས་སོ། ། དེ་ནས་འཁོར་ཐམས་ཅད་ཀྱིས་མཆོད་ཅིང་། ཚངས་པས་ཆོས་གསུངས་པའི་སྐབས་དབྱེ་བར་ཞུས་པ་ལས། བཅོམ་ལྡན་འདས་ནམ་མཁའ་མཛོད་ཀྱི་ཏིང་ངེ་འཛིན་ལ་བཞུགས་ནས་སྔགས་དང་ཕྱག་རྒྱ་བསྟན་པས། སྟེང་གི་ནམ་མཁའ་ཐམས་ཅད་རིན་པོ་ཆེའི་གཞལ་ཡས་ཁང་དུ་གྱུར་ཏོ། ། དེ་ནས་ཡང་འཁོར་ཐམས་ཅད་ཀྱིས་བཅོམ་ལྡན་འདས་ཐུགས་རྗེ་ཆེན་པོ་དང་ལྡན་པས་རྒྱལ་བའི་སྐུ་བསྟན་དུ་གསོལ་བ་བཏབ་པ་དང་། ཀུན་ཏུ་བཟང་པོ་ཡབ་ཡུམ་གྱི་སྐུར་བསྟན་ཏེ་ཐབས་ཤེས་སུ་གྱུར་ནས་དེ་བཞིན་གཤེགས་པ་རིགས་རིགས་ལྔ་སྤྲོས། འབྱུང་བ་ལྔ་ཡབ་ལྔར་བྱིན་གྱིས་བརླབས་པས་ཐབས་ཤིས་སུ་གྱུར་ཏོ། ། སེམས་དཔའ་སེམས་མ་རྣམས་དང་།
སེམས་ཅན་རྣམས་བྱུང་། ཆོས་དང་དགེ་འདུན་ཡང་བྱུང་ཞིང་། དད་པའི་ཕྱིར་ཐབས་མཁས་པས་དགོངས་ཏེ་ལྷ་ཆེན་པོ་བརྒྱད་དང་། ཉི་ཟླ་དང་། ས་བདག་རྣམས་བཀའི་དམ་ལ་བཏགས་ཏེ་ཕྱོགས་སྐྱོང་བཅུ་བསྐོས་སོ། ། ཁྲོ་བོ་ཆེན་པོ་བཅུ་སྤྲོས་ནས། རང་རང་གི་ཡུམ་དང་བཅས། ཕྱོགས་སྐྱོང་བ་རྣམས་ཀྱི་སྟེང་དུ་བཀོད་དེ། སྙིང་པོ་ཕོག་ཅིང་ལག་ཆ་གཏད་དབང་བསྐུར་རོ། ། གཞན་ཡང་བསྐལ་པ་བཟང་པོའི་བྱང་ཆུབ་སེམས་དཔའ་རྣམས་དང་གཞན་ས་བཅུའི་བྱང་ཆུབ་སེམས་དཔའ་མང་པོ་དང་རིག་པ་འཛིན་པ་དང་དམ་ཅན་མང་པོ་མིང་བཏགས་ཤིང་སྙིང་པོ་ཕོག
ལག་ཆ་གཏད་ནས་རང་རང་གི་ལས་གྲུབ་པ་ལ་བཙུད། དེ་དག་དང་རྗེས་སུ་མཐུན་པར་གསང་སྔགས་རྡོ་རྗེ་ཐེག་པའི་དཀྱིལ་འཁོར་གྱི་འཁོར་ལོ་རྒྱ་ཆེར་གསུངས་སོ། ། ཚུལ་དེ་བཞིན་དུ་གཱི་ལ་ཡ་བཅུ་གཉིས་འབྱུང་བའི་རྒྱུད་ཐེག་པ་ཆེན་པོའི་མདོ་ཞེས་བྱ་བ་ལས། བཅོམ་ལྡན་འདས་གསང་བ་གསུམ་གྱི་བདག་པོ། རྣལ་འབྱོར་གྱི་དབང་ཕྱུག་གི་ཞིང་གི་རྡུལ་སྙེད་དུ་བཞུགས་པ་ལ་ཡུམ་བཞིས་རྡོ་རྗེའི་གླུས་བསྐུལ་ནས་རིགས་ལྔ་ཡབ་ཡུམ་སེམས་དཔའ་སེམས་མ་ཐུབ་པ་དྲུག་མཆོད་ལྷ་སྒོ་སྐྱོང་སོགས་སྤྲུལ་ཏེ། བྱང་ཆུབ་སེམས་ཀྱི་ངེས་པར་དཀྱིལ་འཁོར་གྱི་རིམ་པ་བཤད་པ། ཕྱག་རྒྱ་རྣམ་པར་སྤྲོས་པ་སྐུ་གསང་ད་ 67 ད་ ༄ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཐུགས་ཀྱི་སྤྲུལ་པས་འགྲོ་བ་ཇི་ལྟར་འདུལ་བའི་ཚུལ་ཁྱད་པར་རྡོ་རྗེ་ཕུར་པ་དབུ་སྟོང་ཕྱག་སྟོང་ཁམས་གསུམ་གྱི་རྡུལ་དང་མཉམ་པ། སྤྱན་བྱེ་བ་བརྒྱ་སྟོང་མངའ་བའི་སྐུར་བཞེངས་ཏེ།
དྲག་པོའི་དཀྱིལ་འཁོར་རྣམ་པར་བཀོད་པ་སོགས་ལས་བརྩམས་རྫོགས་རིམ་རྡོ་རྗེ་རྣལ་འབྱོར་འོད་གསལ་རྟགས་བཅུ་འཆར་ཚུལ་སོགས་དུས་ཀྱི་འཁོར་ལོ་དང་། དགོངས་པ་གཅིག་པར་གསུངས་སོ། ། རྒྱུད་ཀྱི་རྒྱལ་པོ་ལས་ཀྱི་འཕྲེང་བ་ཞེས་བྱ་བ་ལས་ཀྱང་། རྒྱུད་ཆོག་ལས་ཀྱི་ཕྲེང་བ་འདིར། ། དུས་ཀྱི་འཁོར་ལོར་རབ་གསུངས་པས། ། ཕྱི་ནང་གཟའ་དང་རྒྱུ་སྐར་དགེ ། ནང་དུ་ཁམས་དགུ་འདུ་ལུགས་རྟོགས། ། གསང་བ་ཡུམ་གྱི་བྷ་ག་རྒྱས། ། ཞེས་ཀྱང་འབྱུང་ངོ་། ། གཞན་ཡང་དེ་བཞིན་གཤེགས་པ་ཐམས་ཅད་ཀྱི་གསུང་ཐུགས་ཀྱི་གསང་བ་མཆོག་དམ་པའི་གསང་ཆེན་ཞེས་བྱ་བའི་རྒྱུད་རྣལ་འབྱོར་མ་ཆེན་པོ་དེ་ཁོ་ན་ཉིད་སྟོང་ཕྲག་ལྔ་བརྒྱ་པ་ལས།
རྡོ་རྗེ་འབར་བ་ཞེས་བྱ་བའི་ལེའུ་ལས་ཀྱང་། རྡོ་རྗེ་ཕུར་པའི་ཞི་ཁྲོའི་དཀྱིལ་འཁོར་སྤྲུལ་བཤད་རྡོར་དབྱིངས་དང་མཚུངས་པར་གསུངས་ཤིང་། དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་ཐེག་པ་ཆེན་པོའི་མདོ་ལས་ཀྱང་། རྡོ་རྗེ་དབྱིངས་ཀྱི་དཀྱིལ་འཁོར་དུ་། བཅོམ་ལྡན་འདས་རྣམ་པར་སྣང་མཛད་ཀྱིས་དྲེགས་པ་ཐམས་ཅད་འདུལ་བའི་ཕྱིར། དཔལ་ཕྱག་ན་རྡོ་རྗེ་མངོན་པར་དབང་བསྐུར་ཏེ། ཁྲོ་བོའི་དཀྱིལ་འཁོར་ཆེན་པོ་སྤྲོས་ཏེ་རྡོ་རྗེ་ཕུར་པའི་སྙིང་པོ་དང་། ཕྱག་རྒྱ་དང་ལས་སྣ་ཚོགས་གསུངས་པ་བསྟན་ནོ། ། མདོར་ན་ཕུར་པ་སངས་རྒྱས་ཐམས་ཅད་ཀྱི་ཡེ་ཤེས་ཀྱི་རྩེ་མོའི་རྒྱུད་དང་། རྡོ་རྗེ་ཕུར་པ་གསང་བའི་རྒྱུད་ཆེན་པོ་དང་ཕྲིན་ལས་ཕུན་སུམ་ཚོགས་པའི་རྒྱུད་ལ་སོགས་པ་མང་པོར་རྡོར་དབྱིངས་དཀྱིལ་འཁོར་སྤྲུལ་བཤད་མཛད་ཚུལ་ཕྱོགས་མཐུན་པར་ཡོད་པས།
བཅོམ་ལྡན་འདས་མངོན་པར་སངས་རྒྱས་ནས་ཡུན་རིང་པོ་མ་ལོན་པའི་དུས་སུ་གསུངས་པར་ངེས་སོ། ། ཡང་ཕུར་པ་ཕྲིན་ལས་འཁོར་ལོ་གབ་པའི་རྒྱུད་ལས། སྟོན་པས་གདུལ་བྱ་ཞི་བའི་ཆོས་ཀྱིས་འདུལ་བ་རྣམས་ལ། བདེན་པ་བཞིའི་ཆོས་ཀྱི་འཁོར་ལོར་གསུངས་ནས། ཡང་ལག་ན་རྡོ་རྗེ་ཞུས་ཏེ། ཞི་བས་འདུལ་བ་མ་ཡིན་པ་རྣམས་ལ་དྲག་པོའི་སྐུར་བཞེངས། ལྕང་ལོ་ཅན་དུ་དམ་ཆོས་བདུད་རྩི་ཕུར་པའི་ཆོས་རྣམས་སྐུའི་སྒོ་ནས་བསྟན་ཞིང་། ཡང་སུམ་ཅུ་རྩ་གསུམ་གྱི་གནས་སུ་འཇིགས་བྱེད་ཆེན་པོ་རྡོ་རྗེ་ཕུར་པ་ཞལ་གསུམ་ཕྱག་དྲུག་པར་སྤྲུལ་ཏེ། དཔུང་རྣམས་པར་འཛོམས་ཞེས་བྱ་བའི་ཏིང་ངེ་འཛིན་དང་། དཔུང་རྣམ་པར་སྡུད་པ་ཞེས་བྱ་བའི་ཏིང་ངེ་འཛིན་དང་།
ཟིལ་གྱིས་གནོན་པ་ཞེས་བྱ་བའི་ཏིང་ངེ་འཛིན་དང་། ཆོས་ཀྱི་འཁོར་ལོ་བཀོད་པ་ཞེས་བྱ་བའི་ཏིང་ངེ་འཛིན་ལ་སོགས་པ་དྲག་པོའི་འཕྲིན་ལས་ཀྱི་ཏིང་ངེ་འཛིན་ལ་བཞུགས་ཏེ། དབུའི་གཙུག་ཏོར་དང་ཐུགས་ཀྱི་དཔལ་བེའུ་དང་། ཕྱག་ཞབས་ཀྱི་འཁོར་ལོ་དང་། ལྕགས་ཀྱི་པདྨ་ལ་སོགས་ལས་དྲག་སྔགས་ཕོ་ཉ་མོ་སྤྲོས་ཤིང་། གེ 68 —རྒུ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བདུད་དང་ལོག་འདྲེན་ལ་སོགས་པ་སྒྲོལ་བ་སྔགས་དྲུད་ཕྱག་རྒྱ་དྲུག་འཁོར་ལོ་དྲུག་ལ་སོགས་པ་རྒྱ་ཆེར་གསུངས་སོ། ། གཞན་ཡང་བཅོམ་ལྡན་ཐུབ་པའི་དབང་པོས་འདུས་པ་ཆེན་པོའི་ཆོས་ཀྱི་འཁོར་ལོ་བསྐོར་བར་མཛད་པ་དང་།
བདུད་སྡིག་ཅན་གྱི་བདུད་རིས་ཀྱི་དམག་དཔུང་ཆེན་པོ་བཤམས་པ་ཐམས་ཅད་ཀྱི་དཀྱིལ་འཁོར་རྣམ་པར་འཇོམས་པའི་སྔགས་དང་ཏིང་ངེ་འཛིན་གྱིས་ཕམ་པར་མཛད་པ་དང་། ཆོ་འཕྲུལ་ཆེན་པོའི་མཛད་པའི་སྟོན་པ་དྲུག་དང་། བདུད་ཀྱི་རིགས་ཐམས་ཅད་བསྐྲད་ཅིང་ཕམ་པར་མཛད་པ་སོགས་ཀྱང་འདུལ་བྱའི་རིམ་པས་གང་ལ་གང་འདུལ་དྲག་པོའི་འཕྲིན་ལས་ཆེན་པོའི་ཁྲོ་བོའི་ཚོགས་སྲིན་པོའི་དམག་དཔུང་ལྟ་བུ་འཇིགས་པ་གད་རྒྱངས་ཆེན་པོ་སྒྲོག་པ་སྤྲུལ་ཞིང་ལག་ན་རྡོ་རྗེ་མེ་ལྟར་འབར་བ་ཐོགས་ནས་བདུད་དང་མུ་སྟེགས་བྱེད་རྣམས་འདུལ་བར་མཛད་པ་ཡང་། དྲག་པོ་རུ་ཏྲའི་ཚོགས་བསྒྲལ་བ་ཡིན་ཞིང་། ཚུལ་དེ་དག་དང་རྗེས་སུ་འབྲེལ་བ། གསང་སྔགས་རྡོ་རྗེ་ཐེག་པའི་ཆོས་ཀྱི་འཁོར་ལོ་གསུངས་པ་རྣམས་ལས་དགྲ་བགེགས་བསྐྲད་པ་དང་། ལིང་ག་སྒྲོལ་བ་ལ་སོགས་པ་ཐམས་ཅད་ཁྲོ་བོ་ཆེན་པོ་བཅུ་དང་། རྡོ་རྗེ་ཕུར་པའི་རིགས་སྔགས་ལས་ཚོགས་དང་རྗེས་སུ་མ་འབྲེལ་བ་མེད་དེ། སྒྱུ་འཕྲུལ་དྲྭ་བའི་རྒྱུད་ལས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་ཕུར་པའི་ཡེ་ཤེས་ཀྱི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་ཏེ།
ཁམས་གསུམ་ཐམས་ཅད་ཡེ་ཤེས་ཀྱི་སྐུ་དང་གསུང་ཐུགས་རྡོ་རྗེ་ཕུར་པ་ཞེས་བྱ་བ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་རྣམས་ལས་བྱུང་ངོ་ཞེས་དང་། དཔལ་གསང་བ་འདུས་པ་ལས་ཨེ་མ་ཧོ་རྡོ་རྗེ་རྣམ་པར་འཇོམས། ། ཕུར་འདེབས་སངས་རྒྱས་ཐམས་ཅད་ཀྱེ། ། བྱང་ཆུབ་སེམས་དཔའ་གྲགས་ཆེན་ཏེ། ། སྐུ་གསུང་ཐུགས་ཀྱི་རྡོ་རྗེ་རྣམས། ། ཕུར་བུས་བཏབ་པ་ཡང་དག་བཤད། ། ཅེས་གསུངས། དེ་བཞིན་དུ་གསང་བ་ཐམས་ཅད་སྟོན་པ་རྡོ་རྗེ་ཡེ་ཤེས་ཀྱི་རྒྱུད་སྡེ་ཇི་སྙེད་ལས་འབྱུང་ངོ་། ། དེ་བཞིན་དུ་ཧེ་རུ་ཀ་གལ་པོའི་རྒྱུད་དུ། ཡང་དག་ཐུགས་ཀྱི་སྤྲུལ་པ་ལ། །
རྡོ་རྗེ་རིགས་དང་ཐུགས་ཀྱི་ལྷ། ། ཐུགས་ཡང་སྐུ་གསུང་ཐུགས་གསང་བཞི་འགྱུར། ། མཁའ་འགྲོ་བདེ་མཆོག་ཞེས་བྱ་བ། ། སངས་རྒྱས་མཉམ་སྦྱོར་སྐུ་ཡི་རྒྱུད། ། སྐུ་གསུང་ཐུགས་ཀྱི་འཁོར་ལོ་ཅན། ། འཁོར་ལོ་བདེ་མཆོག་གསུང་གི་རྒྱུད། ། ཐུགས་ཀྱི་སྒྱུ་མ་བདེ་མཆོག་འདི། ། ཧེ་རུ་ཀ་ཡི་གལ་པོ་ཉིད། ། ཅེས་གསུངས་སོ། ། དེའི་ཕྱིར་རྙིང་མ་དང་གསར་མའི་རྒྱུད་སྡེ་ཆེན་པོ་རྣམས་དགོངས་པའི་གནད་མི་འགལ་བ་ཡེ་ཤེས་ཕུར་པའི་ངེས་དོན་རྫོགས་རིམ་ངེས་དོན་ཟབ་མོར་ཤེས་པར་བྱའོ། །
མདོར་ན་དེ་བཞིན་གཤེགས་པ་ཤཱཀྱ་ཐུབ་པས་ཆོས་ཀྱི་འཁོར་ལོ་བསམ་གྱིས་མི་ཁྱབ་པ་གསུངས་པ་ཐམས་ཅད་སྡེ་སྣོད་གསུམ་རྒྱུད་སྡེ་བཞིར་འདུས་ཤིང་། དེ་ཡང་ཐེག་པ་ཆུང་ངུའི་འདུལ་བ་ལས་ཐེག་པ་ཆུང་ངུའི་མངོན་བ་མང་དེ་ལས་ཐེག་པ་ཆུང་ངུའི་མདོ་སྡེ་མང་། གེ 69 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དེ་ཐམས་ཅད་ལས་ཐེག་པ་ཆེན་པོའི་མངོན་པ་མང་། དེ་ལས་ཐེག་པ་ཆེན་པོའི་མདོ་སྡེ་མང་། དེ་ཐམས་ཅད་ལས་བྱ་བའི་རྒྱུད་མང་། དེ་ལས་སྤྱོད་རྒྱུད་མང་། དེ་ལས་རྣལ་འབྱོར་རྒྱུད་མང་། དེ་ལས་རྣལ་འབྱོར་བླ་ན་མེད་པའི་རྒྱུད་མང་བར་གསུངས་ཤིང་།
རྡོ་རྗེ་ཕུར་པའི་རྒྱུད་ལ་ཡང་། བི་ཏོ་ཏ་མ་ལ་འབུམ་སྡེའི་རྒྱུད་ལ་སོགས་པ་ཆོས་ཀྱི་ཕུང་པོ་བསམ་གྱིས་མི་ཁྱབ་བོ། ། དེ་ཡང་རྡོ་རྗེ་ཕུར་པ་དེ་བཞིན་གཤེགས་པ་ཆེན་པོའི་རྒྱུད་ཅེས་བྱ་བ་ལས། མི་མཇེད་ཀྱི་ཞིང་འདིར་དེ་བཞིན་གཤེགས་པ་ཤཱཀྱ་ཐུབ་པས། རྡོ་རྗེ་ཕུར་པའི་རྒྱུད་རྣམས་ཇི་ལྟར་གསུང་པ་བཞིན་དུ། ལྷོ་ཕྱོགས་ཀྱི་འཇིག་རྟེན་དགའ་བའི་ཞིང་ན་སངས་རྒྱས་དད་པའི་དབང་པོ་ཞེས་བྱ་བས་ཀྱང་རྡོ་རྗེ་ཕུར་པའི་རྒྱུད་གསུངས་སོ། ། དེ་བཞིན་དུ་ནུབ་ཕྱོགས་ཀྱི་པདྨ་ཅན་ཞེས་བྱ་བ་དང་། བྱང་ཕྱོགས་ཀྱི་སངས་རྒྱས་འཕྲིན་ལས་ཐམས་ཅད་ལྷུན་གྱིས་གྲུབ་པ་ཞེས་བྱ་བས་ཀྱང་གསུངས་སོ། ། གཞན་ཡང་འཛམ་བུ་གླིང་བྱེ་བ་ཕྲག་བརྒྱར་ཡང་། དེ་བཞིན་གཤེགས་པ་རྣམས་ཀྱིས་གསུངས་པར་བཤད་དོ། །
འོ་ན་སངས་རྒྱས་ཐམས་ཅད་ཀྱིས་གསུངས་ཤིང་དུས་ནམ་ཡང་འབྱུང་ངམ་ཞེ་ན། ཁྱབ་བརྡལ་ཡེ་ཤེས་ཀྱི་ཕུར་པ་དང་། བྱང་ཆུབ་སེམས་ཀྱི་ཕུར་པ་དང་། ཚད་མེད་སྙིང་རྗེའི་ཕུར་པ་བྱང་ཆུབ་སེམས་དཔའི་སྤྱོད་པ་གསང་བ་མཆོག་གི་རྣལ་འབྱོར་དང་རྗེས་སུ་འབྲེལ་བའི་ཚུལ་མང་པོ་ནི།

མདོ་རྒྱུད་ཐམས་ཅད་དང་དགོངས་པ་མཐུན་ཞིང་ཡང་དང་ཡང་དུ་བྱུང་སྟེ། འདས་པའི་སངས་རྒྱས་རྣམས་ཀྱིས་གསུངས། ། མ་འོངས་རྣམས་ཀྱང་གསུང་འགྱུར་ལ། ། ད་ལྟར་བྱུང་བ་རྫོགས་སངས་རྒྱས། ། ཡང་དང་ཡང་དུ་གསུངས་པ་གང་། ། ཞེས་པ་ལྟར་རོ། ། རྫས་ཀྱི་ཕུར་པ་ཡེ་ཤེས་ཀྱི་ལྷར་སྒྲུབ་ཅིང་མཐུན་རྫས་དྲག་སྔགས་མང་པོའི་སྒོ་ནས། དགྲ་་བགེགས་ལོག་འདྲེན་འབྱུང་པོའི་ཚོགས་ཀྱིས་སྡིག་སྒྲིབ་ཉོན་མོངས་པ། རྒྱུ་མཐན་གྱི་ཚལ་དུ་ར་ ར ༅སྦྱོང་བ་ཐབས་དང་ཤེས་རབ་རྡོ་རྗེ་མངོན་སྤྱོད་རྣམ་པར་རོལ་པ་ཐེག་པ་ནི་འདུལ་བྱའི་དབང་ལས། ཞིང་ཁམས་དག་པ་རྣམས་དང་བསྐལ་པ་རྫོགས་ལྡན་གྱི་དུས་བཟང་པོ་རྣམས་ལ་ཡང་མི་འབྱུང་ཞིང་།
དམ་པའི་ཆོས་ཀྱི་སྒྲ་ཙམ་ཡང་མི་གྲགས་པའི་འཇིག་རྟེན་དུས་ངན་པའི་མཐར་ཐུག་ན་ཡང་མི་འབྱུང་། སེམས་ཅན་གང་དག་དུག་གསུམ་ཤས་ཆེ་ཞིང་དབང་པོ་རྣོ་བ། སྔགས་སྤྱོད་པའི་བསོད་ནམས་དང་ལས་འབྲེལ་བཟང་པོ་ཡོད་པ་ལ་ལྟོས་པས། ཕུར་པ་གསང་བའི་རྒྱུད་ལས་འདི་སྐད་ཅེས། རྡོ་རྗེ་འདུསེ་པའི་རྒྱལ་པོ་གསང་བའི་ཐེག་པ་འདི་ནི་འབྱུང་བ་ཤིན་ཏུ་དཀོན་ནོ། ། དཔེར་ན་ཨུ་དུམ་ཝ་རའི་མེ་ཏོག་འཇིག་རྟེན་དུ་བྱུང་བ་དང་མཚུངས་སོ། ། གསང་བའི་ཐེག་པ་འདི་ནི་སྔོན་སངས་རྒྱས་འོད་སྲུངས་ཆེན་པོའི་འབྲས་བུའི་ཐེག་པའི་ཆོས་ཀྱི་འཁོར་ལོ་བསྐོར་བ་དེའི་ཚེ་དེའི་དུས་ན་གསང་བའི་ཐེག་པ་འདི་མ་བཤད་དོ། ། དེ་ཅིའི་ཕྱིར་ཞེ་ན། དུས་དེའི་འགྲོ་བ་རྣམས་ཌི༵ང་བའི་ཐེག་པ་འདིའི་སྣོད་དུ་གྱུར་པ་མེད་པའི་ཕྱིར་རོ། ། དེ་བཞིན་དུ་སྔོན་འདས་
༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། པའི་སངས་རྒྱས་བྱེ་བ་ཕྲག་བརྒྱད་ཅུ་རྩ་བཞིས་ཀྱང་གསང་བའི་ཐེག་པ་འདི་མ་བཤད་དོ། ། སྔོན་བསྐལ་པ་ཀུན་ཏུ་བཀོད་པ་ཞེས་བྱ་བའི་ཚེ། སངས་རྒྱས་མངོན་བྱུང་གི་རྒྱལ་པོ་ཞེས་བྱ་བའི་བསྟན་པ་ལ་རྒྱ་ཆེར་གྲགས་ཏེ་ངེས་པའི་དོན་རྒྱ་ཆེན་སྤྱོད་དོ། ། ད་ལྟར་གྱི་བསྟན་པ་འདི་ལ་ལྷའི་གནས་སུ་བརྒྱ་བྱིན་ལ་སོགས་པས་སྤྱད་དོ། ། ཀླུའི་གནས་སུ་འཇོག་པོ་ལ་འཇམ་དཔལ་དང་། སྤྱན་རས་གཟིགས་ཀྱིས་ལུང་བསྟན་ཅིང་དར་རོ། ། མིའི་གནས་སུ་རྒྱལ་པོ་ཛཿལ་ཕྱག་ན་རྡོ་རྗེས་ལུང་བསྟན་ཅིང་དར་རོ། ། དུས་ནམ་ཞིག་ན་སྙིགས་མ་ལྔའི་དུས་འོང་སྟེ། སྤྲུལ་པའི་སྐུ་རུ་ལུང་བསྟན་པའི་ཚེ་དར་ཞིང་རྒྱས་པར་འགྱུར་རོ། །
ཞེས་གསུངས་སོ། ། དེ་ཡང་སྙིགས་མ་ལྔའི་དུས་འདིར། དེ་བཞིན་གཤེགས་པ་ཤཱཀྱ་ཐུབ་པས་རྡོ་རྗེ་ཕུར་པའི་ཆོས་ཀྱི་འཁོར་ལོ་རྒྱ་ཆེར་གསུང་པ་ལ་དགོངས་ཤིང་། དེ་ནས་ཡང་དེ་བཞིན་གཤེགས་པ་ཤཱཀྱ་ཐུབ་པས་ལུང་བསྟན། ལྔ་བརྒྱ་ཐ་མ་ལ་ཉེ་བའི་དུས། རིག་འཛིན་ཆེན་པོ་པདྨ་འབྱུང་གནས་ཀྱིས་རྡོ་རྗེ་ཕུར་པའི་ཆོས་ཀྱི་འཁོར་ལོ་རྒྱ་ཆེར་གསུངས་ཤིང་། རི་ཁ་བ་ཅན་གྱི་ལྗོངས་སུ་རིམ་པར་དར་བར་དགོངས་སོ། ། དེ་ཡང་རྡོ་རྗེ་ཕུར་པའི་ཆོས་ཐམས་ཅད་མྱ་ངན་ལས་འདས་པའི་རྒྱུད་ཀྱི་གླེང་གཞིའི་སྐབས། བཅོམ་ལྡན་འདས་འོག་མིན་གྱི་གནས་དྲག་པོ་འབར་བའི་གཞལ་ཡས་ཁང་དེ་བཞིན་གཤེགས་པ་རིགས་ཡུམ་བཞི་སེམས་དཔའ་སེམས་མ་ཁྲོ་བོ་ཁྲོ་མོའི་ཚོགས་དང་བཅས། རྡོ་རྗེ་ཕུར་པའི་སྐུར་སྤྲུལ་ཞིང་ཉིད་ཀྱི་ཡེ་ཤེས་ཀྱི་རོལ་པ་ལས།
ཀརྨ་ཧེ་རུ་ཀ་སྤྲུལ་ཏེ། ཞུ་བ་ཞུ་ལན་གྱི་ཚུལ་དུ་འདི་སྐད་ཅེས། ཐེག་ཆེན་གསང་བའི་བསྟན་པ་འདི། ། རྒྱ་ཆེར་གྲགས་པར་འགྱུར་བ་ནི། ། མྱ་ངན་འདའ་ཁར་ལུང་བསྟན་ཏེ། ། འབྲས་བུ་བྱང་ཆུབ་སྟོན་པ་ནི། ། རྡུལ་བྲལ་དྲི་མེད་བསྟན་པ་ཞིག ། མཆོག་གི་ཞིང་ཁམས་དམ་པ་འདིར། ། སྣང་བ་ཐོབ་པའི་སྐལ་ལྡན་ལ། ། དོན་གྱི་ངོ་བོ་བཤད་པར་བྱའོ། །
ང་ཡི་སྣང་བ་འདི་ནུབ་ནས། ། ཆོས་ཀྱི་མེ་ལོང་དམ་པ་ཞིག ། ང་འདས་གླིང་གི་འཇིག་རྟེན་འདིར། ། འབྱུང་བའི་དགེ་སློང་སྐལ་ཅན་ལ། ། བསྟན་པའི་ཆར་ཆེན་བབ་ནས་ནི། ། ཀུན་དང་མཐུན་པར་གྲགས་གྱུར་ཅིག ། ལོ་ནི་བརྒྱད་དང་བཅུ་གཉིས་ན། ཞེས་དུས་ཀྱི་ངེས་པ་དང་བཅས་ལུང་བསྟན་ཏོ། ། དེ་ནས་ཡང་སྙིང་རྗེ་རོལ་པའི་ཏིང་ངེ་འཛིན་ལ་བཞུགས་ནས། སྔོན་འདས་པའི་དུས་མ་ཏྲྂ་རུ་ཏྲ་བཏུལ་བ་བཞིན །
ད་ལྟར་གྱི་དུས་འདི་ཡང་འབྱུང་པོ་གདུག་པ་འདུལ་བའི་རྫུ་འཕྲུལ་དང་། དེ་བཞིན་གཤེགས་པ་རྣམས་ཀྱིས་བཀའི་བགྲོ་བ་མཛད་དེ། འདས་པའི་དུས་ན་སྔོན་བྱུང་བ། ། ལས་ཀྱི་གདུག་པའི་རུ་ཏྲ་སྟེ། ། རྒྱལ་བ་འདས་པའི་སྦྱོར་བ་ཡིན། ། ཇི་ལྟར་ཁྲོ་དྲག་བཏུལ་བ་ལྟར། ། དེ་ལྟར་ཚེ་ན་འབྱུང་བ་ཡི། ། དུས་གསུམ་བརྩེགས་པའི་རི་བོ་འདི། ། འབར་ཁྲོ་འཁྲུག་པའི་སྦྱོར་བ་ཡིས། ། ཇི་ལྟར་མཚམས་པ་བཞིན་དུ་འོས། །
སངས་རྒྱས་ཐམས་ཅད་འདུས་གཟུགས་ཀྱང་། ། ཁྲོ་བོ་སྤྲིན་ནག་གཏིབས་པ་ཡིས། ། — 71 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མངོན་སྤྱོད་རོལ་པའི་ཐབས་ཆེན་གྱིས། ། འཁོར་བ་སྒྲོལ་བའི་དུས་ལ་བབ། ཞེས་བྱ་བ་སོགས་བཀའ་བགྲོས་ནས། འབྱུང་པོ་གདུག་པ་ཅན་རུ་ཏྲ་འདུལ་བའི་ཕྱིར། དེ་བཞིན་གཤེགས་པས་སེ་གོལ་གྱི་སྒྲ་མཛད་པས། གོའུ་ཏ་མ་ཁྱོད་ཀྱིས་བདག་ཐུལ་བ་མ་ལགས་ཏེ། ཁྱོད་རང་གི་་གནས་སུ་དཀའ་ཐུབ་བདེ་བར་མནོས་ཤིགས།
ཞེས་ང་རྒྱལ་བསྒྲགས་པར་བྱས་པས། ཁྲོ་བོ་རྟའི་ཚོགས་ཀྱིས་འདུལ་བར་བསྒོས་ཤིང་། དཔལ་རྟ་མགྲིན་གྱིས་ཆོ་འཕྲུལ་བསྟན་ནས། རི་བོ་མ་ལ་ཡ་གནམ་ལྕགས་ཡོད་པའི་རྩེ་ལ་སོ་བཙུགས་སོ། ། དེ་ནས་སྲིན་པོ་ལིང་བྱེད་པའི་བར་ལ་སྲིན་པོའི་གླིང་དུ་གཤེགས་ནས། སྲིན་པོའི་གྲོང་ཁྱེར་ཕྱི་རོལ་དུ་ཁྲག་གི་མཚོ་དང་མི་གཙང་བའི་འདམ་ལ་སོགས་མི་སྡུག་པའི་རྫས་ཡོད་པ་རྣམས་བདུད་རྩིར་བྱིན་གྱིས་རླབས་ནས་གསོལ། སྲིན་མོའི་ཚོགས་ལ་ཐབས་ཀྱི་སྦྱོར་བ་མཛད་དེ། མགོ་བརྙན་སྤྲུལ་པའི་སྲས་མང་པོ་སྤྲུལ་ཏེ། དེ་ནས་ཡང་བཅོམ་ལྡན་འདས་གཱི་ལ་ཡས་སྲིན་པོ་རུ་ཏྲའི་གཟུགས་སུ་སྤྲུལ་ཏེ་སྲིན་མོ་ཀྲོ་ཏི་ཤྭ་རི་དང་སྦྱོར་བར་མཛད་དེ། ཡི་གེ་སྨྲ་གྱི་ཚོགས་ལས་སྲིན་མོའི་ལྷུམས་སུ་སྲས་འཇིགས་བྱེད་འབར་བའི་སྐུར་བྱིན་གྱིས་རླབས་ནས་ཆོས་ཀྱི་དབྱིངས་སུ་གཤེགས་སོ། །
དེ་ནས་རྟ་མགྲིན་གྱིས་རྡོ་རྗེ་གླུས་སྦྲན་ནས། སྲིན་པོ་ངུས་པ་ན་རང་གི་གནས་རྣམས་འགྱུར་བ་མཐོང་ནས་ཡིད་མི་དགའ་བར་གྱུར་པ་ལ། སྲིན་མོའི་མངལ་ན་སྲས་ཡོད་པར་གསོལ་ཏོ། ། དགའ་ཞིང་འདོད་པ་སྐྱེས་ནས་འདོད་པའི་སྦྱོར་བ་ལ་ཞུགས་པས། གཱི་ལ་ཡ་སྲིན་མོ་ལ་སྲིན་པོ་རུ་ཏྲ་སྐྱེས་པའི་ཚུལ་དུ་སྤྲུལ་ནས། རྔམས་པའི་སྐད་ཕྱུང་བས་སྲིན་པོ་བརྒྱལ་བར་གྱུར་ཏོ། ། བརྒྱལ་བ་སངས་ནས་བལྟས་པས་གཱི་ལ་ལ་དབུ་དགུ་ཕྱག་བཅོ་བརྒྱད་པར་མཐོང་ཞིང་། སྲིན་པོས་ང་རྒྱལ་བསྐྱེད་དེ། རུ་ལུ་རུ་ལུ་ཞེས་བརྗོད་ནས་མགོ་བོ་གསུམ་ལག་པ་དྲུག་པར་སྤྲུལ་པས་གཱི་ལ་ཡ་ཞལ་གསུམ་ཕྱག་དྲུག་ཞབས་བཞི་པར་གྱུར་ཏེ་ཚྭ་ཚྭ་འཕྲོས་པས། སྲིན་པོའི་མགོ་ལྔ་ཡན་ལག་བཅུ་དྲུག་པར་གྱུར་ཏེ།
གཱི་ལ་ཡ་དེ་བཞིན་དུ་གྱུར་ཏེ། སྲིན་པོའི་ངག་གི་ཉེས་པ་འཕྲོག་ཅིང་ཉམས་པར་མཛད་དོ། ། ཡང་སྲིན་པོ་མགོ་ཉི་ཤུ་པར་སྤྲུལ་པ་ན། གཱི་ལ་ཡ་དབུ་ཉི་ཤུ་རྩ་གཅིག་ཕྱག་བཞི་བཅུ་རྩ་གཉིས་པར་སྤྲུལ་ཏེ་ནུས་པ་འཕྲོག་གོ དེ་ནས་ཡང་སྲིན་པོ་ང་རྒྱལ་ལྷག་པར་བསྐྱེད་དེ། རྐང་པ་མི་ཡུལ་དུ་ཟུག་པ། མགོ་བོ་སྲིད་པའི་རྩེ་མོར་སླེབས་པ། ཁ་ནས་ནད་ཀྱི་རླངས་པ་གཏོང་བ་ཞིག་ཏུ་གྱུར་པ་ན། གཱི་ལ་ཡ་ཆེན་པོ་ནམ་མཁའི་མཐའ་དང་མཉམ་པའི་ཕྱག་རྒྱ་ཅིར་ཡང་མ་ངེས་པའི་སྐུར་སྤྲུལ་ཏེ་གཟིར་བས་འཇིགས་ཤིང་བརྒྱལ་ཏེ་འགྱེལ་བ། རྡོ་རྗེ་དབང་གི་ཕྱག་རྒྱས་སྐེད་པ་ནས་བཟུང་སྟེ་ཞལ་དུ་མིད་པས།
རུ་ཏྲའི་ལས་བྱང་ཞིང་སྐྱེ་བ་དཔག་ཏུ་མེད་པ་དྲན་ཞིང་ཞལ་ནས་ཕྱུང་། སྐྱབས་སུ་སོང་ཞིང་དམ་ལ་བཞག ཕྱིར་མི་ལྡོག་པའི་ས་ལ་བཀོད་ནས། རྡོ་རྗེ་རྣམ་པར་རོལ་པ་ཞེས་བྱ་བའི་ཞིང་དུ། རྡོ་རྗེ་རྣམ་པར་རོལ་པའི་རྒྱལ་པོ་ཞེས་པར་ལུང་— 72 གེ ༄ཁྱ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བསྟན་ནོ། ། སྲིན་པོའི་བུད་མེད་དང་འཁོར་དྲེགས་པའི་ཚོགས་ཀྱི་སྡིག་སྒྲིབ་སྦྱངས། ཚོགས་གཉིས་རྫོགས་ནས་བྱང་ཆུབ་སེམས་དཔའི་ས་ལ་བཀོད་ནས་དཔལ་ཆེན་པོ་རྡོ་རྗེ་ཕུར་པའི་དཀྱིལ་འཁོར་དུ་བྱིནགྱིས་བརླབས་ཤིང་སྤྲུལ་ཏེ་ཕུར་པ་མྱ་ངན་ལས་འདས་པ་ཆེན་པོའི་རྒྱུད་སྡེ་གསུངས་སོ། །
དེ་ཡང་བཅོམ་ལྡན་འདས་གྱད་ཀྱི་ཡུལ་ཀླུང་ཧ་རི་ལ་བེ་ཏའི་འགྲམ་ཤིང་ས་ལ་ཟུང་གི་ཚལ་དུ་ཡོངས་སུ་མྱ་ངན་ལས་བཟླ(འདའ) བའི་དུས་སྲིན་པོ་ལ་སོགས་པའི་རུ་ཏྲའི་ཚོགས་འདུལ་བའི་ཕྱིར། རྫུ་འཕྲུལ་གྱིས་སྲིན་པོའི་ཡུལ་དུ་གཤེགས་ཏེ་གསུངས་ལ། དེ་བཞིན་དུ་བྱང་སྒྲ་མི་སྙན་དུ་གཤེགས་ཏེ། ཨ་ལི་ཀཱ་ལི་ཆུ་ཀླུང་གི་རྒྱུད་གསུངས། གཞན་ཡང་བཅོམ་ལྡན་འདས་མྱ་ངན་ལས་འདས་པའི་ཚེ་དབུའི་ཐོད་པ་ལས། སངས་རྒྱས་ཐོད་པའི་རྒྱུད་བྱུང་བ་སོགས། དེ་བཞིན་གཤེགས་པ་འདུལ་བྱའི་དབང་གིས་ཡོངས་སུ་མྱ་ངན་ལས་བཟླ(འདའ) བའི་ཚུལ་སྟོན་པའི་རྫུ་འཕྲུལ་གྱི་བཀོད་པ་བསམ་གྱིས་མི་ཁྱབ་ཅིང་། ཡང་དག་པར་ན་དེ་བཞིན་གཤེགས་པ་རྡོ་རྗེ་སྐུ་འགྱུར་བ་མེད་པ་ཉིད་དོ། ། དེ་ལྟར་རྒྱུད་ཀྱི་སྔོན་བྱུང་གླེང་གཞི་སྟོན་པའི་རྣམ་ཐར་དང་སྦྱར་བའོ། ། ད་ནི་རྡོ་རྗེ་ཐེག་པ་སྤྱི་དང་ཁྱད་པར་རྡོ་རྗེ་ཕུར་པའི་རྒྱུད་སྡེ་ཆེན་པོ་རྣམས།
འཛམ་བུའི་གླིང་དུ་དར་བའི་མཛད་པ་རིག་འཛིན་སྔགས་འཆང་བའི་ཚོགས་ཀྱི་རྟོགས་པ་བརྗོད་པ། ཕུན་སུམ་ཚོགས་པ་བདུན་དང་ལྡན་པའི་སྒོ་ནས་བཤད་པ་འདི་ལྟར། རྡོ་རྗེ་ཕུར་པ་གསང་བའི་རྩ་བ་རྣལ་འབྱོར་ཆེན་པོ་ཡང་དག་པའི་རྒྱུད་ལས། རྒྱུད་གསུང་བ་མཐར་ཕྱིན་ནས། ཡོངས་སུ་གཏོར་བའི་སྐབས་བཛྲ་གཱི་ལ་ཡ་གར་གྱི་ཆ་ལུཊ་བསྟན་རྡོ་རྗེ་སྲིན་པོའི་གསུངས། རྡོ་རྗེ་རྣམ་པར་གསོར་ནས་འཁོར་རྣམས་ལ་གདམས་པ། ཉོན་ཅིག་གསང་བདག་ང་ལ་ཉོན། ། རྡོ་རྗེ་ཕུར་པའི་ཚོགས་ཀུན་ལ། ། ཁྱེད་ལ་སོགས་པའི་ཚོགས་རྣམས་ཀུན། ། ཤིན་ཏུ་དྭངས་བས་ངེས་པར་ཤོག །
ཕྱི་རབ་དུག་ལྔ་སྨན་པ་ཡིས། ། སེམས་ཅན་རྣམས་ལ་སྣང་བར་གྱིས། ། མཁས་ཤིང་ངང་ཚུལ་བཟང་བ་དང་། ། རིགས་ལྡན་དམ་ཚིག་ལྡན་པ་ཡིས། ། གང་སྒྲུབ་ལས་རྣམས་འགྲུབ་པར་ངེས། ། དེ་ལ་རབ་ཏུ་གནང་བར་གྱིས ། ། བསྟན་པའི་སྙིང་པོ་གང་གནས་པ། ། དམ་ཅན་ཡོངས་ཀྱི་གནས་འགྱུར་ཏེ། ། དེར་ནི་ལེགས་པར་མང་པོ་འབྱུང་། ། ཁྱེད་ཀྱི་དེ་ཡི་གྲོགས་མཆོག་གྱིས། །
ཞེས་དཔལ་གསང་བའི་བདག་པོ་ཕྱག་ན་རྡོ་རྗེ་བྱང་ཆུབ་སེམས་དཔའ་ཆེན་པོ་རྡོ་རྗེ་འདུས་རྩལ་ལ་སོགས་པ་རྡོ་རྗེ་གཞོན་ནུའི་རིག་འཛིན་གྱི་ཚོགས་དང་། རིན་ཆེན་གཞོན་ནུའི་རིག་འཛིན་གྱི་ཚོགས་དང་། འཁོར་ལོ་གཞོན་ནུའི་རིག་འཛིན་གྱི་ཚོགས་དང་། པདྨ་གཞོན་ནུའི་རིག་འཛིན་གྱི་ཚོགས་དང་། རལ་གྲི་གཞོན་ནུའི་རིག་འཛིན་གྱི་ཚོགས་དང་། དེ་བཞིན་དུ་ཡང་ཧཱུཾ་ཀ་ར་ལ་སོགས་པའི་ཁྲོ་བོ་བཅུའི་གདུང་འཛིན་པའི་རིག་འཛིན་གྱི་ཚོགས་དང་། — 73 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གཞན་ཡང་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ལ་ནི་བི་ཏོ་ཏ་མ་ལ་འབུམ་སྡེ་ལ་སོགས་པ་འཕྲིན་ལས་ཕུར་པའི་རྒྱུད་མཐའ་དག་གསུངས་ཤིང་ཡོངས་སུ་གཏད། རྡོ་རྗེ་སེམས་དཔའ་དང་། ཕྱག་ན་རྡོ་རྗེ་དང་།
མཁའ་འགྲོ་མ་ལས་ཀྱི་དབང་མོ་དང་། བྲམ་ཟེ་མིའི་ཐོད་པ་ཅན་ལ་སོགས་པས་བསྡུས། དེ་ནས་མིའི་ཡུལ་དུ་རིམ་གྱིས་དར་ཏེ། རྡོ་རྗེ་སེམས་དཔའ་ནས། དགའ་རབ་རྡོ་རྗེ། བཞད་པ་རྡོ་རྗེ། རྒྱལ་པོ་ཨུ་རུ་དེ་ཤན། ཀླུ་མོ་རྒྱ་མཚོ་མ། རྒྱལ་པོ་ཨིནྡྲ་བོ་དྷི། སློབ་དཔོན་དྷ་ན་སང་ཀྲྀ་ཏ།
དྷ་ན་ཨུ་པ་ཡ། བློ་ལྡན་མཆོག་སྲེད། ཡང་ན་དྷ་ན་སསྐྲྀ་ཏས་སློབ་དཔོན་པདྨ། བི་མ་ལ་མི་ཏྲ། བལ་པོ་ཤཱི་ལ་མཛི་གསུམ་ལ་བཤད་དོ། ། ཡང་རྡོ་རྗེ་སེམས་དཔའི་རྒྱལ་པོ་ཛཿལ་གླེགས་བམ་གྱི་ཆར་བབས་པ་ལས་བརྒྱུད་དེ། རྒྱལ་པོ་དེས་ལྷ་ལྕམ་གོ་མ་དེ་ཝི། རྒྱལ་པོ་ཤཱ་ཀྲ་པུ་རི། དེ་ནས་རིམ་པར་བརྒྱུད་དེ་རྒྱ་བལ་བོད་གསུམ་དུ་དར་རོ། ། ཡང་བྲམ་ཟེ་མི་ཐོད་ཀྱིས།
མཁའ་འགྲོ་མ་ལས་ཀྱི་དབང་མོ་ལ་གཏད། དེས་མཆོད་རྟེན་བདེ་བྱེད་བརྩེགས་པར་གཏེར་དུ་སྦས་སོ། ། དེ་ཤྲཱི་སིང་ཧས་འཐོན། དེ་ནས་སློབ་དཔོན་པྲ་ཧི་ཏེ་ལ་བཤད། དེ་ནས་སློབ་དཔོན་པདྨ་ལ་བརྒྱུད་དོ། ། ཡང་དག་པར་ན་རིག་འཛིན་ཆེན་པོ་པདྨ་འབྱུང་གནས་ཀྱིས་རྡོ་རྗེ་སེམས་དཔའ་དངོས་ལས་གསན་ཅིང་། སློབ་་དཔོན་ཆེན་པོ་འདིའི་ཐུགས་དམ་ལྷའི་གཙོ་བོ་རྡོ་རྗེ་ཕུར་པ་ཡིན་པར་གྲགས་ཤིང་། རྒྱ་བོད་འགྲོ་ལྡིང་ཨོ་རྒྱན་གྱི་ཡུལ་ལ་སོགས་པར་རྡོ་རྗེ་ཕུར་པའི་ཏིང་ངེ་འཛིན་དང་། རིགས་སྔགས་དྲག་པོའི་འཕྲིན་ལས་ཀྱིས་བསྟན་པ་དང་། སེམས་ཅན་ལ་གནོད་ཅིང་འཚེ་བའི་འབྱུང་པོ་གདུག་པ་ཅན་མང་པོ་བསྒྲལ་ཏེ།
སངས་རྒྱས་ཀྱི་བསྟན་པར་བཙུད། འཕྲིན་ལས་ཕུར་པའི་ཆོས་ཀྱི་འཁོར་ལོ་རྒྱ་ཆེར་བསྐོར། སློབ་དཔོན་ཉིད་ནས་དིང་སང་གི་བར་དུ་བྱིན་རླབས་ཞལ་གཟིགས་ཀྱི་རྒྱུན་མ་ཆད་པ་སྟེ། དེ་ཡང་ལོ་རྒྱུས་མཐའ་དག་ནི་བརྗོད་ཀྱིས་མི་ལང་། རགས་ཙམ་འདི་ལྟར། སྔོན་རྒྱ་གར་ལྷོ་ཕྱོགས་ཏྲི་ལིང་ག་དང་ཉེ་བའི་ཙན་དན་གྱི་ནགས་ཁྲོད་ཅིག་ཏུ་དབང་ཕྱུག་གི་རྟེན་ལིང་ག་ཁྲུ་གང་ཙམ་ཞིག་རང་བྱུང་དུ་བྱུང་། དེར་མུ་སྟེགས་རྣམས་ཀྱིས་དམོད་པ་དྲག་པོ་བྱས་པ་ཙམ་གྱིས་ནང་པའི་སྡེ་རྣམས་ལ་གནོད་པ་ཆེར་འབྱུང་བ་ཞིག་དང་། ཤར་བྷང་ག་ལར་མཚོ་ཆུང་ཞིག་ལ། མུ་སྟེགས་ལ་དགའ་བའི་ཀླུ་གདུག་པ་ཅན་ཞིག་གནས་ཏེ། དེར་མུ་སྟེགས་རྣམས་ཀྱིས་གཏོར་མ་ཕུལ་བ་ཙམ་གྱིས་རིན་པོ་ཆེ་མང་པོ་རྙེད་ཅིང་།
སངས་རྒྱས་པའི་སྡེ་རྣམས་ལ་ཆོ་འཕྲུལ་གྱིས་གནོད་པར་བྱུང་། མ་ག་དྷའི་རྒྱལ་པོའི་ཁབ་ན་ཤེལ་གྱི་ཕ་བོང་ཞིག་ལ། མུ་སྟེགས་པའི་བྲམ་ཟེའི་རིགས་ཀྱི་འབྱང་པོ་དག་གནས་ནས། དཀའ་བས་སྒྲུབ་མི་དགོས་པར་ ༄མིག་མཐོང་དང་། རྣ་ཉན་དང་མོ་རྩིས་ཀྱི་མངོན་ཤེས་སྟོན་པ་ཞིག་ཡོད་པས། དེ་དག་འདུལ་བའི་ཤཾར་ཊྭཱཾབ་དཔོན་གྱིས་རྡོ་རྗེ་གདན་དུ་སྒྲུབ་པ་མཛད་པས་ཕུར་པ་རྣམས་འབར་བ་དང་། ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བཞད་པ་ལ་སོགས་པའི་རྟགས་ཆེར་འབྱུང་བས་ཁྲོ་བོ་འཇིག་རྟེན་གསུམ་རྒྱལ་གྱི་ཕུར་བུ་སློབ་དཔོན་གྱིས་བླངས་ནས། སྐད་ཅིག་ལ་ལྷོ་ཕྱོགས་རི་མ་ལར་བྱོན་ནས་ལིངྒཱ་དང་ཉེ་བར་ཤིང་སྡོང་ཞིག་ལ་བཏབ་པས།
མེ་འབར་ཏེ་སྐོར་གྱི་ནགས་ཐམས་ཅད་ཚིག་ལིངྒཱ་ཐལ་བར་སོང་ངོ་། ། བདུད་རྩི་འཁྱིལ་བའི་ཕུར་པ་དཀྱིལ་འཁོར་གྱི་གཟུང་མ་རྣལ་འབྱོར་མ་ངང་ཚུལ་ཅན་ཞེས་བྱ་བས་བླངས་ཏེ། བྷང་ག་ལའི་མཚོ་དེ་ལ་བཏབ་པས་ཀླུ་འཁོར་བཅས་ཐལ་བར་སོང་ཞག་བདུན་ནས་མཚོ་ཡང་སྐམ་མུ་སྟེགས་ཀྱི་གྲྭ་རྣམས་ཞིག་གོ ། ཕུར་པ་ཆུང་བ་ཞིག་སྒྲུབ་གཡོག་རྣལ་འབྱོར་པ་རཏྣ་ཤྲཱི་ལ་ཞེས་བྱ་བས་བླངས་ཏེ་རྒྱལ་པོའི་ཁབ་ཀྱི་ཤེལ་གྱི་ཕ་བོང་དེ་ལ་བཏབ་པས་སིལ་གྱིས་ཞིག་གོ ། ཡང་སྔོན་རྒྱ་གར་དུ་ནགས་ཚལ་མེ་ཤོར་ཏེ། ཞག་མང་པོར་མེ་མ་ཤི་བས། སེམས་ཅན་མང་པོ་ལ་གནོད་པ་ཆེར་བྱུང་བས། སློབ་དཔོན་པདྨ་འབྱུང་གནས་ཀྱིས་སེང་ལྡེང་གི་ཕུར་པ་སོར་བརྒྱད་པ་ཞིག་བཏབ་པས། མེ་ཤི་སྟེ་ནགས་ཚལ་སྔར་བས་ཕུན་སུམ་ཚོགས་པ་སྐྱེས་སོ། ། ཡང་སློབ་དཔོན་ཆེན་པོ་བལ་ཡུལ་ཡང་ལེ་ཤོད་ཀྱི་བྲག་ཕུག་ཏུ་ཡང་དག་མར་མེ་དགུའི་སྒྲུབ་པ་མཛད་པས།
ཡུལ་དེའི་འདྲེ་སྲིན་རྣམས་ཀྱིས་བར་ཆད་བྱས་ཏེ། ལོ་གསུམ་གྱི་བར་ཆར་མ་བབས་པར་རྩི་ཤིང་ནགས་ཚལ་དང་ལོ་ཐོག་ཐམས་ཅད་སྐམ། ཆུ་བོ་དང་ཆུ་ཕྲན་ཐམས་ཅད་རྒྱུན་ཆད་པའི་དུས་བྱུང་བ་ན། སློབ་དཔོན་གྱིས་སྒྲུབ་པའི་བར་ཆད་དུ་དགོངས་པ་ན། ནམ་མཁའ་ལས་བར་ཆད་འདི་དག་གཞན་གྱིས་འདུལ་བའི་ཐབས་མེད་ཀྱི། རྒྱ་གར་ན་ལེནྡྲའི་གཙུག་ལག་ཁང་ནས་རྡོ་རྗེ་ཕུར་པའི་རྒྱུད་སྡེ་སྤྱན་དྲོངས་ཤིག་ཅེས་སྒྲ་བྱུང་ངོ་། ། དེ་ནས་བལ་པོའི་མི་གཉིས་ལ་གསེར་བྲེ་གང་བསྐུར་ནས། པཎྜི་ཏ་ལྔ་བརྒྱ་ལ་ཕུལ་ནས་ལོ་རྒྱུས་གསོལ་པས། ཕུར་པའི་ཆོས་སྐོར་འབུམ་སྡེ་ཙམ་གྱི་ནང་ནས་པོ་ཏི་མི་ཁུར་གཉིས་བརྫངས་སོ། ། དེ་བལ་ཡུལ་ཡང་ལེ་ཤོད་དུ་སླེབས་པ་ཙམ་གྱིས་བར་ཆད་ཞི་སྟེ་དུས་ཀྱི་ཆར་བབས།
རྩི་ཤིང་ནགས་ཚལ་དང་། ལོ་ཐོག་ཕུན་སུམ་ཚོགས་པར་གྱུར་ཏོ། ། དེ་ཙ་ན་ཕུར་པའི་ཆོས་འདི་བཀྲ་ཤིས་ཤིང་། བྱིན་རླབས་མྱུར་པས་ཕྱོགས་ཐམས་ཅད་དུ་རྒྱས་པར་བྱ་སྙམས་དུ་དགོངས་ནས། རྒྱུད་སྡེ་རྣམས་ཀྱི་དགོངས་པ་འགྲེལ་བའི་བསྟན་བཅོས་ལྟ་བ་བི་ཏོ་ལ། སྒོམ་པ་ཕུན་སུམ་ཚོགས་པ། འཕྲིན་ལས་རྡོ་རྗེ་གཞོན་ནུ། གདབ་ལས་ཁ་ཚར་དང་བཞི་རུ་ཕྱེ་སྟེ་མཛད་དུས་དེར་སློབ་དཔོན་པདྨ་དང་། བི་མ་ལ་མི་ཏྲ་དང་། བལ་པོ་ཤྲཱི་ལ་མཛི་གསུམ་གྱིས།
བལ་ཡུལ་ཡང་ལོ་ཤོད་དུ་སྒྲུབ་པ་མཛད་པའི་རྟགས་ཐོན། དེ་སྐབས་དྲོད་ཚད་ཉུལ་བའི་ཕྱིར། ལྷ་བདུད་སྤྲུལ་ནས་ལྕགས་ཀྱི་སྡིག་པ་འཇིགས་སུ་རུང་བ་ཞིག་ཐོག་བབས་སུ་ཐོ་ཆོས་སུ་འབྱུང་བ་ལ་སློབ་དཔོན་ཉིད། ཕག་ཏུ་བརྫུས་ནས་ཟོས་པར་ཆས་པས་སྡིག་པ་དེ་རྡོ་རྗེ་གཞོན་ནུའི་སྐུར། དྲག་ཤུལ་གྱི་ལས་ཐོགས་པ་མེད་པའི་དབང་ཐོབ་སྟེ། བསྙེན་ཕུར་བསྒྲིལ་ཞིང་ང་ཆེ་ང་བཙན་གྱི་མགུར་བཞེངས་— 75 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པ་ནི། དིདྷ་ཙཀྲ་ཕུར་པའི་ལྷ། ། མཐིང་ནག་གཅེར་བུ་རལ་པ་ཅན། ། སྐུ་སྟོད་ཁྲོ་བོ་ཆེན་པོ་ལ། །
ཞལ་གསུམ་ཕྱག་ཀྱང་དྲུག་པ་སྟེ། ། ལྟེ་བ་མན་ཆད་ཕུར་པའི་དབལ། ། དྲག་པོར་གྱུར་པ་ཕུར་པ་སྟེ། ། ཨུཏྤལ་སྔོན་པོའི་འདབ་འདྲ་བ། ། འབར་བའི་ཕྲེང་བ་འཁྲིགས་པའི་འོད། ། བཏབ་ན་ལྷ་ཡང་བརླག་འགྱུར་ན། ། གནོད་པ་རྣམས་ལ་སྨོས་ཅི་དགོས། ། ཞེས་གསུངས་སོ། ། དེ་ནས་བསྟན་བཅོས་རྣམས་པཎྜི་ཏ་རྣམས་ལ་གཟིགས་ཕུལ་བར་ཆས་ཏེ། རྒྱ་བལ་གཉིས་ཀྱི་ས་མཚམས་ཆུ་མིག་བྱང་ཆུབ་རིས་སུ་གཟིགས་པ་ན་མནལ་ལམ་དུ་གྲོད་པ་སྙམས་བྱུང་བ་ན་ཕྱག་གིས་ཉུལ་པས་ཐུགས་ཀ་ནས་སེམས་ཅན་གྱི་དངོས་པོ་ཞིག་ཟིན་ཏེ་སྤར་བུར་བཅུག་རྡོ་རྗེས་རྒྱས་བཏབ་ནས་བཞག
ནངས་པར་གཟིགས་པས་བུ་མོ་མཚར་སྡུག་དང་ལྡན་པ་བཞི་འདུག་སྟེ། ཁྱོད་སུ་ཡིན་དྲིས་པས་དེ་རྣམས་ན་རེ། སྔོན་བཅོམ་ལྡན་འདས་དཔལ་ཆེན་པོས་དྲེགས་པ་ཕོ་བསྒྲལ་མོ་སྦྱོར་བའི་དུས་དམ་ལ་བཏགས་ཏེ། འགྲོ་བའི་སྲོག་ལ་དབང་བསྐུར་བའི་མ་མོ་བཞི་ལགས་ཏེ། དེའི་ཐུགས་དམ་གྱིས་འདིར་འོང་པ་ལགས། སློབ་དཔོན་གྱིས་ཀྱང་བདག་ཅག་དབང་བསྐུར་ཅིག་ཟེར་བས། རྡོ་རྗེ་ཕུར་པ་སྒོམ་སྒྲུབ་བྱེད་པ་ལ་བར་ཆད་བྱེད་པ་རྣམས་ཀྱི་སྲོག་ལ་དབང་གྱིས་ཤིག་གསུངས་ནས་དམ་ལ་བཏགས་སོ། ། དེ་ནས་ན་ལནྟྲའི་གཙུག་ལག་ཁང་དུ་ཕེབས་ཏེ། སྤོ་ཏི་རྣམས་པཎྜི་ཏ་ལྔ་བརྒྱ་ལ་གཟིགས་ཕུལ་བས་རྒྱལ་མཚན་གྱི་རྩེ་མོ་ལ་བཏགས་ཤིང་། ཕྱག་དང་བཀུར་སྟི་ཆེར་བྱས་སོ། །
དེ་ནས་མཁས་པ་རྣམ་གསུམ་བཀའ་བགྲོས་ཏེ། བི་ཏོ་ཏརྣམ་ལ་འབུམ་སྟེ་ལས་ཕུར་པ་གསང་བའི་རྒྱུད་ལ་སོགས་པ་རྒྱུད་སྡེ་སུམ་ཅུ་རྩ་གཉིས་ལ་འགྲེལ་བཤད་སྒྲུབ་ཐབས་སོགས་རྒྱས་པར་མཛད་དོ། ། དེའི་དུས་སུ་སྲོད་ལ་ཤྭ་ན་མ་བཞིས། སྲོག་སྙིང་ཕུལ། ནམ་གུང་བདག་ཉིད་མ་བཞིས་སྲོག་སྙིང་ཕུལ་ལོ། ། དེ་ནས་ཇི་ལྟར་དར་བ་ནི། བི་མ་ལས་གཟུང་མ་དམ་པ་ལ་བཤད། གཉིས་ཀས་རྒྱལ་པོ་ཨིནྡྲ་བོ་དྷི་ལ་བཤད། དེ་ནས་རྒྱ་གར་གྱི་ཡུལ་དུ་དར་ཞེས་གྲགས། ཡང་སློབ་དཔོན་པདྨས་བལ་པོ་ཤཱཀྱ་དེ་ཝ་ལ་བཤད།
དེ་གཉིས་ཀས་ཨོ་རྒྱན་རྒྱལ་པོ་དྷརྨ་ཀོ་ཤ་ལ་བཤད། དེ་ནས་ཨོ་རྒྱན་གྱི་ཡུལ་དུ་དར། བལ་པོ་ཤྲཱི་ལ་མཛིས་སྨད་འཚོང་མ་ཤིནྟ་ལ་བཤད། དེས་བལ་པོའི་རྒྱལ་པོ་གུ་ནས་ཏ་ལ་བཤད་ནས་བལ་ཡུལ་དུ་དར་རོ། ། འདི་གཉིས་ཀྱིས་ཀྱང་ཕུར་པའི་གྲུབ་པ་བརྙེས་ཏེ། བི་མ་ལས་གངྒཱའི་འགྲམ་དུ་སྒྲུབ་པ་མཛད་པས། ཀླུ་ཞིག་ཁྲོས་ཏེ་ཆུ་བོ་གངྒཱ་ལུད་པ་ན་སློབ་དཔོན་གྱིས་ཕུར་པ་སོར་བརྒྱད་པ་ཞིག་བཏབ་པས་ཀླུ་དེ་ལ་ཐེབས་ཏེ་གངྒཱ་ཡར་མར་དུ་ཆད་པའི་ནུས་པ་བརིསྟན་ཏོ། ། བལ་པོ་ཤྲཱི་ལ་མཛིས་ཀྱང་མུ་སྟེགས་དང་རྩོད་པ་མཛད་པ་ན། བརྗོད་རྒྱུ་ཐམས་ཅད་ཐ་སྙད་མཐའ་ལ་་་་གནས། ། དོན་དམ་མ་མཐོང་གྲོལ་བར་ག་ལ་འགྱུར། །
མུ་སྟེགས་འཆལ་བའི་གཏམ་གྱིས་ཅི་ཞིག་བྱ། ། ཆོས་ཀྱི་རྒྱལ་མཚན་ཆེན་པོ་འཛུགས་པར་བྱ། ། ཞེས་ཕུར་པ་བསྒྲིལ་བས་མཎྜལ་ཞེས་བྱ་— 76 བྷེ ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བའི་གྲོང་ཁྱེར་གྱི་རྒྱབ་མཁར་གོང་གི་བྲག་ཡོད་པ་ཉིལ་ཏེ། མུ་སྟེགས་ལ་ལ་ཁྲག་སྐྱུགས་ཏེ་ཤི། ལ་ལ་ལྕེ་གས། ལ་ལ་མིག་འབྲས་བྲུལ་ཞིང་ཚར་བཅད། སངས་རྒྱས་ཀྱི་བསྟན་པ་དར་བར་བྱས་སོ། ། དེ་བཞིན་དུ་སློབ་དཔོན་མང་པོ་ཞིག་གིས་རྡོ་རྗེ་ཕུར་པའི་སྒོ་ནས་གྲུབ་པ་བརྙེས་ནས་མུ་སྟེགས་བྱེད་རྣམས་ཕམ་པ་དང་བསྟན་པ་རྒྱས་ཤིང་དར་བར་མཛད་དོ།
དེ་ནས་བོད་ཡུལ་དུ་ཇི་ལྟར་དར་བའི་ཚུལ་ནི། རྒྱལ་པོ་ཁྲི་སྲོང་ལྡེའུ་བཙན་གྱིས་བོད་དུ་སངས་རྒྱས་ཀྱི་བསྟན་པ་འཛུགས་པར་དགོངས་ནས། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་་་་་བཞེངས་པ་ན། བོད་ཀྱི་ལྷ་སྲིན་གདུག་པ་ཅན་རྣམས་ཁྲོས་ནས་རྩིག་ཏུ་མ་སྟེར་བས་རྒྱལ་པོ་ཐུགས་ངལ་ཞིང་སྐྱོ་བར་གྱུར་པ་ན། མཁན་པོ་བོདྷི་ས་ཏྭས་ཨོ་རྒྱན་གྱི་སློབ་དཔོན་པདྨ་འབྱུང་གནས་ཞེས་བྱ་བ་རྡོ་རྗེ་ཕུར་པའི་དངོས་གྲུབ་ཐོབ་པ་ཞིག་ཡོད། དེ་སྤྱན་དྲངས་ན་བར་ཆད་ཞི་བར་འགྱུར་བའི་ཚུལ་སྔོན་གྱི་གཏམ་རྒྱུད་དང་བཅས་ཏེ་གསུངས། དེ་ནས་རྒྱལ་བོས་སྣ་སྣམ་རྡོ་རྗེ་བདུད་འཇོམས། མཆིམས་ཤཱཀྱ་པྲ་བྷ། ཤུད་བུ་དཔལ་གྱི་སེང་གེ་གསུམ་བརྫངས་ཏེ་སྤྱན་དྲངས་པས་བལ་ཡུལ་ནས་བཟུང་། ཡུལ་སོ་སོའི་འདྲེ་སྲིན་རྣམས་འདུལ་ཞིང་ཕེབས།
རི་གོང་ཞིག་ཏུ་བལ་པོའི་ལྷ་འདྲེ་རྣམས་ཀྱི་ཁ་གནོན་དུ་རྡོའི་མཆོད་རྟེན་བཞེངས། ཕུར་པ་གསུམ་རྡོ་ལ་ནུབ་པར་བཏབ་ནས་བཞག དེ་ནས་རིམ་གྱིས་ལམ་དུ་ཞུགས་པ་ལས། གུང་ཐང་དང་མང་ཡུལ་ཁ་ལའི་རོང་སྒོ་རུ་དགེ་བསྙེན་ཉི་ཤུ་རྩ་གཅིག་དང་། བསྟན་མ་བཅུ་གཉིས་ཀྱིས་ཐོག་མང་པོ་དུས་གཅིག་ཏུ་འབེབས་པའི་ཆོ་འཕྲུལ་བསྟན་པ་དང་། སློབ་དཔོན་གྱིས་ཐོག་མེ་ཏོག་གི་ཆར་དུ་བསྒྱུར་བ་དང་། སྡིགས་མཛུབ་ཀྱི་རྩེ་ལ་བླངས་ཏེ། ཀླད་ལ་བསྐོར་བ་ལ་སོགས་པའི་ཆོ་འཕྲུལ་བསྟན་པས་སྐྲག་ནས་སྲོག་སྙིང་ཕུལ་ཞིང་དམ་ལ་བཏགས། ཕུར་པའི་སྲུང་མར་བསྐོས་སོ། ། དེ་ལྟར་ལྷ་འདྲེ་མང་པོ་དམ་ལ་འདོགས་བཞིན་དུ་བྱོན་ཏེ།
གནམ་མཚོ་དང་ཐང་ལྷའི་བར་དུ་སྦྲ་དཀར་ཕུབ་ནས་བཞུགས་པས་ཐང་ལྷས་ཐོག་ཆར་པ་ལྟར་ཕབ། སློབ་དཔོན་གྱིས་སྦྲ་དཀར་རྡོ་རྗེའི་མཁར་དུ་བསྒོམ་པས་ཐོག་འཕངས་ཏེ་མཚོ་ནང་དུ་སོང་བས་སྲོག་ཆགས་མང་པོ་ཤི་བས། ངན་སོང་སྦྱོང་བའི་ཆོ་ག་མཛད་དེ་བྱང་ཆུབ་ལ་བཀོད། ཐང་ལྷའི་གངས་ལ་སྡིགས་མཛུབ་གཏད་པས། གངས་ཞུ་ནས་གཡའ་བྲག་ཏུ་སོང་བ་དང་། ཁོ་སྐྲག་ནས་སྲོག་སྙིང་ཕུལ་ཞིང་དམ་ལ་བཏགས། དེར་ཁོ་ལ་བཀའ་བསྒོས་པས་ལྷ་འདྲེ་ཕལ་ཆེར་བཀུག་བྱུང་བས་སྲོག་སྙིང་འཕྲོགས་ཤིང་དམ་ལ་བཏགས་སོ། དེ་ནས་གནམ་གྱི་ཤུགས་པ་སྡོང་དུ་དྲེགས་པ་གནད་འབེབས་ཀྱི་སྒྲུབ་པ་མཛད་པས་སྲོད་ལ་རི་ཉིལ་བ་ལྟ་བུའི་སྒྲ་དང་བཅས། ཐང་ལྷ་འཁོར་དང་བཅས་པ་བྱུང་བས་ཁྱོད་དེ་ཙམ་གྱི་ཆོ་འཕྲུལ་ཡོད་ན་ཕོ་བདུད་ཉི་ཁྲི་ཆིག་སྟོང་། དེ་དག་གི་ཁྲོད་ན་མཐུ་རྩལ་ཆེ་བ་དག་ཁྲིད་ཤོག་ཅེས་བཀའ་བསྩལ་པས།
བདུད་ལ་དབང་ཆེ་བ་བཞི་དམག་— 77 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དཔོན་རྣམ་རོལ་དང་ལྔ། ཤར་ནས་དབང་ཆེ་བ་བཞི་དམག་དཔོན་ཁྱབ་འཇུག་དང་ལྔ། གཉན་ལ་དབང་ཆེ་བ་བཞི་ཀླུ་རྗེ་ཐོད་དཀར་དང་ལྔ། བཙན་ལ་དབང་ཆེ་བ་བཞི་ཡམ་ཤུད་དམར་པོ་དང་ལྔ། དེ་དག་གི་ལས་མཁན་ཌཱ་ཀི་ནག་པོ་རྣམས་ཁྲིད་བྱུང་བས་དམ་ལ་བཏགས། ཕུར་པ་སྒྲུབ་པའི་རྣལ་འབྱོར་པ་རྣམས་ཀྱི་དཔལ་འབྱོར་དང་ཚེ་སྤེལ་བར་ཁས་བླངས་སོ། ། དེ་ནས་རིམ་གྱིས་བསམ་ཡས་སུ་ཕེབས་ཏེ་རྒྱལ་པོ་ལ་སོགས་པ་ཡིད་ཆེས་པའི་ཕྱིར། གཟི་མལ་བ་ལྷ་ལུང་མཚོ་ཞེས་པར་གཉན་ལ་སོགས་པ་ལ་པྲ་རྟེན་བྱས་ཏེ། འོད་ཟེར་ཅན་མ་དང་རྒྱལ་ཆེན་བཞིའི་པྲ་ཕབ་སྟེ་བོད་ལ་གནོད་པའི་ལྷ་འདྲེ་གཉན་དགུའི་མིང་དུ་སྨྲ་བཅུག་ཅིང་།
ལྷ་འདྲེ་མ་རུངས་པར་རགས་རིམ་ཞིག་དངོས་སུ་མི་ལ་ཕབ་ནས་དམ་ལ་བཏགས། འགའ་ཞིག་སྦྱིན་སྲེག་མཛད་ཅིང་། རྒྱལ་པོ་པེ་ཧར་འདུལ་བའི་སྒྲུབ་པ་མཛད་པས་པེ་ཧར་གྱིས་དཀྱིལ་འཁོར་ལ་ལྟ་རུ་འོངས་པ་ན་མིག་ལ་ཕུར་བུ་བཏབ། སྔགས་ཉན་པས་རྣ་བ་ལ་ཕུར་བུ་བཏབ། སྔགས་ཟློས་པའི་ལད་མོ་བྱས་པས་ལྕེ་ལ་ཕུར་བུ་བཏབ། དེ་བྲོས་པར་འདོད་པ་ལ་ཡན་ལག་བཞི་ལ་ཕུར་པ་བཏབ་ཅིང་དམ་ལ་བཏགས་སོ། དེ་ལྟར་འདྲེ་སྲིན་གདུག་པ་་ཅན་ཕལ་ཆེ་བ་རྡོ་རྗེ་ཕུར་པའི་ཕྲིན་ལས་ཀྱིས་འདུལ་བར་མཛད་ནས། བསམ་ཡས་མི་འགྱུར་ལྷུན་གྱིས་གྲུབ་པར་གྱུར། རབ་ཏུ་གནས་པར་མཛད་དོ། དེ་ནས་རྒྱལ་པོ་དང་།
ཇོ་མོ་མཁར་ཆེན་བཟའ་དང་། སྦྱན་འདྲེན་པ་མི་གསུམ་ལ་སོགས་པ་ལས་ཅན་མང་པོ་ལ་རྡོ་རྗེ་ཕུར་པའི་དཀྱིལ་འཁོར་དུ་དབང་བསྐུར་རྒྱུད་དང་མན་ངག་བསྟན་ཅིང་བསྒྲུབས། ཕུར་པ་རྒྱལ་པོ་ལུགས་དང་། སྣམ་ལུགས་དང་། ཤུད་བུ་ལུགས་དང་། མཆིམས་ལུགས་དང་ཇོ་མོ་ལུགས་བཞི་རུ་བྱུང་། དེ་རྗེས་རོང་བན་ལ་གནང་བས་རོང་ཟོམ་ལུགས་དང། འཁོན་ཀླུའི་དབང་པོ་ལ་གནང་བས་འཁོན་ལུགས་ས་ཕུར་དུ་གྲགས་སོ། ། ཡང་ཅོག་རོ་བཟས་སློབ་དཔོན་དངོས་ལ་ཐུག་ཀྱང་། དབང་ཡི་དམ་ལ་ཞུ་བར་འདོད་པས།
ཡི་དམ་སློབ་དཔོན་གྱི་ཐུགས་ཀར་བསྡུས་པས་དབང་སྐལ་ཆད། ཕྱིས་ཇོ་མོ་མཚོ་རྒྱལ་གྱིས་མན་ངག་ཟབ་དགུ་གནང་བས་ཕུར་པ་ལྕམ་ལུགས་ཞེས་བྱ་བ་བྱུང་། རྗེ་བཙུན་མི་ལའི་དྲག་སྔགས་གཟའ་གདོང་དམར་ནག་ཡང་འདིའི་ཆོས་སྐོར་ཡིན་པར་གྲགས། གཞན་ཡང་ལང་འགྲོ(གྲོ) ལོ་ཙཱ་བ་ལ་གནང་ཞིང་གཏེར་དུ་ཡང་སྦས། ཕྱི་རབས་གཏེར་སྟོན་རཏྣ་གླིང་པར་བྱོན་པ་སོགས་གཏེར་སྟོན་རིག་འཛིན་མང་པོའི་སྤྲུལ་གཞི་སྐལ་བ་དང་ལྡན་པའི་སྐྱེས་བུ་མང་པོ་ལ་ཡང་གདམས་སོ། ། དེའི་ཚེ་སྡིག་བློན་རྣམས་ཀྱིས་སློབ་དཔོན་གྱི་མཐུ་སྟོབས་དང་མངོན་མཁྱེན་མ་བཟོད་ཅིང་། བག་ཚ་བས་ཡང་ཡང་གཤེགས་པར་བསྐུལ་བས་དེ་དག་སྣང་ངོ་ལ་གཤེགས་པའི་ཚུལ་བསྟན་ནས་བོད་ཀྱི་རི་བྲག་དབེན་གནས་མང་པོར་ཕེབས། སྤ་གྲོ་སྟག་ཚང་དཔལ་ཕུག་ཏུ་རྡོ་རྗེ་ཕུར་པའི་སྒྲུབ་པ་མཛད་ཅིང་རྡོ་རྗེ་ཁྲོ་བོ་སྟག་ལ་ཆིབས་ཏེ། རྡོ་རྗེ་ཕུར་པས་— 78 —རྒུ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ།
བགེགས་ཀྱི་ཚོགས་གཟིར་ཞིང་འཇོམས་པའི་རྫུ་འཕྲུལ་གྱིས་བདུད་དང་དམ་སྲི་ཐམས་ཅད་བསྒྲལ། ཕྱི་རབས་སངས་རྒྱས་ཀྱི་བསྟན་པ་འབྱུང་བའི་སྒྲུབ་གནས་མང་པོ་བྱིན་གྱིས་བརླབ་པོ། ། དེ་བཞིན་དུ་སེང་གེ་རྫོང་གསང་ཕུག་ཆེན་མོར་སློབ་དཔོན་ཆེན་པོ་པདྨ་འབྱུང་གནས། ཇོ་མོ་མཁར་ཆེན་བཟའ་མཚོ་རྒྱལ། གནུབས་ནམ་མཁའི་སྙིང་པོ། སྣ་ནམ་རྡོ་རྗེ་བདུད་འཇོམས། ངན་ལམ་རྒྱལ་བ་མཆོག་དབྱངས། ལང་འགྲོ་དཀོན་མཆོག་འབྱུང་གནས་ལ་སོགས་ཐུགས་སྲས་ཉེ་བའི་འཁོར་བཅོ་བརྒྱད་དང་བཅས། རྡོ་རྗེ་ཕུར་པའི་དཀྱིལ་འཁོར་ཞལ་ཕྱེ་ནས་ཞག་ཉི་ཤུ་སྒྲུབ་པ་མཛད་པས། རིག་འཛིན་བླ་མ་ཡི་དམ་མཁའ་འགྲོ་ཆོས་སྐྱོང་ཐམས་ཅད་སྤྲིན་བཞིན་འདུས།
ཕུར་སྲུང་བཅུ་གཉིས་དང་དགེ་བསྙེན་ཉེར་གཅིག་རྣམས་ཀྱིས་བཀའ་བཞིན་དུ་ཉན། ལྷ་སྲིན་སྡེ་བརྒྱད་རྣམས་ཀྱིས་སྲོག་སྙིང་དངོས་སུ་ཕུལ། ཕུར་པ་སྒྲུབ་པའི་རྣལ་འབྱོར་པ་ཐམས་ཅད་ཀྱི་སྐུ་ཚེ་བསྲིང་ཞིང་འཕྲིན་ལས་སྒྲུབ་པར་དམ་བཅས། འགྲུབ་རྟགས་སུ་ཚེ་ཆུའི་རྒྱུན་བབས། བསྙེན་ཕུར་བྲག་ལ་བཏབ་པོ། ། གཞན་ཡང་རྒྱ་བོད་ཀྱི་མཚམས་གངས་བྲག་མཚོན་ཆ་གཟེངས་པ་ལྟ་བུ་དང་། སྨན་རི་ནགས་ལྗོངས་ཆེན་པོ་ཕལ་ཆེར་དུ་རྡོ་རྗེ་ཕུར་པའི་སྒྲུབ་པ་མཛད་ཅིང་། ཕུར་སྲུང་བསྟན་མ་བཅུ་གཉིས་ལ་སོགས་དམ་ལ་བཞག་སྟེ་བོད་ལ་མུ་སྟེགས་ཀྱི་ཆོས་ལོག་བསྲུང་ཞིང་སངས་རྒྱས་ཀྱི་བསྟན་པ་སྐྱོང་བར་བསྐུལ་ནས། ལྷོ་ནུབ་སྲིན་པོའི་ཁ་གནོན་ལ་གཤེགས་པར་དགོངས་ཏེ་མོན་བོད་ཤིང་གི་རི་ནས་ནམ་མཁའི་ལམ་འགྲོ་ལྡིང་གི་ཡུལ་དུ་ཕེབས། དེར་ཡང་རྡོ་རྗེ་ཕུར་པའི་རིགས་སྔགས་ཀྱི་སྒོ་ནས་མི་མ་ཡིན་མང་པོ་འདུལ་བར་མཛད་དེ།
ཡུལ་དེའི་བུད་མེད་ཕལ་ཆེར་ནི་ཕྲ་མེན་མ་ཡིན་ལ། སྐྱེས་པ་ཡང་འབྱུང་པོ་མིའི་གཟུགས་ཅན་མང་པོ་ཡོད་པས་འཛམ་བུ་གླིང་གི་མི་རྣམས་ལ་གནོད་པ་ཆེ་བར་བྱེད་པས། དེ་དག་འདུལ་བའི་ཕྱིར་གླིང་དེའི་བྲག་དག་ཏུ་བཞུགས་ནས་ཁྲོ་བོའི་དཀྱིལ་འཁོར་བཞེངས་ནས་མཁའ་འགྲོ་མ་འབུམ་ཕྲག་བཅུ་གཉིས་ཙམ་དབང་མེད་དུ་བཀུག་ཅིང་བྲོས་པར་བརྩམས་ན། ཡན་ལག་ཐམས་ཅད་ལ་ཕུར་བུས་བཏབ་ཅིང་སྲོག་སྙིང་འཕྲོག གཙོ་མོ་རྣམས་དཀྱིལ་འཁོར་དུ་བཅུགའཁོར་རྣམས་ལ་སེམས་བསྐྱེད་ཕོག སེམས་ཅན་ལ་གནོད་འཚེ་མི་བྱེད་པར་མནའ་དགག་ཏེ། དམ་བཞག་སྔ་ཕྱི་ལན་གསུམ་གྱི་བར་མཛད་དོ། ། དེ་ཡང་དམ་བཞག་དང་པོའི་གནས་ལ་མ་སཪྴ་ཟེར། བྲག་ལ་ཕྱག་གིས་བཅོས་པའི་མེ་ཐབ་ཡོད། དམ་བཞག་གཉིས་པ་མཛད་པའི་གནས་ལ་ཨ་ལྤ་ཥྤེ་ཟེར།
མཁའ་འགྲོ་རྣམས་ཕུར་པས་བཏབ་པའི་རྗེས་སྟོང་ཕྲག་ཙམ་ཡོད་དོ། ། དེ་ནས་གྲུབ་པའི་ཕུར་པ་དེ་རྣམས་སྐྱེ་བོ་ཕལ་པའི་སྤྱོད་ཡུལ་དུ་མི་སྡོད་པས་གཞན་ཐམས་ཅད་ཡལ་བར་གྱུར། ཕུར་པ་གཅིག་མ་འོངས་པའི་སེམས་ཅན་ཡིད་ཆེས་པའི་དོན་དུ། ཡེ་ཤེས་པ་སློབ་དཔོན་གྱི་སྐུ་ལ་བསྟིམ་ནས་རྫས་ཀྱི་ཕུར་པ་བཞག་པ་ཡིན་ཟེར་བ་བཅོས་མ་མི་འདྲ་བ་རང་བྱོན་ལྟ་ད་ 79 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བུ་མི་བོངས་སུམ་འགྱུར་ཙམ་ཞིག་ཡོད་ཅིང་། དེ་ཡང་དང་པོ་ཤིང་ལ་བཟོས་པའི་ཕུར་པ་ཆུང་དུ་རེ་ཡོད་ལ། དེ་འགྲུབ་དུས་རབ་ཏུ་འཕེལ་ཞིང་། ཆེ་ཆུང་བློས་གང་བྱས་སུ་འགྱུར་ཞིང་། འགྲོ་འོངས་དང་གསུང་གི་སྒྲ་གདངས་སོགས་ལྷ་དངོས་དང་འདྲ་བ་འབར་པའི་འཕྲེང་བ་་་་་འཁྲིགས་པར་གྱུར་ལ། དེ་སྐབས་ཕྲ་མེན་མའི་གཙོ་མོ་ཞིག་གིས་ལུས་རི་ཙམ་དུ་བསྒྱུར་ནས།
བྲོས་པར་བརྩམས་པ་ལས་ཕུར་པ་དེ་ཡང་རི་བོ་ཙམ་དུ་གྱུར་ནས་བཏབ། སླར་ཡང་ཡེ་ཤེས་པ་སློབ་དཔོན་ལ་བསྟིམ་ནས། ལྷག་མ་མ་ལུས་པའི་ཚུལ་དེ་གྱུར་ཏོ། ། ཅེས་གྲུབ་ཐོབ་བུདྡྷཱ་ན་ཐས་གསུངས་སོ། ། དེ་ནས་ཡུལ་དེའི་རྒྱལ་པོ་འཁོར་དང་བཅས་པ་ཡང་རིགས་སྔགས་ཀྱི་མཐུས་བཏུལ་ཏེ་སངས་རྒྱས་ཀྱི་བསྟན་པ་དར་བར་མཛད་ཅིང་། རིང་ཞིག་བཞུགས་ནས་ནམ་མཁའི་ལམ་ལ་གྱ་གྱུར་གཤེགས་ནས་རྔ་ཡབ་སྲིན་པོའི་གླིང་དུ་ཕེབས་སོ། ། སློབ་དཔོན་ཆེན་པོ་དེ་ལ་སློབ་མ་མང་པོ་ཡོད་ཀྱང་ཕུར་པའི་བཀའ་བབས་པ་ཇོ་མོ་མཚོ་རྒྱལ་ཡིན་ཞིང་། སློབ་དཔོན་སྲིན་ཡུལ་དུ་གཤེགས་ཁར་བདག་བུད་མེད་བློ་དམན་པས་ཉུང་ལ་བསླབ་སླ་བའི་ཆོས་ཤིག་ཞུ། ཉོན་མོངས་པ་རགས་པས་ཉོན་མོངས་འཇོམས་པའི་ཆོས་ཤིག་ཞུ། ཚེ་ཐུང་བས་འགྲུབ་ཐག་ཉེ་བའི་ཆོས་ཤིག་ཞུ།
དགྲ་མང་བས་མཐུ་ཆེ་བའི་ཆོས་ཤིག་ཞུ། ཞེས་གསོལ་བ་བཏབ་པས། རྡོ་རྗེ་ཕུར་པའི་ཆོས་སྐོར་གནང་ངོ་། ། དེ་ནས་མོན་ཁ་ནི་རིང་སེང་གེ་རྫོང་དུ་ཕུར་པའི་སྒྲུབ་པ་མཛད་པས་ལྷ་ཚོགས་ཐམས་ཅད་ཞལ་གཟིགས། རྫས་ཀྱི་ཕུར་པ་རྣམས་བཞད་ཅིང་འོད་ཟེར་འཕྲོ་བ་དང་། ཇོ་མོའི་དགོངས་པ་ལ་ཕུར་པ་འགྲུབ་ན་གདབ་ལས་བྱ་ཞེས་པ་ལ་སུ་ལ་བརྡེག་སྙམས་ཕུར་པ་བསྒྲིལ་བས། ཕ་མེས་ཀྱི་སྲོག་གཅོད་པའི་ཟ་འདྲེ་ལ་བཏབ་པ་སྙམ་དུ་དགོངས་པ་དང་། ཕུར་པ་ནམ་མཁའ་ལ་སོང་ནས། ཕ་ཡུལ་གྱི་ཁང་པའི་སྟོད་ན་འདྲེ་དེ་གནས་པའི་སྐྱེར་ཕུང་ཞིག་ཡོད་པ་ལ་བབས། རྩ་བ་ནས་བསྲེག་ཅིང་འདྲེ་དེ་བསྒྲལ།
ཕུར་པ་དེ་ཡང་དབོན་རྒྱུད་རྣམས་ཀྱིས་བཅང་། གདེངས་པ་ཙམ་གྱིས་གདོན་བགེགས་འཇོམས་པ་བྱུང་ངོ་། ། ཡང་ལན་གཅིག་ཇོ་མོ་ཡུལ་ཁར་བ་སྣ་རུ་བཞུགས་པའི་དུས། བྱང་ཕྱོགས་ནས་སྡོང་སྟོན་གྱི་ཚོང་པ་མང་པོ་ཡོང་བ་ལ་རྒྱལ་པོའི་ཆོ་འཕྲུལ་གྱིས་སྤྱང་ཀི་བཅུ་གཉིས་ཀྱིས་རྟ་བོང་རྣམས་བསད། མཐར་མི་ཟ་རུ་བྱུང་བས་ལྷ་འདྲེའི་ཆོ་འཕྲུལ་ཡིན་པར་ཤེས་ནས་ཇོ་མོར་སྐྱབས་ཞུས་པས། སྤྱང་ཀི་རྣམས་ཀྱི་རྗེས་ཀྱི་ས་ཁྱེར་ཤོག་གསུངས། རྗེས་ཀྱི་ས་དང་བག་ཕྱེ་ལ་གཟུགས་བཅུ་གཉིས་བྱས་ཏེ་ཕུར་པ་བཏབ་པས། ཁར་སྣའི་གཉའ་ནས་མར་སྤྱང་ཀི་བཅུ་གཉིས་འགྲིལ་བྱུང་སྟེ་རྒྱལ་པོ་ཤེལ་གིང་ལ་ཐེབ་པའོ། ། ཇོ་མོའི་དངོས་སློབ་ནི་མེ་ནུ་རྒྱལ་བའི་སྙིང་པོ་སྟེ། འདིས་ག་ཤའི་རོང་དུ་སྒྲུབ་པ་མཛད་པའི་དུས་བདུད་ནག་པོ་བཀྲག་མེད་ཀྱིས་བྱ་རོག་ཏུ་སྤྲུལ་ནས་ཕྱག་ཕྲེང་ཁྱེར་བས།
བྱ་རོག་གི་གྲིབ་མ་ལ་ཕུར་པ་བཏབ་སྟེ་བྱ་རོག་ས་ལ་ལྷུང་ནས་ཤིའོ། ། འདིའི་སློབ་མ་ལོ་དཔལ་གྱི་བློ་— 80 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གྲོས་མོན་ན་བཞུགས་དུས་མོན་པོའི་དམག་གིས་དགོན་པ་བཤིག་ནོར་རྣམས་འཕྲོག་པས། སྤ་གྲོ་སྟག་ཚང་དུ་བྱོན་ནས་སེང་གེ་ཕུག་ཏུ་སྒྲུབ་པ་མཛད་པས་རྡོ་རྗེ་གཞོན་ནུའི་ཞལ་གཟིགས། མོན་པོའི་ཁྱིམ་ལ་དམིགས་ནས་ཕུར་པ་བཏབ་པས། དངོས་སུ་སྦག་ཁྱིམ་ལ་ཕུར་པ་ཅུར་ཅུར་བྱུང་སྟེ་མོན་པ་རྣམས་ཀྱི་སྙིང་ལ་ཟུག་ནས་ཤིའོ། ། དེའི་སློབ་མ་ངམ་འདྲེ་ཀླུའི་རྒྱལ་མཚན་གྱིས་ཉང་སྟོད་སྲིན་མོའི་རིར་ཕུར་པ་སྒྲུབ་པས་ཕུར་པ་དགྲ་བགེགས་གཉིས་ལ་ཐེབས་ཅིང་ཕྱག་རྒྱ་ཆེན་པོའི་རིག་འཛིན་ཐོབ། དགུང་ལོ་དགུ་བཅུ་རྩ་ལྔ་ལ་སྐུ་འདས་ཏེ། གདུང་ནུས་གཞན་མེད་པར་རྡོ་རྗེ་གཞོན་ནུའི་སྐུ་ཕྱག་གང་བ་ཞིག་དང་གཱི་ལ་ཡ་འབུར་དོད་དུ་བྱུང་།
དེའི་སྲས་ངམ་འདྲེ(འབྲེ) ས་ལེ་ཤེས་རབ་དབང་ཕྱུག་ནམ་མཁའ་ལ་འགྲོ་བ་ལ་སོགས་པའི་དངོས་གྲུབ་ཐོབ་ཅིང་། སྲིན་མོ་རིར་སྒྲུབ་པ་ལ་བཞུགས་དུས། ནུབ་གཅིག་འོད་ཆེན་པོ་ཞིག་བྱུང་བ་ལ་ཕུར་པ་བཏབ་པས། རྒྱལ་པོ་ལ་ཐེབས་ཏེ། ཐོ་རེངས་མི་དཀར་པོ་གཅིག་བྱུང་སྟེ། སློབ་དཔོན་གྱི་བཀའ་འཁོར་ལ་གནོད་པ་མི་བྱེད་ངའི་ཕུར་པ་འཐོན་ཟེར། དེར་ཁོ་ལ་མནའ་བསྒགས་ནས་ཕུར་པ་བཏོན་ཏེ། འདིའི་སློབ་མ་ལང་ལབ་བྱང་ཆུབ་རྡོ་རྗེ་ཡིན། སྐུ་གཞོན་ནུ་ནས་ཕ་མ་གྲོངས། ཕ་སྤུན་གྱིས་ཞིང་ཆུང་གཅིག་ལས་མ་བྱིན་པས།
ངམ་འདྲེ་ས་ལེ་དབང་ཕྱུག་གིས་མ་བཟོད་ཅིང་སྣོད་དུ་རུང་བར་མཁྱེན་ནས་ཕུར་པའི་གདམས་པ་གནང་ནས། ཁོ་རང་རྡོ་རྗེ་རྩེ་འདུས་སུ་སྒྲུབ་པ་མཛད་པས། ཕུར་པ་རྣམས་འབར་བ་དང་མེ་འོད་འཕྲོ་བ་སོགས་བྱུང་། ལྕགས་ཕུར་གཅིག་དགྲ་ལ་བཏབ། དགྲ་ཐམས་ཅད་ཚར་བཅད། ཡང་རྐུན་མ་བྱུང་བས་རྐང་རྗེས་ལ་ཕུར་པ་བཏབ་པས། འགྲེ་གྲགས་སེ་བྱ་བ་ཞག་གསུམ་ནས་ཤི། ཤུལ་མི་རྣམས་ཀྱིས་ནོར་ཚུར་བསྐྱལ་ལོ། ། ཡང་སྐབས་ཤིག་ར་ལོ་ཆེན་པོ་འཁོར་དེ་ལྷ་ཁང་དུ་ཆོས་འཁོར་ལ་བྱོན་པ་ན་ལང་ལབ་ཀྱིས་ཕྱག་མ་མཛད་པས། མི་བླུན་པོ་ཞིག་ཡིན་ནམ་ཞེས་དྲི་བ་མཛད་པས།
ཁོ་མཐུ་ཆེ་ཞིང་ཕུར་པ་ལ་མཁས་པ་ཞིག་ཡིན་བྱས་པས། འོ་ན་ཁོ་ང་རྒྱལ་གྱིས་སྦོས་ནས་ང་ལ་ཕྱག་མི་བྱེད་པ་ཡིན་འོང་སྟེ། ཁོ་ལ་དོ་ནུབ་ཀྱི་ཚེ་ལས་མེད། སྡོད་ཅིག་གསུངས། ཆོས་ཐུན་གྲོལ་འཕྲལ་དྲག་པོའི་སྦྱིན་སྲེག་མཛད་པས། དགུག་གཞུག་དང་པོ་ལ་རྩང་ཕུར་གྱི་ཆར་བབས་ཏེ་ཐོ་ཕྱིའི་གྲྭ་པ་རྣམས་རྨས། བར་པ་ལ་ཁྲོ་བཅུའི་ལྕགས་ཕུར་གྱི་ཆར་བབས་འཁོར་རྣམས་བྲོས་དགོས་པ་བྱུང་། མཐའ་མའི་ཚེ་ནམ་མཁའ་ལ་མེ་དཔུང་དང་བཅས་འུར་སྒྲསསྒྲུགང་། ར་ལོ་ཉིད་ཀྱི་གཟིགས་སྣང་ལ་ཕུར་པ་རི་དོ་ཆད་ཙམ་ཞིག་དབུ་ལ་བབས་ལ་ཁད་བྱུང་བས་དེ་ཉིད་དུ་བཟོད་པར་གསོལ། ལང་ལབ་ལ་འདུད་ཕྱག་མཛད་པར་དམ་བཅས་པས།
ཆོ་འཕྲུལ་རྣམས་ཡལ་ལོ། ། དེ་ནས་ལང་ལབ་སྤྱན་དྲངས་ཏེ་ཕྱག་དང་ཞེ་ས་བསྙེན་བཀུར་འབུལ་བ་བཟང་པོ་མ་མཛད་པས་གཤིན་རྗེ་མཁན་པོ་ཕུར་པར་རྡུགས་ཞེས་གྲགས་སོ། ། སློབ་དཔོན་འདི་ཡན་ཆིག་— 81 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བརྒྱུད་ལྟ་བུ་ཡིན། འདིའི་སློབ་མ་ལ་ཁོ་རོ་རྒྱལ་ཐང་གི་སྣ་ནམ་ཤེས་ཚུལ། མོང་དགུའི་ཀྱི་བན་བྱང་ཆུབ་རིན་ཆེན། ནག་གྱང་འགྱེལ་རོང་གི་སྐྲང་ཕུར་མགོ འོག་ཕུག་རོལ་པའི་ཉང་ནག་དབང་གི་ཤེས་རབ་བཞི་ལས། སྣ་ནམ་ཤེས་ཚུལ་ལ་མན་ངག་འཕྲིན་ལས་བཞི་དོན་བྱས་བྱ་བ་དང་། རྩ་རྒྱུད་རྡོ་རྗེ་ཁྲོས་པའི་དུམ་བུ་ཙམ་གནང་།
སྐྲང་ཕུར་མགོ་ལ་དཔའ་བོ་གཅིག་པར་སྒྲུབ་པའི་མན་ངག་ཙམ་གནང་ཞིང་ཉང་ནག་གི་སློབ་དཔོན་འོལ་ཕུག་ཏུ་སྤྱན་དྲངས་ནས་ཞབས་ཏོག་ནོར་རྫས་ཀྱི་ཕྱེད་ཕུལ་ནས་ཆོས་ཞུས་པས། ཉང་ནག་ཡབ་སྲས་གསུམ་ལ་ཕུར་ཆོས་རྫོགས་པར་གནང་ཞིང་། སྤོ་ཏི་སེ་གླེགས་ཅན་བྱ་བ་ཡང་གནངས་སོ། ། དེ་ནས་སྒྲུབ་པ་མཛད་པས་ཕུར་པ་ནམ་མཁར་ལྡིང་བ་སོགས་རྟགས་དང་མཚན་མ་བཟང་པོ་བརྙེས་སོ། ། རིང་ཞིག་ན་ཉང་ནག་གི་སྲས་ཤཱཀྱ་རྒྱལ་མཚན་ཚོང་ལ་བྱོན་པས། འདར་ནག་པོ་རྟ་པ་ཉི་ཤུ་རྩ་གཅིག་གིས་བཅོམ། སློབ་དཔོན་གྱིས་བེར་སྔོན་པོ་ཕུད་ནས་བརྡབས་པས། དེ་ནུབ་མི་ཉལ་ཙམ་ནང་དུ་ཆོམ་དིར་བྱུང་། ཇག་དཔོན་དེའི་བུའི་མགོ་ལ་སློབ་དཔོན་གྱི་རྟས་ཕྲ་བརྒྱབ་སྟེ་ཤི། ཡང་དེའི་ལོ་དུས་ལ་རྟ་པ་བཅུ་དགུ་པ་ཤི།
དེ་ནས་ཉང་ནག་བེར་སྔོན་ཅན་ཞེས་མཐུ་ཆེ་བར་གྲགས། དེའི་དུས་སུ་སློབ་དཔོན་དྲག་པོ་ནི་ཆུང་དུ་ནས་ཕ་མ་ཤི་ནས། ཞང་པོ་རྣམས་ཀྱིས་ནོར་འཕྲོག་ནས་སྤྲང་དུ་བཏང་བས། སློབ་དཔོན་ཤཱཀྱ་རྒྱལ་མཚན་དང་མཇལ། ལོ་བཅོ་བརྒྱད་ནས་སུམ་ཅུའི་བར་གནག་རྫི་བྱས། སྣོད་དུ་རུང་བར་གཟིགས་ནས་དབང་མན་ངག་ཐམས་ཅད་གནང་། བླ་མ་གཤེགས་ཁར་བླ་དཔེ་ཡང་གཡར་པོའི་ཚུལ་གྱིས་གནང་། དེ་ནས་ལྷན་གྱི་སྟག་ལུང་གྲོ་བོར་སྒྲུབ་པ་མཛད་པས་རྟགས་དང་མཚན་མ་བཟང་པོ་བྱུང་། ཞང་པོ་རྣམས་འཇིགས་བན་དེ་བཅུ་གསུམ་པོ་མཐུ་ལེན་བྱེད་དུ་བཅུག་པས། སློབ་དཔོན་གྱི་དྲག་ལས་བྱས་བན་དེ་བཅུ་གསུམ་པོ་གློ་ཚད་ཐེབས་ནས་ཤིའོ། །
ཡང་དུས་དེ་ཙམ་ན་སྣ་ནམ་ཤེས་རབ་ཚུལ་ཁྲིམས་ཀྱི་སྲས། རྣམ་སྣང་འགྲོ་ཕན་ལ་སྐུ་དགྲ་གཅིག་བྱུང་བས། དགྲ་དེས་ཇོ་བོ་སྟག་རམ་པ་བྲེར་བའི་སྔགས་བན་ཞིག་ལ་མཐུ་བཟློག་ཞུས་པས། ལན་གཅིག་རྣམ་སྣང་འགྲོ་ཕན་དང་། སྣུབས་སྟག་རམ་པ་མཇལ་བས་རྣམ་སྣང་གིས་ཕྱག་མཛད་དེ་དགེ་བཤེས་མི་འདི་པས་བདག་ལ་མི་འཚམས་པའི་ལས་མང་པོ་བྱས་པ། ཐུགས་ལ་དགོངས་ལ་འདི་པ་བསྲུང་བ་མི་མཛད་པ་ཞུ་བྱས་པས། ལང་ལབ་བྱང་ཆུབ་རྡོ་རྗེའི་ཕུར་ཐུང་དེས་སྦོས་པ། ང་མཐུ་ཟློག་བྱེད་ཀྱི་ཅི་ནུས་རེ་རེམ་ཟེར་བས་རྣམ་སྣང་ཁྲོས་ཏེ་གོས་ནག་བརྡབ་ངས་མ་ཉེས་མ་ཡོའོ་བྱས། དེ་དུས་བཏབ་སྟེ་ཟླ་བ་གསུམ་ནས་སྟག་རེམ་པ་ཁྲག་སྐྱུགས་ཏེ་ཤིའོ། ། གཤིན་རྗེ་མཁན་པོ་ཕུར་པ་རྡུགས་བྱ་བ་དུས་དེར་ཡང་གྲགས་སོ། །
དེ་ནས་རྣམ་སྣང་གིས་གཏང་རག་ཆེན་པོ་བཏང་གླུ་འདི་བླངས་སོ། ། རྡོ་རྗེ་གཞོན་ནུའི་གཞུ་མོ་ལ། ། འཁོར་ལོ་རྒྱས་འདེབས་རྒྱུད་ཀྱིས་བརྒྱུས། ། ཁྲོ་བོ་བཅུ་ཡི་མདའ་སྨྱུག་ལ། ། ཁྲོ་མོ་བཅུ་ཡི་སྒྲོ་ཡིས་— 82 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། སྒྲོན། ། ཕུར་པ་སྲས་མཆོག་གི་མདེའུ་བཙུག ། དམ་ཅན་གསུམ་གྱི་བསྡུས་པས་དཀྲིས། ། སེ་ལྕགས་ཤེལ་གསུམ་གྱི་ངར་གཅིག་བླུད། །
འཕངས་པ་ཟངས་ནག་གི་ཕྱོགས་སུ་འཕངས།། ། ཕོག་པ་ཇོ་བོ་སྟག་རམ་ལ་ཕོག ། མདའ་ཚབས་མི་ཆུང་ཆེ་བར་གདའ། ། ཞེས་གླུ་བླངས་སོ། ། སློབ་དཔོན་དྲག་པོ་སློབ་མ་ཡང་ཐུགས་སྲས་གཉིས་ཏེ། བྱང་རྒྱན་ཁར་གྱི་སོ་སྟོན་ཁྲི་རྒྱལ་དང་། ཉང་སྟོད་ཀྱི་ལྕེ་སྟོན་ཤཱཀྱ་རྒྱལ་མཚན་ནོ། ། དེ་ནས་གུ་རུ་རིན་པོ་ཆེའི་བར་དུ་བྱིན་རླབས་ཀྱི་རྒྱུན་མ་ཉམས་པའོ། ། ཡང་ཀྱི་བན་བྱང་ཆུབ་རིན་ཆེན་གྱི་ལོ་རྒྱུས་ནི། ཁོ་ལ་ཕ་སྤྲུན་ཡུལ་པ་རྣམས་ཀྱིས་དགྲ་བྱས་ཏེ་ནོར་གཞིས་ཐམས་ཅད་འཕྲོག་པས།
ལང་ལབ་ལས་ཕུར་པ་ཞུས་ནས་སྒྲུབ་པས་ལུང་དྲོད་ཚད་དུ་ཕྱིན་ནས། དེ་ནས་སྐབས་གཅིག་ཡུལ་དུ་བྱོན་པས་གྱང་གི་དྲུང་ན་མི་མང་པོ་ཉི་མ་ལ་འདུག་པས་ཐམས་ཅད་དགྲར་མ་གྱུར་པ་མི་འདུག་པས། གོང་ཁུག་ནས་ཕུར་པ་ཕྱུང་སྟེ་བཏབ་པས། གློ་བུར་དུ་གྱང་འགྱེལ་ནས་དགྲ་ཐམས་ཅད་དུས་གཅིག་ལ་ཤི་བས། ཀྱི་ནག་གྱང་འགྱེལ་ཞེས་མཐུ་ཆེ་བར་གྲགས་སོ། ། དེ་ནས་རྔོག་ཚ་བསོད་ནམས་བྱང་ཆུབ་ཀུན་མཁྱེན་འཛམ་གླིང་པཎ་ཆེན། སྣུབ་ཐུབ་པ་རྒྱལ་མཚན་སྣུབ་སྟོན་བསོད་ནམས་བློ་ཆེན། མྱང་མཆོག་རིག་པ་འཛིན་པ། མྱང་མཆོག་ལྷུན་གྱིས་གྲུབ་པ། མྱང་རྟ་མགྲིན་རྡོ་རྗེ།
དེའི་སྲས་མྱང་བདུད་འཇོམས་རྡོ་རྗེ་དང་བདག་གི་དྲིན་ཅན་རྩ་བའི་བླ་མ་སྟེ་བྱིན་རླབས་ཞལ་གཟིགས་ཀྱི་བརྒྱུད་པ་དང་ལྡན་ལ། ཕུར་སྲུང་དམ་ཅན་བྲན་དུ་འཁོལ་བའི་མཐུ་སྟོབས་ཇི་ལྟར་མངའ་བ་ལ་སོགས་པའི་ལོ་རྒྱུས་ཞལ་རྒྱུན་ལས་ཐོས་པ་འོག་ཏུ་བཤད་པར་བྱའོ། ། ཡང་ཕུར་པ་རོང་ཟོམ་ལུགས་སུ་གྲགས་པའི་རིང་བརྒྱུད་ནི་སློབ་དཔོན་པདྨ་འབྱུང་གནས། སྣ་ནམ་རྡོ་རྗེ་བདུད་འཇོམས། མཁར་ཆེན་དཔལ་གྱི་དབང་ཕྱུག ཨཱ་ཙརྱ་དཔལ་མེ་ཏོགསྒྲོ་རྡོ་རྗེ་གཞོན་ནུ། ཞང་ཕུང་ཡོན་ཏན་གྲགས། རོང་པ་ཡོན་ཏན་གྲགས། རོང་པ་ཡོན་ཏན་རིན་ཆེན། ཉེ་རྒྱུད་རོང་བན་གྱིས་སློབ་དཔོན་པདྨ་འབྱུང་གནས་དངོས་ལས་ཞུས།
དེས་མི་ཡུལ་དུ་ལོ་སུམ་བརྒྱ་བཞུགས་ཏེ། མཐར་སྐུ་མ་སྤངས་པར་མཁའ་སྤྱོད་དུ་གཤེགས། དེའི་སྲས་རོང་བན་རིན་ཆེན་ཚུལ་ཁྲིམས་ཀྱི་མི་ལོ་ཕྱེད་དང་ཉིས་བརྒྱ་བཞུགས། དེའི་སྲས་རོང་ཟོམ་ཡིན་ལ་འདིས་ལོ་བརྒྱ་བཅུ་དགུ་བཞུགས། བྲག་ལ་ཕུར་པ་འདེབས་པ་སོགས་གྲུབ་རྟགས་མང་པོ་བསྟན། ཇོ་བོ་རྗེ་དང་མཇལ། ཁྱོད་རྒྱ་གར་གྱི་ཨཱ་ཙརྱ་ནག་པོ་ཆེན་པོ་དེའི་སྐྱེ་བ་ཡིན་ཞེས་བསྔགས་བརྗོད་ཆེན་པོ་མཛད་དོ། ། དེ་ནས་ཡོལ་དགེ་བསྙེན་དབང་ཕྱུག ཡོལ་ལྕགས་གྲུབ། རྒྱ་སྟོན་སྟོང་འབར།
རྣལ་འབྱོར་གཞུང་། ཕོ་རོག་མདོ་སྡེ་མགོན་པོ། ཡོལ་ལྕགས་སངས་རྒྱས་ཉི་འབུམ། དོན་གྲུབ་གཞོན་ནུ། དཔྱལ་འཕགས་པ་དཔལ། དཔྱལ་ཀུན་དགའ་་་དཔལ་ཉི་མ། དཔྱལ་ཀུན་མཁྱེན་ཆོས་རྒྱལ་སོགས་ནས་དེང་སང་གི་བར་དབང་ལུང་རྒྱུན་མ་བྱེ 83 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཆད་པར་བཞུགས་སོ། ། ཡང་ཕུར་པ་ལྷ་ནག་ཏུ་གྲགས་པ་ནི་སློབ་དཔོན་པདྨ་ཡབ་ཡུམ་ཡན་སྤྱི་དང་འདྲ། དེ་ནས་ཨཱ་ཙརྱ་ནུ་རུ།
འདི་ནི་ཕུར་པའི་གྲུབ་པ་ཐོབ་པ་སྟེ་ཚེའི་རིག་འཛིན་བརྙེས་ནས་དེང་སང་ཡང་བཞུགས་སོ། ། ལང་ལབ་ཀྱིས་ཀྱང་དེ་དང་མཇལ་ནས་པར་ཐོབ་པའི་ཕུར་པའི་ཆོས་ལ་ཞུ་དག་བྱས་ཚར། གཅིག་ཞུས་ཅེས་བྱུང་། ཕྱིས་འགྲོ་མགོན་འཕགས་པས་སྨད་ལས་དྲག་པོའི་སྒྲོལ་དབང་གསན་པར་བཞེད་ནས། འདི་ལྟ་བུའི་དབང་ཐོབ་པ་འདུག་ན་སྤྲང་པོ་ཞིག་ལ་འདུག་ཀྱང་་ཁྲིད་ཤོག་གསུངས་ནས་བཙལ་ཀྱང་མ་རྙེད ། ཕྱིས་བལ་པོ་ནས་ཚོང་པའི་སྐད་ཆ་ལ་ཇོ་མོ་མཚོ་རྒྱལ་གྱི་སློབ་མ་ཨཱ་ཙརྱ་ནུ་རུ་བྱ་བ་ཚེའི་རིག་འཛིན་ཐོབ་པ་ཞིག་བལ་པོ་ན་ཕུར་པའི་ཆོས་གསུང་གིན་འདུག་ཟེར། འོ་ན་བལ་པོར་ཡོད་དོ་གསུངས་པས་མེད། བསིལ་བ་ཚལ་ལ་སོགས་པའི་གནས་རྣམས་སུ་མཁའ་གྲོ་མ་རྣམས་ཀྱི་དོན་མཛད་པ་ཡིན་ཟེར། སྐབས་སྐབས་སུ་བྱོན་ནས་གདུལ་བྱ་སྐལ་བ་ཅན་རྣམས་ལ་ཆོས་བག་རེ་གསུང་བ་གདའ་ཟེར། འོ་ན་དེ་བལ་པོར་བྱོན་ན་ང་ལ་སྐད་ཐོང་པ་གྱིས་གསུང་ནས་གནང་སྦྱིན་མང་པོ་གནང་།
དེ་ནས་ལོ་འགའ་ན་ལན་བྱུང་བས། གློ་བོ་ལོ་ཙཱ་བ་ཤེས་རབ་རིན་ཆེན་ལ་གསེར་མང་པོ་བསྐུར་ནས་ཞུ་བར་བཏང་། དེ་ནས་འཕགས་པ་རིན་པོ་ཆེས་གསན་ཅིང་དར། ཡར་འབྲོག་པ་གུ་རུབ་ཀྱི་ཡང་དག་གི་རྒྱུད་མྱ་ངན་ལས་འདས་པ་ཞེས་བྱ་བ་ལ་བརྟེན་ནས་ལྷ་ཐམས་ཅད་ནག་པོ་མཛད་ལྷ་ནག་ཅེས་ཀྱང་གྲགས། རྩེ་པ་རྒང་པ་དང་། སྙོན་མེད་པ་ལ་བབས་ཏེ་ཕྲིན་ལས་ཆེ་བར་བྱུང་། ས་ཕུར་དུ་གྲགས་པ་ནི། འཁོན་ཀླུའི་དབང་པོས་སློབ་དཔོན་པདྨ་ལ་ཞུས་ནས་སྒྲུབ་པས་གྲུབ་པ་ཐོབ་ཅིང་། གཅུང་རྡོ་རྗེ་རིན་ཆེན་ལ་གནང་། དེས་ཀྱང་ཕུར་པ་ལ་བརྟེན་ནས་གྲུབ་པ་ཐོབ།
དེ་ནས་སྲས་རིམ་བཞིན་གནང་ཞིང་དེང་སང་གི་བར་དུ་ཐུགས་དམ་གྱི་ལྷའི་གཙོ་བོ་མཛད་ཅིང་གྲུབ་པའི་རྟགས་དང་མཚན་མ་མང་པོ་འཐོན། ས་སྐྱ་པཎྜི་ཏས་ཤང་སྲེག་ཤིང་དུ་ཕུར་པ་རྩ་བའི་དུམ་བུའི་རྒྱ་དཔེ་གཟིག་ཤིང་བསྒྱུར་ནས་རྩིས་སུ་མཛད་པས་ཚུལ་དེ་ལ་བརྟེན་ནས་བུ་སྟོན་སོགས་སྔགས་རྙིང་མ་ལ་དགོངས་བཞེད་ཆུང་བའི་མཁས་པ་དག་གིས་ཀྱང་ཐུགས་ཡིད་ཆེས་ཀྱིརྣགནས་སུ་གྱུར་པའོ། ། གཞན་ཡང་ཕུར་པ་གསང་བའི་རྒྱུད་མཐའ་དག་ནས་བསྡུས། ཕུན་སུམ་ཚོགས་པ་དང་གཤམ་སྔོན་ཅན་གྱི་སྐོར་དུ་གྲགས་པ་པཎ་ཆེན་བི་མ་ལ་མི་ཏྲ་ནས་བརྒྱུད་དེ་དར་བའི་ཚུལ་ནི། ཆོས་རྒྱལ་ཁྲི་སྲོང་ལྡེའུ་བཙན་ཞིང་བརྗེས་ནས་བཙུན་མོ་དམར་རྒྱན་བཟའ་མེ་ཏོག་སྒྲོན་གྱིས་ལོ་ཙཱ་བ་ཀུན་ལ་སྡང་བར་བྱས་པས། ལོ་ཙཱ་བ་ཆེན་པོ་རྣམས་ས་མཐར་བཞུགས་དགོས་བྱུང་སྐབས། གཉགས་ཛྙཱ་ན་ཀུ་མ་ར་ཡར་འབྲོག་ཏུ་བཞུགས་པ་ལ། རང་གི་ཕ་སྤུན་པོ་སྙགས་དགེ་ལ་སྟོན་— 84 —རྒུ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གྱིས་སློབ་དཔོན་བཀྲོང་།
དགོན་པ་བཤིག་པའི་གོས་བཤམས་ནས་ཡུལ་དེར་མ་ཆགས་པར་ཀོང་པོ་མཆིམས་ཡུལ་གྱི་རྟིང་དུ་བྱོན་པས་ལུང་སྟོང་གི་ཕུ་ན་ར་བདུན་འདུག་པ་བདག་པོ་མེད་བསམ་དེད་པས། མཆིམས་བྱ་རོག་གིས་རྐུན་ཁག་བཙུགས་ཤིང་བཞུགས་སུ་མ་སྟེར། དེ་ནས་དབུས་སུ་བྱོན་པས་འགྲོ་སྲས་ཆུང་ཤྭ་བ་གཅིག་དེད་ནས་བྱུང་བ་དང་ཕྲད་ནས་ཁོའི་རྟ་འདྲོགས་ཤྭ་བ་ཡང་ཤོར་བར་ཁོ་ཁྲོས་ནས་གསོད་དུ་ཆས་པས་བྲོས་ཐར་ཙམ་བྱུང་། དེ་ནས་བི་མ་ལའི་སྦྱན་སྔར་བྱོན་པ་ལ། ལོ་ཙཱ་བ་སྐྱིད་དམ་གསུང་པ་ལ། ཡར་འབྲོག་སྒང་དུ་སྐྱིད་བགྱི་རུ། ། དགེ་ལ་སྟོན་གྱིས་མ་སྟེར་རོ། ། མཆིམ་ཡུལ་རྟིང་དུ་སྐྱིད་བགྱི་རུ། ། བྱ་རོག་དམྱལ་བས་མ་སྟེར་རོ། ། བོད་ཡུལ་དབུས་སུ་སྐྱིད་བགྱི་རུ། །
འགྲོ་སྲས་ཆུང་གིས་མ་སྟེར་རོ། ། ཞེས་བརྙས་གླུ་ཕུལ་བས། བི་མ་ལས་བརྩེ་བར་དགོངས་ཏེ་ཕུར་པ་ཕུན་སུམ་ཚོགས་པ་དང་། ཤམ་སྔོན་ཅན་མ་བུ་གནང་སྟེ། ལྷོ་བྲག་མཁར་ཆུའི་བྲག་ཕུག་ཏུ་སེང་ལྡེང་ཕུར་པ་ཉེར་གཅིག་ལ་བརྟེན་ནས་སྒྲུབ་པས་རྟགས་དང་མཚན་མ་ཐོན་ཏེ། མཆིམ་བྱ་རོག་སྐྱོབ་པའི་ལྷ་དང་སྒོ་ཁྱི་ཡན་ཆད་བསྒྲལ། ཡང་སློབ་དཔོན་ཉིད་དང་སོག་པོ་དཔལ་གྱི་ཡེ་ཤེས་དང་། འོ་བྲན་དཔལ་གྱི་གཞོན་ནུ་གསུམ་གྱིས་ཕུར་པའི་སྒྲུབ་པ་མཛད་ནས། གཉགས་དགེ་ལ་སྟོན་དང་། འགྲོ་སྲས་ཆུང་འཁོར་དང་བཅས་པ་ཐམས་ཅད་བསྒྲལ་ལོ། །
དེ་རྗེས་དཔལ་གྱི་སློབ་མ་བརྒྱད་ལས་ཁམས་དང་། ལྷོ་བྲག་དང་མངའ་རིས་རྣམས་སུ་དར་ཞིང་སྙགས་ཀྱི་དབོན་བརྒྱུད་རྣམས་ལ་དར་ཞིང་འཕྲིན་ལས་ཆེའོ། ། མདོར་ན་གངས་ཅན་གྱི་ལྗོངས་འདིར་རྡོ་རྗེ་ཕུར་པའི་དབང་ལུང་མན་ངག་གི་ཚོགས་བྱིན་རླབས་ཀྱི་རྒྱུན་དང་ལྡན་པ་མང་དུ་དར་ཞིང་། སྔོན་གྱི་ལོ་པཎ་རིག་འཛིན་ཆེན་པོ་རྣམས་ཀྱིས་རྒྱུད་སྡེ་ཆེན་པོ་འདི་དག་བསྒྱུར་བར་མཛད་དོ། ། དེ་ཡང་འདི་ལྟར། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡེ་ཤེས་ཐམས་ཅད་འདུས་པ་སངས་རྒྱས་འདུས་པའི་རྒྱུད་ཅེས་བྱ་བ་རྡོ་རྗེ་ཕུར་པའི་བསྐྱེད་རྫོགས་རྩ་རླུང་ཐིག་ལེའི་རྣམ་པར་བཞག་པ་སྟོན་པ་ལེའུ་བཅོ་ལྔ་བརྟགས་པ་དང་པོ། རྒྱ་གར་གྱི་མཁན་པོ་ཛྙཱ་ན་གརྦྷ་དང་བོད་ཀྱི་ལོ་ཙཱ་བ་ཆེན་པོ་དགེ་སློང་བེེ་རོ་ཙཱ་ནས་བསྒྱུར། དེ་བཞིན་དུ་འཕགས་པ་སངས་རྒྱས་ཐམས་ཅད་ཀྱི་ཡེ་ཤེས་རྩེ་མོའི་རྒྱུད་ལེའུ་དྲུག་ཅུ་རྩ་གཉིས་པ་རྒྱུད་ཀྱི་རྒྱལ་པོ་འཇིག་རྟེན་སྣང་བྱེད་ཅེས་བྱ་བ་ལེའུ་ཉེར་བདུན་ཡོད་པའང་བསྒྱུར། ཡང་རྒྱུད་ཀྱི་རྒྱལ་པོ་ཕུར་པ་འབུམ་སྡེའི་ནང་ནས་བྱུང་བ་བརྟག་པ་ཉི་ཤུ་རྩ་གཉིས་བསྟན་པ་ཕུར་པ་ཞེ་སྡང་ཡོངས་སུ་དག་པའི་རྒྱུད། རྒྱ་གར་ཀ་མ་ལ་རུ་པའི་པཎྜི་ཏ་ནག་པོའི་ཞབས་དང་།
ལོ་ཙཱ་བ་ཤྲཱི་བྷ་ལ་ཀུ་ཏྲ་དྷ་ན་དེ་བས་བསྒྱུར། ཕུར་པ་རྡོ་རྗེ་གསང་བའི་རྒྱུད་ལེའུ་བཞི་བཅུ་རྩ་བཞི་ཡོད་པ། ལྕི་ཀུ་མཱ་ར་ཛ་དང་། བྲམ་ཏི་ཛ་ཡ་རཀྵི་ཏས་བསྒྱུར། དེ་བཞིན་དུ་ཕུར་པ་གསང་ད་ 85 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བའི་རྒྱུད་འབྱུང་པོ་ཀུན་འདུལ་ཞེས་བྱ་བའི་ལེ་འུ་བཅུ་དྲུག་པ་དང་། ལྕེ་ཛྙཱ་ན་ཀུ་མ་ར་དང་། བྲམ་ཏི་ཛ་ཡ་རཀྵི་ཏས་བསྒྱུར་ནས། མཁར་ཆེན་བཟའ་མཚོ་རྒྱལ་ལ་གདམས་སོ། ། ཡང་ཕུར་པ་ཕྲིན་ལས་འཁོར་ལོ་གབ་པའི་རྒྱུད་ཅེས་བྱ་བའི་ལེའུ་བཅུ་གཉིས་ཡོད་པ་དང་།
ཡང་དེའི་ནང་ནས་ལེའུ་དྲུག་པ་གསང་བ་འཁོར་ལོའི་ལེའུ་ཡན་སློབ་དཔོན་པདྨ་འབྱུང་གནས་ཀྱིས་བྲག་དམར་དཔལ་གྱི་བསམ་ཡས་སུ་རང་བསྒྱུར་མཛད། ཡང་ཕུར་པ་རྡོ་རྗེ་བཀོད་པའི་རྒྱུད་ཅེས་བྱ་བ་སློབ་དཔོན་ཤྲཱི་ཛྙཱ་ནས་བསྒྱུར། མངའ་བདག་ཁྲི་སོང་ལྡེའུ་བཙན་གྱི་ཐུགས་དམ་དུ་མཛད། ཕུར་པ་གསང་བ་སྦས་པ་མདུང་རྩེའི་རྒྱུད་ལེའུ་དགུ་ཡོད་པ། རྒྱ་གར་གྱི་མཁན་པོ་ཛྙཱན་གསྒོ་དང་། བོད་ཀྱི་ལོ་ཙཱ་བ་བེེ་རོ་ཙཱ་ནས་བསྒྱུར། ཡང་རྒྱུད་ཀྱི་རྒྱལ་པོ་ལས་ཀྱི་འཕྲེང་བ་ཞེས་བྱ་བ་འཕྲིན་ལས་སྤྱིའི་རྒྱུད་ལེའུ་དགུ་པ་སློབ་དཔོན་དྷརྨ་ཤྲི་པྲ་བྷ་བ་དང་། བི་མ་ལས་བསྒྱུར། ཡང་དཔལ་རྡོ་རྗེ་གཞོན་ནུ་ཐུགས་རྗེ་ཁྲོས་པ་རྩ་བའི་རྒྱུད་ཅེས་བྱ་བ་ལེའུ་བཅུ་གཅིག་ཡོད། རྒྱ་གར་ཁ་ཆེའི་ཡུལ་དུར་ཁྲོད་བི་ས་གའི་རང་བྱུང་མཆོད་རྟེན་གྱི་རྩར་དངོས་གྲུབ་བརྙས་པའི་རྗེ་བཙུན་མ་རྡོ་རྗེ་སེམས་མ་དང་།
ལོ་ཙཱ་བ་འབྲེ་ཡོན་ཏན་རྒྱལ་བས་བསྒྱུར་ཞིང་ཞུས་ཏེ་གཏན་ལ་ཕབ། རྒྱུད་འདི་ལ་བཤད་པའི་རྒྱུད་ལེའུ་བཅུ་གསུམ་ཡོད། འདི་ཡང་འགྱུར་མཛད་རྩ་རྒྱུད་ཉིད་དང་གཅིག་གོ ། ཡང་ཕུར་པ་འཕྲིན་ལས་ཀྱི་རྒྱུད་ཅེས་བྱ་བའི་ལེའུ་བཅུ་བཞི་པ། ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་དང་། རོང་ཟོམ་ལོ་ཙཱ་བ་གཞོན་ནུ་བློ་གྲོས་ཀྱིས་བསྒྱུར། ཡང་རྡོ་རྗེ་ཕུར་པའི་རྩ་བ་རྣལ་འབྱོར་ཆེན་པོ་ཡང་དག་པའི་རྒྱུད་ཉི་ཤུ་ཡོད་པ་རྒྱ་གར་གྱི་མཁན་པོ་པདྨ་སམྦྷ་བ་དང་། ལོ་ཙཱ་བ་པྲ་དྷི་ཛ་ཡ་རཀྴི་ཏས་བསྒྱུར། ཡང་རྒྱུད་ཀྱི་རྒྱལ་པོ་རྡོ་རྗེ་འཕྲེང་བ་ལེའུ་བཅུ་དྲུག་པ་རྒྱ་གར་གྱི་མཁན་པོ་ཛྙཱ་ན་གསྒོ་དང་། ལོ་ཙཱ་བ་བེེ་རོ་ཙ་ནས་བརྒྱུར།
ཕྱིས་སྐད་གསར་བཅད་ཀྱི་དུས་ཀྱང་བཅོས་སོ། ། ཡང་ཕུར་པ་གསང་བའི་དགོངས་རྒྱུད་ཆེན་པོ་ལེའུ་བརྒྱད་ཅུ་རྩ་གཉིས་པ་ཨོ་རྒྱན་གྱི་མཁན་པོ་པདྨ་ཐོད་ཕྲེང་དང་བོད་ཀྱི་ལོ་ཙཱ་བ་མང་ཡུལ་གྱི་ལྕེ་ཀུ་ཀུ་དྲ་ཛ་དང་། བྲམ་ཏི་ཛ་ཡ་རཀྵི་ཏས་བསྒྱུར། ཡང་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བའི་མཆོག་དམ་པའི་གསང་ཆེན་ཞེས་བྱ་བའི་རྒྱུད་རྣལ་འབྱོར་གྱི་མ་ཆེན་པོ་དེ་ཁོ་ན་ཉིད་སྟོང་ཕྲག་ལྔ་བརྒྱ་པ་ལས་རྡོ་རྗེ་འབར་བ་ཞེས་བྱ་བའི་ལེའུ་བཅུ་བདུན་པ་བམ་པོ་བཞི་པ་ཛྙཱ་ན་གརྦྷ་དང་བཻ་རོ་ཙ་ནས་བསྒྱུར། ཡང་ཕུར་པ་བཅུ་གཉིས་ཀྱི་རྒྱུད་ཅེས་བྱ་བ་བི་མ་ལ་དང་། ཛྙཱ་ན་ཀུ་མ་རས་བསྒྱུར། ཡང་ཕུར་པ་མདུང་རྩེ་དམར་པོའི་རྒྱུད་ལེའུ་ཉེར་གཉིས ། ཨོ་རྒྱན་གྱི་སློབ་དཔོན་པདྨ་འབྱུང་གནས་དང་། ལོ་ཙཱ་བ་གཉགས་ཛྙཱ་ན་ཀུ་མ་རས་བསྒྱུར། གཞན་རྡོ་རྗེ་ཁྲོས་པ་རྩ་བའི་རྒྱུད་ཕུར་པ་འབུམ་སྡེའི་རྩ་རྒྱུད་ཆོས་ཐམས་ཅད་མྱ་ངན་ལས་འདས་པའི་རྒྱུད་ཆེན་པོ་ཕུར་པ་བཅུ་གཉིས་ཀྱི་མདོ་ལེའུ་ཉེར་བཞི་པ།
ཕུར་པ་གཏོར་མའི་རྒྱུད་ཕུར་པ་— 86 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གསང་བ་གདམས་ངག་ཅན་རྡོ་རྗེ་ཕུར་པ་གསང་བའི་དོན་དབྱིངས་དང་ཡེ་ཤེས་གཉིས་སུ་མེད་པ། ཕུར་པ་ཟ་བྱེད་འབར་བ་ཤྭ་ན་དཀར་ནག་གི་རྒྱུད་སེ་སྒྲོམ་དམར་པོའི་རྒྱུད་ལ་སོགས་པ་རྡོ་རྗེ་ཕུར་པའི་རྒྱུད་སྡེ་མང་པོ་ཞིག རིག་འཛིན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱིས་རང་བསྒྱུར་མཛད་ཅིང་ལས་ཅན་གྱི་རྗེ་འབངས་རྣམས་ལ་གཏད། དེ་བཞིན་གཤེགས་པ་ཆེན་པོ་རྡོ་རྗེ་ཕུར་པའི་བཤད་རྒྱུད་དྲི་མེད་འོད་ལྡན་ཞེས་བྱ་བའི་ལེའུ་བཞི་བཅུ་ཞེ་གཉིས་པས་འཕྲིན་ལས་ཕུར་པའི་དོན་རྒྱས་པར་གཏན་ལ་ཕབ། ཡང་ཕྲིན་ལས་ཕུན་སུམ་ཚོགས་པའི་རྒྱུད་ལེའུ་བཅོ་བརྒྱད་པ་རྒྱ་གར་གྱི་མཁན་པོ་བི་མ་དང་། ལོ་ཙཱ་བ་ཨཱ་ཙརྱ་ཛྙཱ་ནས་གཏན་ལ་ཕབ། ཨཱ་ཙརྱ་རིན་ཆེན་མཆོག་གི་སྐད་གསར་བཅད་ཀྱིས་བསྟན་ཏོ། ། མདོར་ན་སྔོན་གྱི་ལོ་པཎ་རིག་འཛིན་རྗེ་འབངས་ཕལ་ཆེར་གྱིས་ཐུགས་དམ་ལྷའི་གཙོ་བོ་ཡང་ཕུར་པ་ལ་མཛད་པ་མང་ཞིང་།
ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱིས་འདི་སྐད་ཅེས། ཕུར་པ་མཁན་པོ་བཀྲ་ཤིས། ཕུར་པ་མཁན་པོ་དཔལ་ཆེ། ཕུར་པ་མཁན་པོ་ཚེ་རིང་། ཕུར་པ་མཁན་པོ་ནོར་ཕྱུག ཕུར་པ་མཁན་པོ་འཁོར་རྒྱས། ཕུར་པ་མཁན་པོ་སྲིད་འཕེལ། ཕུར་པ་མཁན་པོ་མཐུ་ཆེ། ཕུར་པ་མཁན་པོ་མཐའ་བཙན་ཏེ། ཕུར་པ་མཁན་པོ་ཡོན་ཏན་བརྒྱད་དང་ལྡན་པའོ། །
ཞེས་ཆེད་དུ་བརྗོད་པ་མཛད་ཅིང་། ཇོ་མོ་མཚོ་རྒྱལ་ལ་སོགས་པ་སྐལ་ལྡན་ལས་འཕྲོ་སྨོན་ལམ་གྱི་མཐུ་དང་ལྡན་པ་མང་པོ་ལ་གདམས་ཤིང་ཡོངས་སུ་གཏད། གཏེར་དུ་སྦས་ནས་གཏེར་སྟོན་རིག་འཛིན་མང་པོ་ཡང་རིམ་པར་བྱོན་ཞིང་བོད་གངས་ཅན་གྱི་སྔགས་འཆང་ཕལ་ཆེར་གྱིས་ཡི་དམ་གྱི་ལྷར་བཟུང་ནས་དར་རྒྱས་སུ་གྱུར། ཁྱད་པར་དྲིན་ཅན་ཅོ་བའི་བླ་མ་ལུང་རིག་ཀུན་དགའ་རྒྱ་མཚོ་ཡང་མེས་དབོན་བརྒྱུད་དང་བཅས་པ་དང་། ཞང་པོ་ལྕེ་སྟོན་གུ་རུ་རིན་པོ་ཆེ་ཡབ་མེས་དབོན་བརྒྱུད་པ་དང་བཅས་པ་ཐམས་ཅད་དང་། རང་ཉིད་ཀྱི་ཡང་ཕ་མེས་གཉེན་འཁོར་ཐམས་ཅད་ཀྱི་རིགས་ཀྱི་ལྷ་དང་དངོས་གྲུབ་ཀྱི་རྩ་བར་གྱུར་པ་སྟེ། དེ་ཡང་དཔལ་ལྡན་བླ་མ་དམ་པའི་ཡབ་མྱེས་མྱང་ཏིང་འཛིན་བཟང་པོ་ནས་བཟུང་། མྱང་མཆོག་ལྷུན་གྱིས་གྲུབ་པ་ལ་སོགས་པ་རྡོ་རྗེ་ཕུར་བའི་རིག་འཛིན་ཆེན་པོ་འགའ་ཞིག་ཡིན་ཞིང་། ཡབ་མྱང་རྟ་མགྲིན་རྡོ་རྗེའི་སྐབས་ཕུར་བསྲུང་རྡོ་རྗེ་སྣ་ཡོན་སེར་པོ་བྲན་དུ་ཁོལ་བས། གནོད་པར་སེམས་པ་ཐམས་ཅད་ལ་མི་ཤིས་པའི་རྟགས་འཕྲལ་དུ་འབྱུང་ཞིང་ཡུལ་གྱི་ཕྱུག་པོ་ཞིག་དགྲར་བཟུང་བ་ན།
ཁྱིམ་བདག་བཟའ་མི་ཉལ་བའི་ཁྱིམ་གྱི་གདུང་ཆག་ནས་གཉིས་ཀའི་མགོ་བོར་ལྷུང་ནས་ཤིང་ཀྱི་ནག་གྱང་འགྱིལ་དང་འདྲ་བའི་མཐུའི་གྲགས་པ་བྱུང་བར་གྱུར། བདག་གི་བླ་མ་དེས་ཀྱང་ཡབ་མེས་ཀྱི་གནས་དེའི་ཡང་དབེན་ཕུག་ཅེས་བྱ་བར་སྐུ་མཚམས་ལོ་གསུམ་ལ་བཞུགས་ཏེ། རྡོ་རྗེ་ཕུར་པའི་སྒྲུབ་པ་མཛད་པས་ཟླ་བ་བཅུ་གསུམ་སོང་བ་ན་ལོ་གསར་རྒྱལ་གྱི་ཟླ་སྟོད་ལ་མཚན་མོ་ཟླ་མཐོང་ལ་་— 87 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བཞུགས་ཏེ་བཟླས་པ་མཛད་པ་ན། ནམ་མཁའི་དཀྱིལ་ནས་སྡིག་པ་རྭ་ཅན་གྱི་ཕུང་པོ་ཆེན་པོ་ཞིག་འུར་སྒྲ་དང་བཅས་སྐུའི་མདུན་དུ་ལྷུངས། བཞུགས་ས་ཐམས་ཅད་སྡིག་པ་རྭ་ཅན་མང་པོས་གང་བར་གྱུར་པས་དངངས་སྐུག་སྟེ་སྒོའི་ཕྱིར་འཐོན་པར་བརྩམས་པ་ན། བུག་སྒོ་དམ་པོར་རྩིགས་ཡོད་པ་མ་ཕྱེ་སྟེ་ཐུགས་དྲན་པ་འདི་ལྟར། སྤྱིར་ཡང་ནམ་མཁའ་ནས་སྡིག་པ་རྭ་ཅན་མང་པོ་འདི་ལྟ་བུ་མི་ཡོང་། ལྷག་པར་ད་ལྟ་དགུན་གྲང་བའི་སྐབས་རང་ཡིན་པས་སྲོག་ཆགས་འདི་ལྟ་བུ་དངོས་སུ་མི་ཡོང་ཆོ་འཕྲུལ་ཞིག་ཡིན་པར་ཐག་ཆོད་སྙམས། སྡིག་པ་རྭ་ཅན་གྱིས་གང་བའི་དབུས་སུ་ཐུགས་དམ་ལ་བཞུགས་པས་རིམ་གྱིས་ཡལ་ནས་མཐར་ཅི་ཡང་མེད་པར་གྱུར།
དེ་ནས་རེ་ཞིག་ན་དཔལ་ཆེན་རྡོ་རྗེ་གཞོན་ནུ་སྐུ་མདོག་དམར་པོ་ཀྱི་ལ་ཡའི་སྒྲ་སྒྲོགས་པ་ཞིག་གསལ་བར་གཟིགས། བར་ཆད་ཀྱི་གཡུལ་ལས་རྒྱལ་ཏེ་ཕུར་པ་དབང་གི་དངོས་གྲུབ་བརྙེས། སངས་རྒྱས་བསྟན་པའི་བྱ་བ་རྒྱ་ཆེན་པོ་འབད་མེད་དུ་འགྲུབ་པའི་བསོད་ནམས་སྟོབས་དང་ལྡན་པར་གྱུར་ཏོ། ། ཡང་ཞང་པོ་ལྕེ་སྟོན་གུ་རུ་རིན་པོ་ཆེའི་ཡབ་མེས་རྣམས་ཀྱང་རྡོ་རྗེ་ཕུར་པའི་རིག་འཛིན་མཐུ་སྟོབས་དང་ལྡན་པ་དག་སྟེ། སྔོན་སྐབས་ཤིག་ན་བོད་དུ་རོ་ལང་གི་འཇིགས་པ་ཆེན་པོ་བྱུང་སྟེ། རོང་ཆུ་ཚན་ཁ་དང་། ཁྲོ་ཁང་ལ་སོགས་པ་ཡུལ་གྲོང་མང་པོ་རོ་ལངས་ཀྱིས་བརླག་ཅིང་སྐྱེ་འགྲོ་ཐམས་ཅད་འཇིགས་ཤིང་སྐྱི་གཡའ་བར་གྱུར་པའི་དུས། ཡང་ནད་ཡམས་ཆེན་པོ་བྱུང་སྟེ་གྲོང་གཅིག་ཏུ་མི་མང་པོ་དུས་གཅིག་ལ་ཤི་བའི་དབང་བསྐུར་ལ་སྤྱན་དྲངས་པ་ན། མཆོད་གཡོག་པ་ལ། བསྲུང་བ་ལ་ལྕགས་ཕུར་ཞིག་བསྐུར་ནས་སྔོན་དུ་གཏང་བས་རོ་ལངས་ཀྱིས་ཛིངས་དུ་བྱུང་བས་ཕུར་པ་དེ་ལྡིངས་ཤིག་བཏབ་པས་རོ་ལངས་རྣམས་འགྱེལ་བར་གྱུར་ཏེ།
ཕུར་པ་རོ་ལངས་བདུད་འདུལ་དུ་གྲགས། སྒྲུབ་གཡོགས་པས་ཀྱང་འདི་ལྟར་བྱུང་ན་བླ་མས་ལྟ་ཅི་སྨོས་ཀྱང་ཅི་ཞེས་བྱིན་རླབས་ཆེ་བའི་གྲགས་པས་ཁྱབ་བོ། ། ཡང་སྐབས་ཤིག་ལྕེ་སྟོན་རྣམ་རྒྱལ་མགོན་པོ་ལ་སོགས་པས་ཕུར་པའི་སྒྲུབ་ཆེན་མཛད་པ་ན་ཚོགས་པ་རྣམས་ལྟོ་བཟའ་བའི་སྐབས་གཱི་ལ་ཡའི་སྒྲ་བུང་བའི་སྐད་ལྟ་བུ་བྱུང་བ་ཕལ་ཆེར་གྱིས་ཐོས་ཤིང་གང་ནས་བྱུང་སྙམས་བརྟགས་ཤིང་དཔྱད་པས་གཙོ་ཕུར་གྱི་ཞལ་ལས་བྱུང་བར་ཤེས་ཏེ། ཆོས་ཀྱི་དབྱིངས་ནས་གཱི་ལ་ཡའི་སྒྲ་དང་དངོས་སུ་གྲགས་པ་གྲུབ་པའི་རྟགས་མཆོག་ཏུ་གྱུར་པའོ། ཡང་ལྕེ་སྟོན་གུ་རུ་རིན་པོ་ཆེ་དེ་ནི་བྱང་ཆུབ་སེམས་ཀྱི་ཕུང་པོའི་དགོངས་པ་ཟབ་མོ་མངོན་དུ་གྱུར་པ་སྟེ། དཔལ་ལྡན་བླ་མ་དམ་པའི་བཀའ་ལས་བྱོ་མདའ་ནས་ཞབས་དྲུང་བགྲེས་པོ་འདི་བྱང་ཆུབ་སེམས་དཔའ་ཆེན་པོ་ཞིག་ཡིན་པར་འདུག འདི་དྲུང་ན་བྱོན་པ་ཙམ་ལས་སེམས་ཞི་མལ་གྱི་འགྲོ་བའི་བྱིན་རླབས་ཀྱི་རྟགས་ཆེན་པོ་འདུག་གསུངས། ནད་པ་གདོན་གྱིས་ཟིན་པ་ལ་ཡང་ཧཱུཾ་རྟུ་ཕཊ་ཕཊ་མ་དགོས་པར་གཏད་པ་ཙམ་གྱིས་ཕན་པར་མྱོང་བས་གྲུབ་ཅིང་། སྲིན་བྱ་རྒྱུ་བའི་ལས་ལ་ཕུར་པ་བཏབ་— 88 —རྒུ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ།
—པ་ཙམ་གྱིས། ཕྱོགས་དེ་ལ་འབྱུང་པོའི་རིགས་ཕྱིས་ཀྱང་འཁོར་བའི་རྒྱུན་ཆད་པར་གྱུར་པ་སོགས་ནུས་མཐུ་དང་ལྡན་ཞིང་། བཀའ་སྲུང་དབྱིངས་ཀྱི་མ་མོ་རལ་གཅིག་ལས་བཀའ་ཉན་ཅིང་འཕྲིན་ལས་སྒྲུབ་པར་བྱེད་དོ། ། ཡང་བདག་གི་ཕ་མེས་གོང་མ་རྣམས་ནས་བཟུང་ལྕེ་སྟོན་རིག་འཛིན་རིམ་པར་བྱོན་པ་རྣམས་ཀྱིས་རྗེས་སུ་བཟུང་ཞིང་དམ་ཚིག་རྡོ་རྗེ་ལུ་གུ་རྒྱུད་དུ་གྱུར་ལ། སྔོན་ཡུལ་གཙང་འགྲམ་ལྷ་ཁང་དང་ཁོ་རོའི་ཕྱོགས་སུ་གནས་པའི་སྐབས་སློབ་དཔོན་ལང་ལབ་ཀྱི་ཆོས་རྒྱུད་དང་ཡང་འབྲེལ་བའི་རྟེན་འབྱུང་བཟང་པོ་ལས་རྡོ་རྗེ་ཕུར་པ་རིགས་ཀྱི་ལྷར་བཟུང་ནས་ལོ་རེ་བཞིན་ལོ་གསར་དུ་ཚེས་པའི་དུས་བཟང་ལ་འཁོར་འབངས་དང་བཅས་པ་ཐམས་ཅད་ཀྱིས་ལྕེ་སྟོན་རིག་འཛིན་ཆེན་པོ་ལས་ཕུར་པ་རྫས་ཀྱི་དཀྱིལ་འཁོར་ཡོངས་སུ་རྫོགས་པར་ལྷ་དབང་ཐབས་དང་ཤེས་རབ་རྡོ་རྗེ་མངོན་སྤྱོད་རྣམ་པར་རོལ་པའི་འཕྲིན་ལས་རིག་འཛིན་གྱིས་མངའ་གསོལ་བཀྲ་ཤིས་ཀྱི་མཐའ་རྟེན་རྫོང་ཆེན་ཚེའི་དབང་དང་བཅས་པ་ཞུ་བར་བྱེད་ཅིང་རྡོ་རྗེ་ཕུར་པའི་དབང་ལོ་གྲངས་དང་མཉམ་པར་ཐོབ། འཁོར་ཚོམ་བུ་གྲངས་མེད་པ་དང་བཅས་དུས་གསུམ་གྱི་རིག་འཛིན་འདུས་པ་ཆེན་པོའི་དཀྱིལ་འཁོར་དུ་གྱུར་པའི་རྒྱུ་རྐྱེན་བཟང་པོར་གྱུར་ཏོ། ། ཕུར་པ་གསང་བའི་དགོངས་རྒྱུད་ལས། གང་ཟག་རྣམས་ལ་དབང་བསྐུར་ན། ། དུས་འདི་ཕན་ཆད་རྒྱལ་བའི་སྲས། ། ངན་སོང་གསུམ་དུ་ལྟུང་མི་སྲིད། །
ལྷ་དང་མི་ཡི་དབང་པོར་འགྱུར། ། ཞེས་འབྱུང་བ་བཞིན་དུ་འོང་། ཁྱད་པར་དུ་བདག་གི་ཕ་སྔགས་འཆང་ཆེན་པོ་དགེ་བསྙེན་བཟང་པོ་དེ་ཉིད་ནི་ཕུར་པ་འཕྲིན་ལས་ཕུན་སུམ་ཚོགས་པའི་རྒྱུད་ལས་བྱུང་བའི་ཕུན་སུམ་ཚོགས་པ་བདུན་དང་ལྡན་ཕུར་པ་སྒྲུབ་པའི་རྣལ་འབྱོར་ཡང་དག་པའི་སྦྱིན་པའི་སྡིག་པ་སོགས་བྱ་བྱེད་སྡིག་པའི་འཁོར་ལོ་སྤང་བ། རྣལ་འབྱོར་ཆེན་པོའི་གདིང་དང་། དཔལ་ཆེན་པོའི་རྣམ་པར་ཐར་པ་དང་རྗེས་སུ་མཐུན་པ། བདག་ཉིད་ཕུན་སུམ་ཚོགས་པ་དང་། དུས་དང་གནས་ཕུན་སུམ་ཚོགས་པ་དང་། གཟུགས་ཕུན་སུམ་ཚོགས་པ་དང་། བྱིན་རླབས་ཕུན་སུམ་ཚོགས་པ་དང་། བཟླས་བརྗོད་ཕུན་སུམ་ཚོགས་པ་དང་།
འཕྲིན་ལས་ཕུན་སུམ་ཚོགས་པ་བདུན་དང་ལྡན་ངེས་ཏེ་འདི་ལྟར། རྡོ་རྗེ་གཞོན་ནུའི་རིག་འཛིན་ཆེན་པོ་རཏྣ་གླིང་པའི་སྐྱེ་བར་གྲགས་པ་བྲེའུ་གདན་པ་སྔགས་རྙིང་མའི་བསྟན་འཛིན་སློབ་དཔོན་ཆེན་པོ་པདྨ་འབྱུང་གནས་ཀྱི་རྗེས་སུ་བཟུང་བ་སོགས་བདག་ཉིད་ཕུན་སུམ་ཚོགས་པའོ། ། སྔོན་གྱི་བསོད་ནམས་ཀྱི་མཐུས་སྒྲུབ་རྟེན་ཕུར་པ་རྫས་ཀྱི་དཀྱིལ་འཁོར་ཡི་དམ་རྡོ་རྗེ་གཞོན་ནུའི་སྐུ་ཆེན་པོ་ས་གཞི་སྐྱོང་བས་དངོས་གྲུབ་ཀྱི་ཚུལ་བསྩལ་ཞིང་ཐུགས་དམ་བསྙེན་ཕུར་ཡང་བོད་གངས་ཅན་གྱི་ལྗོངས་ན་ལེགས་པར་གྲགས་ཤིང་གཟུགས་ཕུན་སུམ་ཚོགས་པའོ། ། གནས་ནི་གཱི་ལ་ཡ་བཅུ་གཉིས་ཀྱི་རྒྱུད་ལས་འབྱུང་བའི་མཚན་ཉིད་འདོད་དགུ་ཕུན་སུན་— 89 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཚོགས་པ་དང་ལྡན་ཞིང་། རྡོ་རྗེ་འཛིན་པ་མང་པོས་ཞབས་ཀྱིས་བཅག་ཤིང་བྱིན་གྱིས་བརླབས་པའོ། ། དུས་ཀྱི་ཁྱད་པར་ཕུར་པ་ལས་ཀྱི་ཕྲེང་བའི་རྒྱུད་ལས་འདི་སྐད་ཅེས། དུས་ཀྱི་འཁོར་ལོ་རབ་གསུངས་པ། ། ཕྱི་ནང་གཞན་གསུམ་རྒྱུ་སྐར་དགེ ། ཞེས་པ་ལྟར་དང་ཁྱད་པར་གྱི་དུས་ཉིད་ཀྱི་བསྙེན་པའི་ཐོ་ནི་འདི་ལྟར།
ཐོག་མར་ལྷ་མཆོག་བསྙེན་པའི་དུས། ལོ་ཟླ་ཞག་དུས་དམིགས་བསལ་དུ་གསུངས་པ་ཆེད་དུ་རྩོལ་བ་མ་དགོས་པ་འགྲིག་པ་ནི། གདུག་པ་ཅན་གྱི་ལོ་ཞིག་ལ་བསྙེན་དགོས་པ། ལྕགས་མོ་ཕག་ཟླ་བ་སོགས་ཉ་བ་ཞིག་དགོས་པ་ཟླ་བ་བཅུ་གཅིག་པ། གཟའ་ཕུར་དར་བ་ཞིག་དགོས་པ། དུས་ཁྱད་པར་ཅན་མར་ངོའི་ཉེར་ལྔ། དབང་དྲག་གི་ལས་འགྲུབ་པ་ལས་བརྩམས་གསུངས་སོ་ ། ། བྱིན་རླབས་ཕུན་སུམ་ཚོགས་པ་ནི་རྫས་ཀྱི་ཕུར་པ་ཡེ་ཤེས་ཀྱི་ལྷར་བྱིན་གྱིས་རླབས་པའི་མཐུ་དང་ལྡན་པའི་རྡོ་རྗེ་འཛིན་པ་མང་པོ་ལས་ཕུར་པ་བཀའ་གཏེར་གྱི་དབང་ལུང་མང་པོ་གསན་ཞིང་བྱིན་རླབས་ཀྱི་རྒྱུན་མ་ཉམས་ཤིང་དབང་མཆོག་རྣམ་པར་དག་པས་དུས་བཟང་པོ་རྣམས་ལ་བདག་འཇུག་གི་དབང་ལེན་པར་མཛད་ཅིང་རྟགས་ཀྱི་རིམ་པ་གཞུང་དང་མཐུན་པ་འགའ་བྱུང་གསུངས་པ་དང་། མཁར་ལས་སྟོབས་ཆེན་པོའི་ས་རྡོ་སློང་བ་དང་ཤིང་གཉན་མང་པོ་བཅད་ཀྱང་འུལ་ལས་པ་སོགས་ལ་ཡང་། ས་བདག་འདྲེ་སྲིན་གྱིས་གནོད་མི་ནུས་པ་དང་།
དགྲ་ཐམས་ཅད་དར་ཞིང་འགྲོ་བ་དང་། བྱ་བ་འགང་ཆེ་བ་གང་ཡང་དཀོན་མཆོག་ལ་གསོལ་བ་བཏབ་པས་འགྲུབ་སླ་བ་ངོ་ཤེས་པ་བྱུང་གསུངས་སོ། ། བཟླས་བརྗོད་ཕུན་སུམ་ཚོགས་པ་ནི་ཐོག་མར་ཕྲིན་ལས་ཕུར་པའི་ལྷ་ཚོགས་ཐམས་ཅད་འདུས་པའི་རིག་འཛིན་ཆེན་པོ་རྡོ་རྗེ་དྲག་པོ་རྩལ་གྱི་བསྙེན་སྒྲུབ། རྡོ་རྗེ་སེམས་དཔའི་བསྙེན་སྒྲུབ། ཡི་གེ་བརྒྱ་པའི་བཟླས་པ་འབུམ་ཕྲག་མང་པོ་དང་། ཕྱག་ན་རྡོ་རྗེ། སྒྲོལ་དཀར། ཚེ་དཔག་མེད། མཁའ་འགྲོ་སེང་གེའི་གདོང་ཅན། ལྷ་མོ་དུད་སོལ་མ་རྣམས་ཀྱི་བསྙེན་པ་མཐར་ཕྱིན་གནང་།
རྟགས་སོ་སོའི་གཞུང་དང་མཐུན་པར་བྱུང་གསུངས་ཁྱད་པར་རྡོ་རྗེ་ཕུར་པའི་བཟླས་བརྗོད་འབུམ་ཕྲག་ལྷག་སོང་གསུངས་པ། ། ཕུར་པ་རྡོ་རྗེ་རྩེ་མོའི་རྒྱུད་ལས། ། གང་གིས་ས་ཡ་བཅུ་ཡིས་ནི། ། ཕྱག་རྒྱ་ཆེན་པོའི་རིག་འཛིན་ལས། ། རྣམ་པ་གཞན་དུ་མ་ངེས་སོ། ། ཞེས་གསུངས་པ་དང་། ཡང་མཁས་པས་གྲངས་དང་རྟགས་ནས་ཀྱང་། ། དགོས་པའི་རང་བཞིན་ཐོབ་པར་བྱ། ། རྒྱལ་ཆེན་བཞི་ཡི་ཉིན་ཕྱེད་ཀྱི། ། ཕྱག་རྒྱ་ཆེན་པོ་ཐོབ་པར་འགྱུར། །
ཞེས་འབྱུང་བ་དང་རྗེས་སུ་མཐུན་པར་མཐར་ཕྱིན་ཞིང་རྗེས་བྱེད་དུས་ཀྱང་གནས་ལུགས་རྟགས་ནམ་མཁའ་སྤྲིན་དང་བྲལ་བར་གྱུར་ཏོ། ། — 90 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། ཕྲིན་ལས་ཕུན་སུམ་ཚོགས་པ་ནི། ཁྱིམ་དུ་གནས་ཀྱང་བྱ་བྱེད་སྡིག་པའི་ལས་ལ་མི་འཇུག་ཅིང་སྒོ་ཐམས་ཅད་ནས་དཀོན་མཆོག་མཆོད་པ་ལ་སོགས་པ་དགེ་བ་རྣལ་འབྱོར་ཆེན་པོའི་གདེང་དང་རྡོ་རྗེ་མངོན་སྤྱོད་རྣམ་པར་རོལ་པའི་འཕྲིན་ལས་བདུན་ལ་སོགས་ཀྱི་སྤྱོད་པ་ལ་མོས་པས་ཐ་ན་རིམ་གྱི་ཆེད་དུ་ཡང་རང་གཞན་འཇུག་པའི་མིག་ལྟོས་ཀྱིས་བྱིས་པ་རྣམས་ཀྱང་གསང་སྔགས་སྤྱོད་པའི་ཚུལ་ལ་མོས་པའི་རྣམ་འགྱུར་སྐལ་བ་བཟང་པོ་དང་ལྡན་ཏེ། ཕུར་པ་རྡོ་རྗེ་རྩེ་མོའི་རྒྱུད་ལས། གང་གིས་བརྩམས་པར་མོས་པས་ཀྱང་། ། དེ་ལ་མཁའ་འགྲོས་བྱམས་པར་་་་འགྱུར། ། ཞེས་འབྱུང་བ་བཞིན་དུ་མ་ངེས་ཀྱང་བཟླས་བརྗོད་རྒྱུན་གྱི་རྣལ་འབྱོར་ལ་ཞུགས་ཏེ། གཱི་ལ་ཡ་བདུན་འབུམ་ཉི་ཁྲི་ལ་སོགས་པའི་བསྙེན་པ་ཚད་དུ་ཕྱིན་ཞིང་།
སྐབས་ཤིག་ཕ་དེ་ཕྱོགས་གཞན་དུ་གཤེགས་བྱིས་པ་རྣམས་གཞོན་པས་ཕྱི་ནང་གི་འཚོ་ཚིས་མ་ཉིད་ཀྱིས་མཛད་པ་ལས་ཡུལ་མྱང་གི་ཆུ་བོ་རྒྱས་ཏེ་ཞིང་དང་བླ་ཚལ་སོགས་ལ་གནོད་པ་ཆེར་འབྱུང་བ་ན། མ་ངེས་ཀྱང་ལྕགས་ཀྱི་ཕུར་པ་ཞིག་ཆུ་མཚམས་སུ་བཏབ་པས་གནོད་པ་ཅན་གྱི་ཆུ་བོའི་རླབས་ཆེན་པོ་བཟློག་པ་མངོན་སུམ་དུ་གྲུབ་བོ། ། ཡང་ཧྲུལ་མོ་བཙུན་མོ་ཞིག་གིས་ཀྱང་ཕུར་པའི་བསྙེན་པ་མང་དུ་སོང་ཞིང་འབྱུང་པོའི་ཆོ་འཕྲུལ་ལ་མི་འཇིགས་པའི་གདེང་ཆེན་པོ་མཛད་དོ། ། ཨ་ཇོ་སྔགས་འཆང་ཆེན་པོ་དེ་ནི། གཙང་རོང་སྣར་དང་གཡུང་ཞེས་བྱ་བ་རུང་། ། ཤུད་བུའི་སྐྱེ་བ་རིགས་སྔགས་འཆང་བྱེད་པ། ། རྡོ་རྗེའི་མིང་ཅན་གདོང་ཤུགས་ལྡན་པ་འབྱུང་། ། ཞེས་ལུང་གིས་ཟིན་པའི་སྔགས་འཆང་རྡོར་རྒྱན་པ་ཞེས་བྱ་བའི་སྐྱེ་བ་ཡིན་ཞིང་། ཀུན་གསལ་མེ་ལོང་ལས། གཙང་གི་ཕྱོགས་སུ་རབ་བརྟན་མིང་ཅན་འབྱུང་། །
ཞེས་སོག་བཟློག་པའི་གྲངས་སུ་ལུང་བསྟན། ཕུར་པའི་བཟླས་བརྗོད་དང་གདབ་ལས་མང་པོ་མཛད་ཅིང་བསྙེན་ཕུར་གྱི་སྤྱི་བོ་ནས་སྤོས་རིང་གི་དུ་བ་ལྟ་བུ་འཐེན་པའི་མཚན་མ་གཟིགས། མངོན་སྤྱོད་ཀྱི་ལས་སྡེབ་ཤོར་རླུང་འཁོར་སོགས་ལ་ཡང་མཁས་ཤིང་མྱོང་བ་ནུས་མཐུ་དང་ལྡན་པར་བོད་ཀྱི་སྔགས་བོན་ཐམས་ཅད་ཡིད་ཆེས་པ་ཡིན་ནོ། ། སྤུན་ཟླ་མིང་སྲིང་གཉེན་འཁོར་གཞན་གྱིས་ཀྱང་རྡོ་རྗེ་ཕུར་པའི་བཟླས་བརྗོད་རྒྱུན་གྱི་རྣལ་འབྱོར་ལ་མོས་པས་འཇུག་བློ་ཙམ་རེ་བྱེད། འདི་ནི་བཅུ་ཕྲག་བརྗོད་པས་ཀྱང་། ། ཚེ་རབས་གཞན་གྱི་རིག་འཛིན་བརྒྱུད། ། ཅེས་པ་ལྟར་རོ། ། བདག་ནི་ཐོག་མའི་འཇུག་སྒོ་མཚན་ཉིད་ཀྱི་སློབ་གཉེར་ལ་བརྩོན་པ་ཆེན་པོས་བཞུགས་པ་ན། ཕ་ཉིད་ཀྱི་བཀའ་ལས་མཚན་ཉིད་ནི་གཞོན་དུས་ཡིན་རྒས་ནས་མཁོ་ཆེ་རྒྱུ་རང་མེད། ཁྱོད་སྔགས་ཀྱི་རྡོ་རྗེ་འཛིན་པ་ཆེན་པོ་ཞིག་བྱེད་དགོས་གསུངས།
མ་དང་ཞང་པོ་ལྕེ་སྟོན་གུ་རུ་རིན་པོ་ཆེས་ཀྱང་སྔགས་རྙིང་མའི་བསྟན་འཛིན་ཞིག་བྱེད་དགོས་ཞེས་ཡང་ཡང་གསུངས། དྲིན་ཆེན་རྩ་བའི་བླ་མ་དེས་ཀྱང་ཁྱེད་ཚོའི་ཡབ་དེ་ཕུར་པའི་བསྙེན་སྒྲུབ་མཐར་ཕྱིན་སོང་བའི་བྱིན་རླབས་ཀྱི་རྒྱུན་ཡོད་པས་བསྙེན་སྒྲུབ་གང་གྲགས— 91 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། (དྲག) མཛོད་ཅེས་བསྐུལ་བར་མཛད་པས་རྡོ་རྗེ་ཕུར་པའི་བཟླས་བརྗོད་མང་དུ་སོང་བས། ཕུར་པའི་རྡོ་རྗེ་རྩེ་མོའི་རྒྱུད་ལས། ། དེ་ནི་ས་ཡ་བརྗོད་པས་ནི། ། བདག་ཉིད་ཆེན་པོ་ཁོ་ནར་ངེས། ། བྱེ་བ་ཡི་ནི་གྲངས་ཀྱིས་ཀྱང་། ། འབར་བའི་གཟུགས་བརྙན་མཐོང་བར་འགྱུར། ། ཞེས་པ་དང་ཕྱོགས་མཐུན་གྱི་རྟགས་ཀྱང་ཅུང་ཟད་སྣང་། ཚངས་པར་སྤྱོད་པ་སྔགས་ཀྱི་ཐེག་པ་ལ་འཇུག་པའི་ཚུལ།
རྡོ་རྗེ་ཕུར་པའི་རྒྱུད་སྡེ་ལས་འབྱུང་བ་འདི་དག་གི་དོན་བསམ་ཞིང་ཉམས་ལེན་ལ་འཇུག་པའི་ཚུལ་བྱས་ཏེ། ། ཕུར་པ་གསང་བའི་དགོངས་རྒྱུད་ལས། ། ཕུང་པོ་ལྷ་དང་གཉིས་སུ་མེད། ། སེམས་ནི་ཆོས་ཉིད་ངང་ལ་གནས། ། ཐེག་པ་བསམ་ཡས་སེམས་ལ་གནས། ། ལྟ་བ་མི་འགྱུར་གདེང་དུ་འཇོག ། སྒོམ་པ་མ་ཡེངས་དོན་ལ་བསམ། ། དམ་ཚིག་ཉན་ཐོས་སྡོམ་ཁྲིམས་བསྲུངས། ། རྒྱུད་འབྲེལ་སྒྲུབ་ཐབས་ཀུན་ལ་མཁས། ། རྫས་དང་ལག་ཆ་རྟག་ཏུ་འཆང་། །
དོན་དང་མན་ངག་གཞུང་དུ་སྒྲུབ། ། ཐ་མ་ཕྱི་རབས་འཛིན་ལ་མཁས། ། ཚུལ་དང་ངང་ཚུལ་བཟང་ལ་བརྟན། ། སྦྱོར་སྒྲོལ་མཆོད་པ་རྒྱུན་མི་ཆད། ། རྣལ་འབྱོར་རྟོགས་ལྡན་དམ་པ་སྟེ། ། ལས་སུ་བྱ་བ་ཀུན་རྫོགས་ནས། ། འཛབ་བཟླས་གྲངས་མེད་རྒྱུན་དུ་ཟློས། ། སྔགས་དང་ཕྱག་རྒྱ་མཐུ་བྱིན་ཆེ། ། ལས་དང་བྱ་བ་གདོན་མི་ཟ། ། ངེས་པར་བརྩམས་པས་ཅི་འདོད་འགྲུབ། །
ལས་སུ་གཏོར་མ་གཞུང་བསྲང་ཞིང་། ། ཅི་བགྱིས་བཀའ་ཉན་ལ་མཁན(མཁས)པས། ། ཅི་བཅོལ་ཕྲིན་ལས་འགྲུབ་ཕར་བྱེད། ། དྲག་ཤུལ་ཐབས་ཀྱི་ཕོ་ཉ་ནི། ། རྫུ་འཕྲུལ་ཤུགས་ལས་ཐབས་ཀྱིས་འགྱེད། ། རྟོག་པ་མཚན་མ་ཐབས་ཀྱིས་འདུལ། ། དེ་དག་བྱས་ནས་འགྱུར་ཤོག་འགྲུབ། ། ཤེས་པ་ནང་ནས་དམ་པ་ནི། ། རྒྱུད་འགྲེལ་བློ་ཞེན་སྒྲུབ་ལ་ཞུགས། ། ཡི་དམ་ལྷ་ལ་རྟག་གནས་པས། །
དེ་ལ་བར་ཆད་འབྱུང་མི་སྲིད། ། ཅེས་སོ། ། དེ་ཡང་གཞི་འདུལ་ཁྲོམས་ལ་གནས་པའི་སྟེང་ན། བྱང་ཆུབ་ཀྱི་སེམས་དང་ལྡན་པས་བསྐྱེད་རྫོང་ཀྱི་ལམ་དང་སྦྱོར་སྒྲོལ་སོགས་སྔགས་ཀྱི་སྤྱོད་པ་ལ་ཞུགས་ན་གོལ་པ་ཆུང་བར་སེམས་ཏེ། ཕུར་པའི་རྒྱུད་རྡོ་རྗེ་འཕྲེང་བ་ལས། སྐས་ཀྱི་རིམ་པ་ཛ་བཞིན་དུ། ། ས་དང་ལམ་ལ་མི་གནས་ན། ། སངས་རྒྱས་བྱ་བ་ཐོབ་མི་འགྱུར། ། དེ་བས་རྣལ་འབྱོར་ཐབས་ལྡན་གྱི། ། བསྐལ་པ་མང་པོ་དུ་མ་ནུ། །
སྐས་ཀྱི་རིམ་པ་བཞིན་དུ་འགྲོ ། ཞེས་སོ། ། དེས་ན་རྣལ་འབྱོར་ཐབས་ལམ་དང་ལྡན་པར་བྱེད་པ་ལ་གྲོགས་རིག་མ་དགོས་ཀྱི་དགེ་སློང་དངོས་པོ་ལ་གནས་པས་མི་རུང་། ཞེས་དང་། ཚུལ་ཁྲིམས་ལ་ཉན་ཐོས་དམན་པའི་ཆོས་ཞེས་སྨྲ་བ་མང་ཡང་། ཕུར་པ་གསང་བའི་རྒྱུད་དུ། ལས་ཀྱི་མཁའ་འགྲོ་བསྒྲུབ་པས་སངས་མི་རྒྱ། ། བརྡ་དང་རྟགས་ལ་བརྟེན་ནས་ཀུན་སྒྲུབ་པ། ། མཚན་མའི་ཆོས་ཀྱིས་ཏིང་འཛིན་གཡེང་བའི་རྒྱུ། ། དེ་བས་སེམས་དང་སེམས་ལས་བྱུང་བར་བྱ། །
ཞེས་སོ། ། དེ་དང་རྗེས་སུ་མཐུན་པར་སངས་རྒྱས་ཐོད་པའི་རྒྱུད་ལས་ཀྱང་། མིག་ནི་ད་ཝ 92 ད་ཝ ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། སྲིང་མོར་གྱུར་པ་སྟེ། ། རྣ་བ་ཚ་མོ་ཉིད་ཡིན་ནོ། ། སྣ་ནི་མ་རུ་གྱུར་པ་སྟེ། ། ལྕེ་ནི་བུ་མོ་ཉིད་ཡིན་ནོ། ། ཡིད་ནི་ཆུང་མར་གྱུར་པ་སྟེ། ། ལྔ་པོ་དེ་རྣམས་མཆོག་ལྷ་མོ། །
ཕྱག་རྒྱ་ཆེན་པོ་རབ་སྟེར་མའོ། ། ཞེས་སོགས་རྒྱ་ཆེར་གསུངས་སོ། ། དེ་བཞིན་དུ་རྡོ་རྗེ་དབྱིངས་རྒྱུད་ལས་ཀྱང་། སངས་རྒྱས་བྱང་ཆུབ་སེམས་དཔའ་རུ། ། བདག་ཉིད་ཀྱང་ནི་མཚུངས་པ་རུ། ། ལུས་ནི་ཡང་དག་སྦྱོར་བ་ནི། ། དབང་པོ་སྙོམས་འཇུག་བརྗོད་བྱ་ཡི། ། ཞེས་དང་། དབང་པོ་གཉིས་ནི་སྙོམས་འཇུག་པ། ། འདོད་པའི་འདོད་ཆགས་བརྟག་མི་བྱ། །
ཞེས་གསུངས། འཇམ་དཔལ་རྩ་བའི་རྒྱུད་ལས། བློ་ངན་ཕུང་པོའི་ལྕགས་ཀྱུས་ཟིན། ། འཁོར་བ་ལས་ནི་འབྱུང་མི་ནུས། ། རྟག་ཏུ་བུད་མེད་ཆགས་གྱུར་པ། ། དེ་ལ་གྲུབ་པ་ཡོད་མ་ཡིན། ། ཞེས་གསུངས་ཤིང་ཕུར་པ་རྡོ་རྗེ་ཕྲེང་བའི་རྒྱུད་ལས། འདོད་ཅིང་ཆགས་པའི་སེམས་ཅན་གྱིས། ། ཡང་དག་ལམ་གྱི་ཆོས་སྒྲུབ་ཀྱང་། ། ལྷ་གནས་གསུམ་ལས་ཡོངས་མི་འདའ། །
ཞེས་གསུངས་ཏེ་རྒྱུད་སྡེ་མང་པོ་དགོངས་པ་གཅིག་པར་སྤྱིར་སྦྱོར་བ་དང་རང་རྒྱུད་དུ་སྤྱོད་པ་དང་། དགོས་ཚངས་པར་སྤྱོད་པའི་རྟེན་ལ་དངོས་དབང་ལེན་པ་དུས་ཀྱི་འཁོར་ལོ་དང་འཇམ་དཔལ་རྩ་བའི་རྒྱུད་ལ་སོགས་པར་བཀག་གོ ། འོ་ན་དབང་གསུམ་པའི་ཉམས་ལེན་ཇི་ལྟར་བྱེད་ཅེ་ན། གསང་བ་ནོར་བུའི་ཐིག་ལེ་ཞེས་བྱ་བའི་རྒྱུད་ལས། ལག་ན་རྡོ་རྗེས་གསོལ་པ། བཅོམ་ལྡན་འདས་ཐོག་མར་སྒྲུབ་པ་བགྱི་བ་གང་ལགས། རིག་པའི་རྒྱལ་མོ་ཐོག་མར་སྒྲུབ་པར་བྱ་སྟེ། གང་གིས་སེམས་ཅན་རྣམས་ལ་གསང་བ་སྟེར་བར་འགྱུར། ཞེས་གསུངས་ཤིང་། རྡོ་རྗེ་གརྙོ་རི་དང་།
སྒྲོལ་མ་དང་། ཡེ་ཤེས་གྱི་རྣལ་འབྱོར་མ་མང་པོའི་སྒྲུབ་ཐབས་གསུང་ཞིང་ཕུར་པ་གསང་བའི་རྒྱུད་ལ་སོགས་པར་ཁྲོ་མོ་རྣམས་དང་། ཕུར་སྲུང་མཁའ་འགྲོ་རྣམས་སྒྲུབ་ནས། གསང་དབང་སྒྲུབ་པའི་གྲོགས་བྱེད་པར་གསུངས་པས་ཡེ་ཤེས་ཀྱི་མཁའ་འགྲོ་མ་དང་དངོས་སུ་འགྲོགས་ནུས་ན་སློབ་དཔོན་པདྨ་ལྟ་བུ་དང་། ས་ར་ཧ་སོགས་ཀྱི་མིག་འདྲེན་བྱས་པས་རུང་ངོ་། །

དེ་བཞིན་མ་ཡིན་ན་ཕུར་པ་གསང་བའི་རྒྱུད་ལས། དེ་བས་སེམས་དང་སེམས་ལས་བྱུང་བར་བྱ། ། ཞེས་དང་། ཕུར་པ་འཇིག་རྟེན་སྣང་བྱེད་ཀྱི་རྒྱུད་ལས། དེ་ཉིད་ཐབས་ཀྱི་མན་ངག་འདི། ། བྱིང་རྒོད་རྨུགས་ནི་རབ་ཞི་ནས། ། ཁམས་ཀྱི་ཟས་དང་རྣམ་བྲལ་ནས། ། དལ་ལ་བསྡུ་བ་འབྱུང་བར་བྱེད། ། དེ་ནས་གཟུགས་ཀྱི་མཐོང་བའི་ཆོས། ། སྨིག་རྒྱུ་ལྟ་བུའི་རྣམ་པ་དང་། ། ངུ་བ་ལྟ་བུའི་རྣམ་པ་དང་། །
སྲིན་འབུ་མེ་ཁྱེར་འདྲ་བ་དང་། ། མར་མེའི་ཚུལ་དང་ནམ་མཁའ་བཞིན། ། འོད་གསལ་ཟུང་འཇུག་བདེ་བ་ཆེ། ། ཡེ་ཤེས་བདེ་བ་དེ་ཉིད་ལས། ། ཟླ་བ་དྲུག་དང་བཅུ་གཉིས་དང་། ། བཅོ་བརྒྱད་བཅུ་དགུ་སུམ་ཅུ་གཉིས། ། དེ་བཞིན་སྐྱེ་བ་གཅིག་གིས་འགྲུབ། ། གལ་ཏེ་དེས་ཀྱང་མ་འགྲུབ་ན། ། གནོན་པའི་ཚུལ་གྱིས་སྒྲུབ་པར་བྱ། ། འཕགས་པའི་ཐུགས་རྗེས་མ་བྱུང་ཡང་། །
གེ 93 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རང་རིག་ཡེ་ཤེས་བློ་ལྡན་ན། ། མི་ཚེ་གཅིག་གིས་འགྲུབ་པར་འགྱུར། ། འདི་ནི་རྒྱལ་བ་ཐམས་ཅད་ཀྱི། ། རྣམ་པར་གྲོལ་བའི་ལམ་དུ་གྲགས། ཞེས་གསུངས་ཤིང་། དེ་བཞིན་དུ་ཕུར་པ་རྡོ་རྗེ་འབར་བའི་རྒྱུད་ལས་ཀྱང་གསུངས་སོ། ། མདོར་ན་རིག་མ་སོགས་ལ་བརྟེན་པའི་ཞུ་བདེ་འགྱུར་བཅས་ནི། མཚོན་བྱེད་དཔེའི་ཡེ་ཤེས་ཏེ།
སྔགས་ཀྱི་ཐུན་མོང་མ་ཡིན་སྤང་བྱ་འཕོ་བའི་བག་ཆགས་སྤོང་བའི་ལམ་དངོས་མ་ཡིན་ཞིང་། སྟོང་གཟུགས་ཕྱག་རྒྱ་ཆེན་མོ་མ་བརྟེན་ནས་ཞུ་བདེ་འགྱུར་མེད་ཀྱི་བདེ་བ་ནི་མཚོན་བྱ་དོན་གྱི་ཡེ་ཤེས་དང་རྡོ་རྗེ་ཐེག་པའི་ལམ་དངོས་ཡིན་ནོ། ། དེ་བཞིན་དུ་ཧེ་རུ་ཀ་གལ་པོའི་རྒྱུད་ལས། སྨིག་རྒྱུ་དུ་བ་མེ་སྤྲིན་མཁའ། ། ཏིང་འཛིན་ཕྱི་ན་གོང་བུར་བྱས། ། བདག་ཉིད་ལྷ་ནུ་སྒོམ་པ་ཡིན། ། སྦྱོར་བ་ཡན་ལག་དྲུག་གིས་བསྙེན། ། ཞེས་འབྱུང་སྟེ་དུས་ཀྱི་འཁོར་ལོ་དང་དགོངས་པ་གཅིག་གོ ། དེ་ཕྱིར་རང་རིག་ཡེ་ཤེས་ཀྱི་ཕུར་པ་ཆོས་ཀྱི་དབྱིངས་སུ་འདེབས་པ་སོར་བསྡུད་དང་བསམ་གཏན་གྱི་རྣལ་འབྱོར། བྱང་ཆུབ་སེམས་ཀྱི་ཕུར་པ་ཡུམ་ལྔའི་ཆོས་འབྱུང་དུ་འདེབས་ཤིང་།
ཚད་མེད་སྙིང་རྗེའི་ཕུར་པས་རྒྱུད་དྲུག་འཁོར་བའི་སེམས་ཅན་ཐམས་ཅད་རང་སེམས་བདེ་བ་ཆེན་པོའི་ཡེ་ཤེས་ཀྱི་ཆོས་དབྱིངས་སུ་སྒྲོལ་བའི་ཚུལ། སྲོག་རྩོལ་འཛིན་གྱི་རྣལ་འབྱོར་དང་སྦྱར་ཏེ། སྣང་སྲིད་ཐམས་ཅད་ཡེ་ཤེས་སྐད་ཅིག་མའི་རང་བཞིན་རྡོ་རྗེ་ཕུར་པའི་ངོ་བོར་ཐག་བཅད། ཁྱད་པར་དུ་སང(སེང་ལྡེང) ཕུར་པ་གསང་བའི་དགོངས་རྒྱུད་ལ་སོགས་པར་རང་གི་ལུས་ཀྱི་རྩ་ཁམས་ཐམས་ཅད་རྡོ་རྗེ་ཕུར་པའི་ལྷ་ཚོགས་ཡིན་པར་གསུངས་པ་ལ་ཡིད་ཆེས་ངེས་ཤེས་པ་དང་བཅས། སྟོང་གཟུགས་སྣ་ཚོགས་ལྷར་ཤར་བའི་ཚུལ་གྱིས་རྒྱས་བཏབ། གཏུམ་མོའི་འབར་སྣང་གསེར་གྱི་ཁ་དོག་ལྟ་བུའི་ཐིག་ལེའི་འོད་ཟེར་རང་རིག་རང་གསལ་གྱི་མར་མེའི་འོད་ཀྱིས་གསལ་བའི་ངང་གཞོམ་མེད་ན་དའི་རང་སྒྲ་དང་། འབྱུང་བའི་སྒྲ་སྣ་ཚོགས་གཱི་ལ་ཡའི་སྒྲར་ཤར་བ། བཟླས་བརྗོད་རྒྱུན་གྱི་ཏིང་ངེ་འཛིན་དང་། གཞན་ཡང་བདུད་རྩི་རྒྱ་མཚོའི་རྒྱུད་ལས་འབྱུང་བ་ལྟར། མཆོད་པ་རྒྱུན་གྱི་ཏིང་ངེ་འཛིན་ཕུར་པ་སངས་རྒྱས་འདུས་པའི་རྒྱུད་ལས་འབྱུང་བ་ལྟར།
ཕྱི་ནང་གསང་བ་དེ་ཁོ་ན་ཉིད་ཀྱི་གཏུམ་མོ་ཡེ་ཤེས་ཀྱི་མེའི་འོད་ཟེར་གྱིས་ཆོས་ཉིད་ཀྱི་ཅོ་བ་དང་རྒྱུད་ཀྱི་རྩ་བ་དང་། ཡོན་ཏན་གྱི་རྩ། ཐབས་ཤེས་ཀྱི་རྩ་ཐམས་ཅད་དཀྱིལ་འཁོར་ལྷའི་རང་བཞིན་དུ་གསལ་ཞིང་། དགྱེས་པ་ཆེན་པོ་ཆོ་འཕྲུལ་དབང་གི་ཏིང་ངེ་འཛིན་གྱི་ལུགས་ལྡོག་གིས་དགའ་བ་བཞིའི་ཡེ་ཤེས་མངོན་དུ་བྱས། སེང་གེ་རྣམ་པར་ལྟ་བའི་ཏིང་ངེ་འཛིན་གྱིས་ཆོས་ཐམས་ཅད་མི་དམིགས་ཤིང་དེ་ཉིད་ཀྱི་ངང་ནས་ཕུར་པ་རྫས་ཀྱི་དཀྱིལ་འཁོར་རོ། ། སྐུ་གསུང་ཐུགས་རྡོ་རྗེའི་ཏིང་ངེ་འཛིན་གྱི་རོལ་པས་བྱིན་གྱིས་རླབས། བདག་ཉིད་ཆེན་པོའི་ཏིང་ངེ་འཛིན་གྱིས་དམ་ཅན་གྱི་ཚོགས་བསྐུལ། དགྲ་བགེགས་ཐམས་ཅད་ཀྱི་སྡིག་སྒྲིབ་སྦྱངས་ཤིང་ཆོས་ཀྱི་དབྱིངས་སུ་— 94 — ༄། །རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། བསྒྲལ་ཏེ་མཉམ་པ་ཉིད་ཀྱི་ཏིང་ངེ་འཛིན་ལ་སྙོམས་པར་འཇུག་པའི་མོས་བློ་ཙམ་གྱིས་ཆོ་ག་ཡང་སྦྱར་རོ། །
གཞན་ཡང་ཕུར་པ་སངས་རྒྱས་ཐམས་ཅད་ཀྱི་རྒྱུད་ཀྱི་རྒྱལ་པོ་ལས་འབྱུང་བ་རྡོ་རྗེ་ཕུར་པའི་ཏིང་ངེ་འཛིན་གྱི་ཆོ་གའི་རིམ་པ་རྡོ་རྗེ་ཕུར་པ་ཆོས་ཐམས་ཅད་མྱ་ངན་ལས་འདས་པའི་རྒྱུད་ལས་འབྱུང་བ། མངོན་སྤྱོད་མྱ་ངན་ལས་འདས་པའི་ལམ་མཆོག་ཟབ་མོ། རྡོ་རྗེ་ཕུར་པ་ཞེ་སྡང་ཡོངས་སུ་དག་པའི་རྒྱུད་ལས་འབྱུང་འི་རྫོགས་རིམ། རྡོ་རྗེ་ཕུར་པ་གསང་བའི་རྒྱུད་ལས་འབྱུང་བ་ངེས་དོན་བྱང་ཆུབ་སེམས་ཀྱི་ཕུར་པའི་སྒྲུབ་ཐབས་རྡོ་རྗེ་ཕུར་པ་ཞི་ཁྲོའི་ཆོ་ག་ཕུར་པ་གསང་བའི་རྒྱུད་འབྱུང་པོ་ཀུན་འདུལ་ལས་འབྱུང་བ་དྲག་པོ་འཕྲིན་ལས་འབྱུང་པོ་འདུལ་བའི་མངོན་རྟོགས་ཀྱི་རིམ་པ། རྡོ་རྗེ་ཕུར་པ་ཆེན་པོ་གཏོར་མའི་རྒྱུད་ལས་འབྱུང་བ་ཕུར་པ་བྱང་ཆུབ་ཀྱི་སེམས་དང་སྦྱོར་བའི་རིམ་པ་གཏོར་ཆེན་སྒྲུབ་པ། ཕུར་པ་འཕྲིན་ལས་འཁོར་ལོ་གབ་པའི་རྒྱུད་ལས་འབྱུང་བ། བསྙེན་སྒྲུབ་དྲག་པོ་ལས་ཀྱི་རིམ་པ་ངེས་པའི་གནད་སྦྱོར་སྒྲོལ་ཁྲུས་ལུང་རྫོགས་པ་ཆེན་པོའི་དོན་ཟབ་མོ་བསྟན་པ་དེ་བཞིན་གཤེགས་པ་ཐམས་ཅད་ཀྱི་དགོངས་པ་འཇིག་རྟེན་སྣང་བྱེད་སྙིང་པོའི་ཆོ་ག་ཕུར་པ་རྡོ་རྗེ་བཀོད་པའི་རྒྱུད་ལས་འབྱུང་བའི་བསྐྱེད་རྫོགས་ཀྱི་རིམ་པ་ས་ལམ་བསྟན་པ། ཕུར་པ་གསང་བ་གདམས་ངག་ཅན་གྱི་རྒྱུད་སྙིང་པོ་བསྐྱེད་རྫོགས་ཀྱི་རིམ་པ་འཛབ་ཀྱི་དགོངས་པ་བསྟན་པ། རྡོ་རྗེ་ཕུར་པ་ཆོས་ཐམས་ཅད་ཀྱི་གསང་བའི་དབྱིངས་དང་ཡེ་ཤེས་གཉིས་སུ་མེད་པའི་རྒྱུད་ལས་དོན་དམ་ཡེ་ཤེས་ཕུར་པའི་སྒོམ་རིམ། ཕུར་པ་སྦས་པ་གསང་བ་མདུང་རྩེའི་རྒྱུད་ཀྱི་སྙིང་པོའི་ཆོ་ག
ཕུར་པ་ཟ་བྱེད་འབར་བའི་རྒྱུད་ལས། ཕུར་གདབ་ངེས་དོན་གྱི་གནད་བསྒྲུབ་པ། ཕུར་པ་ཕྲིན་ལས་ཕུན་སུམ་ཚོགས་པའི་རྒྱུད་ལས་འབྱུང་བ་ཕུན་སུམ་ཚོགས་པ་བདུན་གྱིས་འཕྲིན་ལས་ཟབ་མོའི་དོན་བསྟན་པ། ལས་ཀྱི་འཕྲེང་བ་ཞེས་བྱ་བའི་རྒྱུད་ལས་ཚོགས་ཀྱི་འཁོར་ལོའི་དུས་སོགས་བསྟན་པ། རྡོ་རྗེ་ཁྲོས་པ་རྩ་བའི་རྒྱུད་ལས་འབྱུང་བའི་ཚེ་སྒྲུབ། ཕུར་པ་འཕྲིན་ལས་ཀྱི་རྒྱུད་སྙིང་ལས་བཞི་སྒྲུབ་པའི་རིམ་པ་བསྟན་པ། རྡོ་རྗེ་ཕུར་པའི་རྩ་བ་རྣལ་འབྱོར་ཆེན་པོ་ཡང་དག་པའི་རྒྱུད་ལས་ཕུར་པའི་ངེས་དོན་སྙིང་པོ། འཇིགས་བྱེད་རྒྱུད་ཀྱི་རྒྱལ་པོ་རྡོ་རྗེ་འཕྲེང་བ་ལས་ངེས་དོན་རྡོ་རྗེ་ཕུར་པའི་ཏིང་ངེ་འཛིན་དང་སྔགས་ཀྱི་རིམ་པ། རྡོ་རྗེ་ཁྲོས་པ་རྩ་བའི་རྒྱུད་ལས་བྱུག་བདུག་བརྡེགས་གསུམ་རྫས་ཀྱི་སྒྲུབ་ཐབས་བསྟན་པ། ཕུར་པ་གསང་བའི་དགོངས་རྒྱུད་ཆེན་པོ་ལས།
རྡོ་རྗེ་ཕུར་པའི་ལུས་ཀྱི་སྒྲུབ་ཐབས་ཕུར་པ་རྡོ་རྗེ་འབར་བའི་རྒྱུད་ཀྱི་སྙིང་པོ། དེ་བཞིན་གཤེགས་པ་ཆེན་པོ་རྡོ་རྗེ་ཕུར་པའི་རྒྱུད་དྲི་མེད་འོད་ལྡན་ཞེས་བྱ་བའི་ས་སྤྱད་ཕུར་པ་བཅུ་གཉིས་ཀྱི་རྒྱུད་སྙིང་པོ། གཱི་ལ་ཡ་བཅུ་གཉིས་ཀྱི་རྒྱུད་སྙིང་བོ། གཱི་ལ་ཡ་བཅུ་གཉིས་ཀྱི་མདོ་ལས་འབྱུང་བའི་སྒོམ་རིམ་སེམས་བསྡུས་བཞག་ཐབསདང་། ལམ་བགྲོད་ཚུལ་བསྟན་པ། ཕུར་པ་མདུང་རྩེ་དམར་པོའི་རྒྱུད་— 95 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ལས་ཕུར་བསྲུང་གི་འབྱེད་ཚུལ་དང་སྒྲུབ་ཐབས་བསྟན་པ། ཤོ་ན་དཀར་ནག་གི་རྒྱུད་ལས་ཕུར་སྲུང་རྣམས་ཀྱི་སྲོག་སྙིང་དང་སྒྲུབ་ཐབས་བསྟན་པ། སེ་སྒྲོམ་དམར་པོའི་རྒྱུད་ཀྱི་ཕུར་སྲུང་སྒྲུབ་ཐབས་རྡོ་རྗེ་ཕུར་པའི་བཀའ་སྲུང་དཀར་མོ་ཉི་ཟླ་དང་། བདུད་རྒྱལ་ཐོད་ཕྲེང་ཅན་ལ་སོགས་པ་མ་མོ་མཁའ་འགྲོ་དམ་ཅན་དྲེགས་པའི་ཚོགས་ཀྱི་སྔོན་བྱུང་ཡུམ་བཟུང་མའི་དངོས་གྲུབ་ཆེན་པོའི་རྒྱུད་ལས་འབྱུང་བ་ཕུར་སྲུང་དཀར་མོ་ཉི་ཟླ་དང་བདུད་རྒྱལ་ཐོད་ཕྲེང་ལྕམ་དྲལ་གྱི་སྒྲུབ་ཐབས་ཡུམ་བཟུང་མའི་དངོས་གྲུབ་ཀྱི་རྒྱུད་ལས་གསུང་པའི་ཕུར་སྲུང་དཀར་མོ་ཉི་ཟླའི་སྒྲུབ་ཐབས་ཟུར་དུ་བཀོལ་བ།
ཕུར་སྲུང་གི་སྒྲུབ་ཐབས་དང་བསྐུལ་བ་རྒྱས་པ་བཤད་ཀྱང་དྲི་མེད་འོད་ལས་འབྱུང་བ་རྣམས་ཟུར་དུ་བཀོད་ཅིང་ཉམས་སུ་བླང་པའི་བསམ་པ་ཐེག་པ་ཆེན་པོ་བློ་སྦྱོང་དང་གོང་མཐུན་པ་དང་། རྒྱུད་སྡེ་ཆེན་པོ་འདི་དག་ལ་ཐོས་བསམ་གྱི་རྣམ་གྲངས་སུ་ཡང་འགྱུར་ཞིང་། སྔོན་དཔལ་ཆེན་པོའི་སྤྱན་སྔར་བསྟན་འཛིན་བུ་བཞིན་སྐྱོང་བར་ཁས་བླངས་པའི་ཕུར་སྲུང་དམ་ཅན་རྣམས་ཀྱིས་དགོངས་ཤིང་སྐྱོབས་པའི་རྟེན་འབྲེལ་དུ་ཡང་བསམ་ནས་རྡོ་རྗེ་ཕུར་པའི་རྒྱུད་སྡེ་མང་པོའི་ལེའུ་སྤྱི་སྡོམ་ས་བཅད་དང་བཅས་ངེས་དོན་གྱི་གནད་མང་པོ་ཕྱི་ནང་གི་ཡི་གེར་བཀོད་ཅིང་། རྡོ་རྗེ་ཕུར་པ་དེ་བཞིན་གཤེགས་པ་ཆེན་པོའི་རྒྱུད་ལས། ལམ་མཆོག་རྒྱལ་བ་མངོན་པ་ནི། ། ཉན་དང་འཆད་དང་ཀློག་པ་དང་། ། དེ་བཞིན་ཡི་གེ་འབྲི་མཆོད་དང་། ། ཁ་ཏོན་སྦྱིན་པ་སྒོམ་པ་ནི། ། རྣལ་འབྱོར་རབ་ཀྱི་སྐལ་པ་སྟེ། ། ཞེས་གསུངས་སོ། །
དེ་ལྟར་བསམ་ནས་ཡང་རྡོ་རྗེ་ཕུར་པ་དེ་བཞིན་གཤེགས་པ་ཆེན་པོའི་རྒྱུད་འཇིག་རྟེན་སྣང་བྱེད་ལས་ཕུར་སྒྲུབ་ཡང་སྙིང་ཟབ་མོ། ཕུར་པ་གསང་བའི་རྒྱུད་ལས་ཏིང་ངེ་འཛིན་གྱི་དེ་ཉིད་བསྡུས་པ་མྱ་ངན་འདས་པའི་རྒྱུད་ལས་འབྱུང་བའི་ཚེ་སྒྲུབ་རྒྱས་པ། རྡོ་རྗེ་ཕུར་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་ཡེ་ཤེས་རྩེ་མོའི་རྒྱུད་དང་། ཕུར་པ་མདུང་རྩེའི་རྒྱུད་དང་། ཞེ་སྡང་ཡོངས་སུ་དག་པའི་རྒྱུད་དང་། ཕུར་པ་གསང་བའི་རྒྱུད་སོགས་ལས་འབྱུང་བ་ཕུར་པའི་རྒྱུད་བཅོ་བརྒྱད་ལས་ཕུར་པ་ཇི་ལྟར་སྒྲུབ་པའི་ལས་སྣ་ཚོགས་བསྟན་པ། རྡོ་རྗེ་ཕུར་པ་མྱ་ངན་ལས་འདས་པའི་རྒྱུད་ལས། ཕོ་ཉ་རྣམ་ཤེས་སྦྱངས་པའི་མན་ངག་ཕུར་བསྲུང་ལྕགས་ཀྱི་གབྲེ་མ་རྐང་གསུམ་གྱི་ལས་ཚོགས་། རྡོ་རྗེ་ཕུར་པའི་ཐུགས་དམ་བསྐུལ་བའི་རིམ་པ་ཕུར་སྲུང་བཅུ་གཉིས་ཀྱི་རྒྱུད་ལས་འབྱུང་བ། ཕུར་པ་གསང་བའི་དགོངས་རྒྱུད་ལས་གསུངས་པའི་བླ་འགུགས་ཕུར་པའི་རྒྱུད་དྲི་མེད་འོད་ལས་གསུང་པའི་ལྷ་དབྱེའི་ཆོ་ག
གཟུགས་དབབ་པ་སོགས་གདུག་པ་འདུལ་བའི་ལྷ་དྲུག་གི་ཆོ་གཕུར་པ་བཤད་པའི་རྒྱུད་ལས་གསུངས་པ་ཕུར་བཏབ་བསྡུས་པ། དྲི་མེད་འོད་ལས་འབྱུང་བ་རྡོ་རྗེ་ཕུར་པ་བདུད་རྩི་མཆོག་གི་ཕྲིན་ལས་བདུད་རྩིའི་སྒྲུབ་པ། རྡོ་རྗེ་ཕུར་པའི་སྒྲུབ་རྫས་རཀྟའི་ལས་ཚོགས་གསང་བའི་རྒྱུད་པ་སོགས་ལས་གསུངས་པ། ཡང་སྒྲུབ་རྫས་ཉུང་ཀར་གྱི་ལས་ད་ 96 ད་ ༄ཁྱ། ། རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། ཚོགས་ཡེ་ཤེས་རྩེ་མོའི་རྒྱུད་སོགས་ལས་འབྱུང་བ། སྒྲུབ་རྫས་གུ་གུལ་གྱི་ལས་ཚོགས་རྡོ་རྗེ་ཕུར་པའི་རྒྱུད་སྣ་ཚོགས་ལས་གསུངས་པ། དྲག་པོའི་ལྷ་དྲུག་གི་ལས་ཚོགས་འཁོར་ལོའི་རིམ་པ་ཕུར་པ་འཕྲིན་ལས་འཁོར་ལོ་གབ་པའི་རྒྱུད་དང་། རྣལ་འབྱོར་ཆེན་པོ་ཡང་དག་པའི་རྒྱུད་སོགས་ལས་གསུངས་པ།
རྡོ་རྗེ་ཕུར་པ་ཁྲོ་བོ་བཅུ་ལ་སོགས་པའི་གཏོར་མ་གདུག་པ་འདུལ་བའི་ལས་མཐའ་ཕུར་པའི་བ་ལིཏྟ་ཆེན་པོའི་རྒྱུད་ལས་འབྱུང་བ། རྒྱུད་འཇིག་རྟེན་སྣང་བྱེད་ལས་ཐེབས་ལྡོག་བསྟན་པ། ལས་བཞིའི་སྦྱིན་སྲེག་གི་ཆོ་ག་དྲི་མེད་འོད་དང་གསང་བའི་དགོངས་རྒྱུད་དང་། ཕྲིན་ལས་རྒྱུད་རྣམས་ལས་གསུངས་པ་རྣམས་ཟུར་དུ་རང་བཟོ་མེད་པར་བཀོད་ནས། རྒྱ་གར་བྷེ་ཧར་གྱི་གྲོང་ཁྱེར་ཆེན་པོར་ལས་བཞིའི་སྦྱིན་བསྲེགས་ཉི་མ་སྦྲེལ་ནས་བྱས། དྲག་པོའི་སྦྱིན་སྲེག་གི་དུས་བྱི་ལ་དུ་བ་སོགས་ཕྲ་མེན་གྱི་ཆོ་འཕྲལ་ཆེ་བར་བྱང་ཡང་། རྣམ་པར་མི་རྟོག་པའི་(། རྡོ ། སྟེ། སྤྱོརག
རྭཟིགཚོ་རི 1དྲོས རིར་ ར་རྒྱུ ཚོ་མིཤཱརིག མཇུགངང་ནས་ ད་ ད་སྙང་རྗའ་ཕུར་པ་བཏབ་ ། ། ཡང་རྒྱས་པ་དབང་དྲག་ག་སྦྱན་བསྲག་རྣམས་ཀྱི་སྐབས་བྲམ་ཟེའི་བླ་མ་མང་པོས་དག་སྣང་གི་ཡང་ཡང་བལྟ་བར་འོངས་ཤིང་མེ་ཏོག་དཀར་སེར་གྱི་ཕྲེང་བ་དང་། སོ་རྩི་དང་། རཀྐ་དམར་པོའི་འབྲས་བུ་དག་འབུལ་བར་བྱས་ཤིང་། ར་ཛས་ཀྱང་མར་ཁུ་དང་ཀ་ར་དང་འབྲུ་དཀར་མང་པོའི་མཐུན་རྐྱེན་གྱིས་བཀྲ་ཤིས་པར་བྱས་སོ། ། གཞན་ཡང་རྒྱུད་ཀྱི་རྒྱལ་པོ་ཕུར་པ་ཡེ་ཤེས་རྩེ་མོ་དང་། ཕུར་པ་སངས་རྒྱས་འདུས་པ་དང་། ཕུར་པ་མྱང་འདས་ཆེན་པོའི་རྒྱུད་དང་། ཕུར་པ་ཞེ་སྡང་ཡོངས་སུ་དག་པའི་རྒྱུད་དང་།
ཕུར་པ་འཕྲིན་ལས་ཕུན་སུམ་ཚོགས་པ་ལ་སོགས་པ་རྡོ་རྗེ་ཕུར་པའི་རྒྱུད་སྡེ་མང་པོའི་བསྐྱེད་རྫོགས་ཀྱི་སྙིང་པོ་ངག་འདོན་དུ་བསྒྲིལ་བ་རྡོ་རྗེ་ཕུར་པའི་རིག་འཛིན་འདུས་པ་ཆེན་པོའི་དཀྱིལ་འཁོར་གྱི་ཆོ་ག་རྡོ་རྗེ་ཕུར་པའི་ཏིང་ངེ་འཛིན་གྱི་ཚོགས་མང་པོ་དང་སྦྱོར་བ། དབང་གི་ལུང་སྦྱོར་རྒྱུད་སྣ་ཚོགས་ལས་བསྡུས་པ། དངོས་གྲུབ་བླང་བའི་དབང་མཆོག་བཤད་རྒྱུད་དྲི་མེད་འོད་ལས་་་གསུངས་པ། ཡེ་ཤེས་ཕུར་པའི་ངེས་དོན་རྡོ་རྗེ་རྣལ་འབྱོར་རྫོགས་པ་ཆེན་པོ་རྣལ་འབྱོར་ཡངས་པའི་རྒྱུད་ལས་བྱུང་བར་ཁྱབ་བརྡལ་ཡེ་ཤེས་ཀྱི་ཕུར་པའི་ཉམས་ལེན་ངེས་དོན་རྫོགས་པ་ཆེན་པོའི་རྡོ་རྗེ་རྣལ་འབྱོར་ཡན་ལག་དྲུག་པ་རྒྱུད་སྡེ་སྣ་ཚོགས་དང་སྦྱར་བ། དོན་རང་སེམས་ཆོས་ཀྱི་དབྱིངས་ཀྱི་ནམ་མཁའ་མཐའ་དབུས་མེད་པའི་ཀློང་འོད་གསལ་རྟགས་བཅུའི་དཀྱིལ་འཁོར་དུ་བྱང་ཆུབ་སེམས་ཀྱི་ཕུར་པས་ཁམས་གསུམ་ཡོངས་སྒྲོལ་བསམ་པ་བཟང་པོས་ཉམས་ལེན་གྱི་ཁུངས་བྱས་སོ། ། གཞན་ཡང་ཕུར་པ་ཡེ་ཤེས་རྩེ་མོ་དང་། འཁོར་ལོ་གབ་པ་དང་། གསང་བའི་དགོངས་རྒྱུད་ལ་སོགས་པའི་ངེས་དོན། གདབ་ལས་སྐོརདྲུག་ལ་སོགས་པས་དགྲ་བགེགས་ཐམས་ཅད་ཀྱི་སྡིག་སྒྲིབ་མྱོང་བ་རྒྱུད་མཐུན་དུ་སྦྱོར་བ། རྡོ་རྗེ་ཕུར་པའི་རིག་འཛིན་འདུས་པ་ཆེན་པོའི་དཀྱིལ་འཁོར་གྱི་སྨད་ལས་ཁྲུས་ལུང་དགྲ་བོའི་བྱང་ཆོག་ཆེན་པོ་དང་།
97ཕུཤཱརི་པ་་་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཀདྨལས་ཀྱི་རྒྱུད་ལས་འབྱུང་བ། ཕུར་པ་ངན་སོང་ཡོངས་སུ་སྦྱོང་བའི་དཀྱིལ་འཁོར་གྱི་ཆོ་གལིངྒཱའི་བསྲེག་སྦྱང་ཞི་བའི་སྦྱིན་བསྲེག་ཉེ་བར་བསྡུས་པ་སྔགས་འཆང་ལས་དང་པོ་པ་རྣམས་ལ་སྦྱོར་སྒྲོལ་རང་རྒྱུད་དུ་སྦྱོང་བའི་ཉེས་པ་མི་འབྱུང་བའི་ཕྱིར་བཀོད་ཅིང་གདབ་ལས་ཀྱི་ཕན་ཡོན་རྒྱུད་སྡེ་མང་པོ་ལས་གསུངས་པ་ཡང་ཕྱོགས་གཅིག་ཏུ་བཀོད་པའོ། གཞན་ཡང་རྡོ་རྗེ་་ཕུར་པའི་དཀྱིལ་འཁོར་ལྷ་ཚོགས་ཕུར་སྲུང་དམ་ཅན་ཐམས་ཅད་ལ་གཏོར་འབུལ་གྱི་ཆོ་ག བསྐང་གསོ་བསྟོད་བསྐུལ་བཟློག་པ་སྲི་མནན་མཐའ་རྟེན་ཤིས་བརྗོད་ལ་སོགས་རྒྱུད་ལས་གསུངས་པ་ལ་རང་བཟོ་མེད་པར་གུང་བསྒྲིགས་ནས་བཀོད། དེ་ཡང་དུས་སྙིགས་མའི་ཆོས་བྱེད་ཕལ་ཆེར་ལ་བདུད་ཀྱི་བར་ཆད་འབྱུང་བས། དེ་ལྟ་བུའི་བདུད་འདུལ་བ་ལ། སྤྱིར་དཀོན་མཆོག་གང་གིས་ཀྱང་ཐུལ། ཁྱད་པར་རྡོ་རྗེ་ཕུར་པ་ལས་ལྷག་པའི་ཡི་དམ་མ་མཆིས་པས་ཡི་དམ་གཞན་སྒྲུབ་ཀྱང་རྡོ་རྗེ་གཞོན་ནུ་བསྲུང་མའི་ཚུལ་དུ་སྒྲུབ། ཅིའི་ཕྱིར་ན་སྲུང་མ་ཡེ་ཤེས་དང་འཇིག་རྟེན་པ་གཉིས་ཀ་ཡིན་པ་དང་།
གང་ལ་གང་འདུལ་ཕྲིན་ལས་མཛད་པའི་ཕྱིར་ཞེས། ཡང་ཟབ་ཐུགས་ཀྱི་ཞུ་ལན་ལས་གསུངས་ཤིང་། བསྐང་གསོ་བསྟོད་བསྐུལ་སོགས་གལ་ཆེ་སྟེ། ཁྲོ་བོ་བཅུའི་སྔོན་གྱི་སྨོན་ལམ་ལས་ཀྱང་ཤེས་སོ། ། དེ་ལྟར་སྔགས་རྙིང་མའི་རྒྱུད་ལུང་མན་ངག་ཇི་སྙེད་ལས་གསུངས་པའི་རྡོ་རྗེ་ཕུར་པའི་ཆོས་ཀྱི་རྣམ་གྲངས་ངེས་དོན་མན་ངག་གི་གནད་མང་པོ་ཀུན་གཞིའི་གླེགས་བམ་ལ་ཤེས་རབ་ཀྱི་ཡི་གེར་བྲིས་ཤིང་། གཞན་གསང་སྔགས་གསར་མའི་རྒྱུད་རྣམས་ཀྱི་ནང་ན་ཡང་། དཀྱིལ་འཁོར་ཆེན་པོ་རྣམས་ཀྱིས་བཟུང་ཞིང་བགེགས་སྦྱངས་པ་དང་། བསྲུང་འཁོར་དང་མངོན་སྤྱོད་དྲག་པོའི་ཕྲིན་ལས་ལིངྒཱ་སྒྲོལ་བ་སོགས་གང་ལ་ཡང་ཕུར་པ་དགོས་ཤིང་། རྡོ་རྗེ་་ཕུར་པའི་རིགས་སྔགས་ཀྱི་ཆོ་ག་གསུངས་པ་རྣམས་ཀྱང་ལེགས་པར་བལྟས་ནས་རང་གཞན་ལ་ཕན་པའི་ཕྱིར་ཟུར་དུ་བཀོད་པ། དཔལ་གསང་བ་འདུས་པ་རྒྱུད་ལས་ཕུར་པའི་རིགས་སྔགས་ལས་རིམ་ཆོ་ག་དང་བཅས་པ།
དཔལ་སྒྱུ་འཕྲུལ་དྲྭ་བའི་རྒྱུད་ལས། ཁམས་གསུམ་ཐམས་ཅད་ཀྱི་ཡེ་ཤེས་ཀྱི་སྐུ་དང་གསུང་དང་ཐུགས་རྡོ་རྗེ་ཕུར་པ་ཞེས་བྱ་བའི་རིགས་སྔགས་ལས་རིམ་ཆོ་ག་དང་བཅས་པ། རྡོ་རྗེ་དབྱིངས་ཀྱི་རྒྱུད་ལས་འབྱུང་བ་རྡོ་རྗེ་ཕུར་པའི་རིག་སྔགས་ལས་རིམ་ཆོ་ག་དང་བཅས་པ་དང་། རྡོ་རྗེ་སྙིང་པོ་རྒྱན་གྱི་རྒྱུད་ལས་རྡོ་རྗེ་ཕུར་པ་དྲག་པོ་མཆོག་གི་སྔགས་དང་། ལས་རིམ་རྡོ་རྗེ་མཁའ་འགྲོ་ཁྲོ་བོའི་སྦྱོར་བ་ལ་དགྲ་བསད་པའི་ལེའུ་ཞེས་བྱ་བ་ལས་བྱུང་བ། གསང་བ་ཐམས་ཅད་སྟོན་པ་རྡོ་རྗེ་ཡེ་ཤེས་ཀྱི་བྱིན་གྱིས་རླབས་པ་ཞེས་བྱ་བའི་རྒྱུད་ལས་བྱུང་བའི་རྡོ་རྗེ་ཕུར་པའི་ལས་རིམ། བདུད་ཀྱི་དཀྱིལ་འཁོར་རབ་ཏུ་འཇོམས་པར་བྱེད་པའི་རྒྱུད་ལས། རྡོ་རྗེ་ཕུར་པའི་རིག་སྔགས་རི་རབ་ཆེན་པོའི་ཁང་པ་བརྩིགས་པའི་གཟུངས། རིགས་སྔགས་ཀྱི་རྒྱལ་པོ་སྟོབས་པོ་ཆེའི་མདོ་ལས། རྡོ་རྗེ་ཕུར་པ་ཁྲོ་བོ་བཅུ་བསྲུང་མ་དང་བཅས་པའི་སྔགས་— 98 —རྒུ། །
རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་དང་སྦྱར་བ། གསུངས་པ། ཁྲོ་བོའི་རྒྱལ་པོ་མི་གཡོ་བའི་རྟོགས་པ་ལས་རྡོ་རྗེ་ཕུར་པའི་རིགས་སྔགས་གསུངས་པ། གསང་བ་མངོན་པར་བསྟན་པའི་རྒྱུད་ལས་རྡོ་རྗེ་འཆང་གི་སྤྲུལ་པ། ཕུར་སྲུང་གནོད་སྦྱིན་ཕུར་ཞབས་ཅན་གྱི་སྒྲུབ་ཐབས་དྲེགས་པའི་སྲོག་སྙིང་གི་རྒྱུད་རྣམས་ཟུར་དུ་བཀོད་ཅིང་། གསང་སྔགས་གསར་སྙིང་གི་རྒྱུད་སྡེ་ཆེན་པོ་གང་དང་གང་ལས་ཀྱང་རྡོ་རྗེ་ཕུར་པའི་རིགས་སྔགས་ཀྱི་ཆེ་བ་གསུངས་པ་དང་། གཞན་ཡང་རྒྱུད་སྡེ་ཆེན་པོ་རྣམས་ལས་དྲག་པོའི་ཕྲིན་ལས་ཀྱི་ཆེ་བའི་ཡོན་ཏན་བསྔགས་ཤིང་རྗེས་སུ་གདམས་པ་མང་པོ་ཡང་ཕྱོགས་གཅིག་ཏུ་བསྡུས་ཤིང་། ཐེག་པ་ཆེན་པོའི་བློ་སྦྱོང་དང་རྗེས་སུ་འབུལ་བར་བསམ་སྟེ། སྙིགས་མ་ལྔའི་ཞིང་ཡོངས་སུ་སྦྱོང་བ་དང་། སེམས་ཅན་མ་རུངས་པ་རྣམས་སྨིན་ཅིང་གྲོལ་བར་བྱེད་པའི་ཐབས་བྱང་ཆུབ་སེམས་དཔའི་སྤྱོད་པ་བླ་ན་མ་མཆིས་པ་སྟེ།
སྙིགས་མའི་དུས་སུ་ཧེ་རུ་ཀ། ། སྒྲུབ་ན་མྱུར་དུ་འགྲུབ་པར་འགྱུར། ། ཞེས་དང་། ཕུར་པ་སྦས་པ་གསང་བ་མདུང་རྩེའི་རྒྱུད་ལས། འབྱུང་པོ་མང་པོ་གང་ཡོད་པར། ། བྱས་ན་ལས་ལ་ཕན་ཐོགས་ཡོད། ། བཀྲ་མི་ཤིས་པར་བྱས་གྱུར་ན། ། གྲགས་འབྱིན་ཐུགས་ཀྱི་ཏིང་འཛིན་འགྲུབ། ། ས་ལ་གཡུལ་ནི་འགྱེད་པ་ན། ། བྱས་པར་ཤིན་ཏུ་ཟབ་པའོ། །
ཞེས་དང་། ཕུར་པ་གསང་བའི་རྩ་བ་རྣལ་འབྱོར་ཆེན་པོ་ཡང་དག་པའི་རྒྱུད་ཡོངས་སུ་གཏད་པའི་སྐབས་ལས། ཕྱི་རབས་དུག་ལྔ་སྨིན་པ་ཡི། ། སེམས་ཅན་རྣམས་ལ་གནང་བར་བགྱི། ། མཁས་ཤིང་ངང་ཚུལ་བཟང་བ་དང་། ། རིགས་ལྡན་དམ་ཚིག་ལྡན་པ་ཡི། ། གང་སྒྲུབ་ལས་རྣམས་འགྲུབ་ངེས་པའི། ། དེ་ལ་རབ་ཏུ་གནང་བར་གྱིས། ། བསྟན་པའི་སྙིང་པོ་གང་གནས་པར། ། དམ་ཅན་ཡོངས་ཀྱི་གནས་འགྱུར་ཏེ། །
དེར་ནི་ལེགས་པར་མང་པོ་འབྱུང་། ། ཁྱེད་རྣམས་དེ་ཡི་གྲོགས་མཆོག་གྱིས། ། ཞེས་གསང་བའི་བདག་པོ་དང་། ཕུར་སྲུང་རྣམས་ལ་བཀའ་བསྒོས་ཤིང་། ལུང་བསྟན་གནས་དུས་ལ་བབས་པར་འཇིག་རྟེན་དུ་རྒྱལ་པོ་དྲེགས་ཅན་དག་འཐབ་པའི་གཡུལ་ངོར་སྐྱེ་འགྲོ་སྲོག་ཆགས་གྲངས་མེད་བསད་པའི་ཁྲག་གི་མཚོ་འཁྱིལ་ཞིང་། མི་རོ་དང་རྟ་རོའི་ཕུང་པོ་ཆེན་པོ་ལ་དུར་བྱ་མང་པོ་ལྡིང་ཞིང་། ཤ་ལ་དགའ་བའི་འབྱུང་པོ་ལང་ལོང་དུ་རྒྱུ་བའི་དུར་ཁྲོད་ཆེན་པོ་གྲུབ་པར་གྱུར། འདྲེ་སྲིན་གདུག་པ་ཅན་ཐམས་ཅད་ཀྱང་འཐབ་ཅིང་འཁྲུགས་པས་གདུག་ཙུབ་ཀྱི་ཉི་ཟླའི་འོད་ཀྱང་སྒྲིབ་པར་རྩོམ་པ་ན། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་སྙིང་རྗེ་ཆེན་པོའི་སྤྱན་གྱིས་་་་་གཟིགས་ཤིང་། ཁྱད་པར་བྱང་ཆུབ་སེམས་དཔའ་མངོན་སྤྱོད་དྲག་པོའི་འཕྲིན་ལས་ཀྱིས་སེམས་ཅན་གྱི་དོན་མཛད་པའི་རིགས་སྔགས་འཆང་བའི་ཚོགས་ཡེ་ཤེས་ཀྱི་སྤྱན་དང་ལྡན་པ་ཐམས་ཅད་སྔོན་གྱི་ཐུགས་དམ་དགོངས་ནས་ཕུར་བསྒྲུབ་གྲོགས་མཛད་པ་དང་།
ཁྱད་པར་རུ་ཏྲ་དང་དམ་ལོག་གི་ཚོགས་སྒྲོལ་བའི་ཁྲོ་བོ་ཆེན་པོ་བཅུ་ལ་སོགས་པའི་བསྐུལ་ཚིག་ཙམ་བརྗོད་པ་ཡང་མཁྱེན་— 99 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཅིང་འཕྲིན་ལས་སྒྲུབ་པ་རྡོ་རྗེ་གཟི་ལྡན་འབར་བའི་རྒྱུད་ལ་སོགས་པར་གསུངས་པ་ལ་ངེས་ཤེས་ཡིད་ཆེས་ཀྱི་དད་པས་བྱང་ཆུབ་ཏུ་སེམས་བསྐྱེད་ཅིང་ཕུར་པ་སྒྲུབ་པར་དམ་བཅས་ནས་རྡོ་རྗེ་ཕུར་པའི་སྒྲུབ་གནས། བྲག་དམར་རྡོ་རྗེ་ཕུར་པ་རང་གི་གནས་དང་། བྲག་ཕུག་མ་ར་ཏི་ཀ་དང་། ཚེ་ཆུ་བྲག་དང་། བྲག་ཧཱུཾ་ཡིག་ཅན་གྱི་ཕུག་པ་དང་། སྟག་ཚང་སེང་གེའི་སྐྱེད་ཚལ་དང་། ར་རྒོད་བྲག་དང་། བྲག་ཡིག་དྲུག་ཅན་གྱི་ནགས་ཚལ་རྣམས་སུ་རྡོ་རྗེ་ཕུར་པའི་སྒྲུབ་པ་མང་དུ་བྱས་ཤིང་། དེ་ནས་ཡང་མཐའ་བྲག་ཅེས་བྱ་བའི་གནས་དང་།
མོན་མཚམས་ཤིང་གི་རི་བོའི་ཁོང་རྣམས་བརྒྱུད་དེ་རྒྱ་གར་གྱི་ནགས་སྟག་གི་རྒྱུ་སྲང་ལྕེ་སྤྱང་ཀུ་སྒྲ་འབྱིན་པའི་དུར་ཁྲོད། དབང་ཕྱུག་གི་གནས་མིའི་མགོ་དང་མ་ཧེའི་རུས་པ་མང་པོ་ཆལ་དུ་བཀྲམ་པའི་ཉེ་འདབས་སུ་སངས་རྒྱས་རྗེས་སུ་དྲན་པའི་ཏིང་ངེ་འཛིན་དང་། སྒྱུ་མ་ལྟ་བུའི་ཏིང་ངེ་འཛིན་དམིགས་རྣམ་ཙམ་དང་རྗེས་སུ་འབྲེལ་བར་རྡོ་རྗེ་ཕུར་པའི་བཟླས་བརྗོད་མང་དུ་བྱས། རྟགས་སྣང་ལྷའི་རྣམ་པ་ཕུར་ཞབས་ཅན་མང་པོ་ཤར། དེ་ནས་ཡང་གཏུམ་དྲག་དུར་ཁྲོད་ཆེན་པོ་བྲགོ་རི་ཟུར་གསུམ་དཔལ་ཆེན་དྲག་པོའི་གཏོར་མ་སྤུངས་པ་ལྟ་བུའི་ནགས་རོང་། དུག་སྦྲུལ་དང་། དུར་ཕག་དང་། སྟག་གཟིག་ཚང་མ་ལ་གཅན་སྤྱང་དུར་བྱ་ཀང་ཀ་མང་པོ་ང་རོ་སྒྲོག་ཅིང་ལྡིང་བའི་ཚལ་ནང་མི་རུས་དཀར་པོ་ཚལ་དུ་བཀྲམ་པའི་ས་གཞི་སྨྱུགས་མའི་ལྡིང་ཁང་མེ་ཏོག་སྣ་ཚོགས་ཀྱིས་བརྒྱན་པར་རྡོ་རྗེ་ཕུར་པ་རིག་འཛིན་འདུས་པ་ཆེན་པོའི་དཀྱིལ་འཁོར་དུ། འཁོར་དང་བཅས་པ་བཞུགས་ཏེ་རྡོ་རྗེ་ཕུར་པའི་སྒྲུབ་ཆེན་ཉིན་མཚན་འཁོར་ཡུག་ཏུ་བཟླས་པའི་རྒྱུན་བཟུང་སྟེ། གཙོ་བོ་ལ་བདུན་འབུམ།
འཁོར་ཁྲོ་བཅུ་ཟ་གསོད་ཕུར་བསྲུང་གི་ཚོགས་ཀྱི་སྔགས་རྣམས་འགྲོ་གང་ཆེ་བཟླས་བའི་ཁུངས་བྱས། དུས་གསུམ་ཚོགས་འཛིན་རྒྱལ་བའི་དཀྱིལ་འཁོར་ཅན། ། དམིགས་པའི་དོན་གྱིས་རྩེ་གཅིག་མཐུར་ལྡན་ན། ། རྣལ་འབྱོར་ཆེ་མཆོག་སྒྲུབ་པའི་རིག་འཛིན་ཐོབ། ། ཡང་སྐབས་དེའི་རང་སྐལ་པ་བཟང་པོའི་ཆེད་དུ་བསམ་ནས། ཕུར་པའི་རྒྱུད་སྡེ་སྣ་ཚོགས་ཀྱི་ངེས་དོན་ཆོ་གའི་ཚོགས་རྣམས་ཀྱང་རིམ་པ་བཞིན་ཉམས་སུ་ལེན་པའི་ཁུང་བྱས། གསང་བ་སྙིང་པོ་དེ་ཁོ་ན་ཉིད་ངེས་པ་ལས། སེམས་ཀྱི་རང་བཞིན་ཡི་གེ་སྟེ། ། ཡི་གེའི་དངོས་པོ་ཡོད་མ་ཡིན། ། དམིགས་མེད་དེ་ཉིད་སྣ་ཚོགས་པའི། །
སྐུ་གསུང་ཐུགས་ཀྱི་འཁོར་ལོ་ཆེ། ། སྐུ་གསུང་ཐུགས་ཀྱི་ངོ་མཚར་གྱིས། ། ཡ་མཚན་འཕྲུལ་ཆེན་རབ་འཁྲུག་པའི། ། དབྱིངས་ལ་དབྱིངས་ཀྱི་བྲིས་པ་སྟེ། ། ཡེ་གེ་ཞེས་ནི་དེ་ཕྱིར་བརྗོད། ། ཅེས་པ་ལྟར་རོ། ། སེམས་ཀྱི་འཆར་སྒོ་མིག་གི་རྣམ་པར་ཤེས་པའི་རི་མོ། ཡི་གེའི་གཟུགས་སྣ་ཚོགས་ཤར་ཞིང་། ། ལུས་ཀྱི་ལྤགས་པའི་རི་མོ་དང་། ཕྱི་རོལ་རིག་པ་གང་དུ་བཏང་བའི་ས་རྡོ་ལ་སོགས་པའི་རི་མོ་ཕྲ་རགས་ཐམས་ཅད་ཡི་གེའི་གཟུགས་སྣ་ཚོགས་སུ་ཤར་ཞིང་རྣ་བའི་རྣམ་པར་ཤེས་པ་གང་དུ་གཏད་པར་སྒྲ་སྙན་— 100 —ཞིང་འཚེར་བ་དང་འུར་སྒྲ་ཆེན་པོ་འབྱུང་བའི་ངང་ལ་རྩེ་གཅིག་ཏུ་སྒྲིལ་ཞིང་བཟླས་བརྗོད་ལ་རྩོལ་བ་ན།
སྔགས་ཀྱི་སྒྲ་ཆེ་ཆུང་སྣ་ཚོགས་པ་རང་སེམས་ཀྱི་དབྱིངས་ནས་རང་བྱུང་དུ་སྒྲོགས་པའི་ཉམས་ཤར། ཕྱི་ནང་གི་རྟེན་ཅིང་འབྲེལ་བར་འབྱུང་བ་བཟང་པོའི་དབང་ལས། རྒྱུད་སྡེ་གླེང་གཞི་སྣ་ཚོགས་བསྡུས་པའི་ཆོས་ཀྱི་གཏམ་འདི་དག་ཀྱང་ལེགས་པར་བརྩམ་མོ ། ཞེས་རྡོ་རྗེ་ཕུར་པའི་ཆོས་འབྱུང་རྒྱུད་སྡེ་མང་པོའི་གླེང་གཞི་ཕྱོགས་གཅིག་ཏུ་གུང་བསྒྲིགས་པ་འདི་ནི་ཤཱཀྱའི་དགེ་སློང་འཇམ་དཔལ་རྒྱ་མཚོས་སྦྱར་བའོ། ། སརྦ་མངྒཱ་ལམ། ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།༽ ཚོ། ། རྡོ་རྗེ་ཕུར་པའི་བཤད་བུམ་སློབ་དཔོན་རྣམ་གསུམ་གྱི་དགོངས་པ་སློབ་དཔོན་ཆེན་པོ་པདྨས་མཁར་ཆེན་བཟའ་ལ་གདམས་པ་བཞུགས་སོ། ། ཕུར་འགྲེལ་འབུམ་ནག་ཅེས་གཞན་ལས་ཁྱད་པར་འཕགས་པའི་ཐུགས་ཀྱི་ཏི་ལ་ཀའོ། ། འགྲོ་བའི་དོན་ཕྱིར་ད་ལྟ་རྔ་ཡབ་གླིང་ན་བཞུགས་པ་ཡི། །
འཁྲུངས་དཀའི་སྐྱེས་བུ་གཅིག་པུ་ངེས་དོན་ཐེག་པ་གཅིག་ཏུ་བཞེད། ། སྐྱེ་བརྒྱུད་གཉིས་ལས་འཁྲུངས་ཤིང་རྨད་དུ་བྱུང་བའི་རིགས་གཉིས་ལྡན། ། གདུག་པ་རྣམ་གསུམ་བཏུལ་ནས་དངོས་གྲུབ་རྣམ་གསུམ་བརྙེས་པ་པོ། ། ཆེ་བ་བཞི་ལྡན་རིག་འཛིན་བཞི་ཡི་ངོ་བོར་གྱུར་པ་ཁྱོད། ། གྲུབ་ཆེན་བརྒྱད་ལྡན་གསང་བའི་མཚན་བརྒྱད་ལྡན་ལ་རབ་ཏུ་འདུད། ། རིག་འཛིན་ས་ཐོབ་པདྨ་འབྱུང་གནས་ཀྱིས། ། ཡར་ཀླུང་ཤེལ་གྱི་བྲག་ཕུག་མངོན་དགའ་དེར། ། ལས་དང་སྐལ་བར་ལྡན་པའི་མཚོ་རྒྱལ་ལ། ། གཏད་པའི་གདམས་པ་མ་ནོར་བསྟན་པར་བྱ། ། སློབ་དཔོན་ཆེན་པོ་པདྨ་འབྱུང་གནས་ཀྱིས།
རྩ་བ་དཀྱུས་ངན་སྔགས་སུ་ཕྱུང་བ། ཕར་ཐེབས་ལ་ཚུར་མི་ལྡོག་པ། ཉུང་ལ་ཁ་ཚར་ཚང་བ། ལྟ་བ་ཆོས་ཉིད་དང་མི་འགལ་བ། གཟུངས་མ་མཁར་ཆེན་བཟའ་མཚོ་རྒྱལ་ལ་གཏད་དེ། དེ་ཉིད་གང་ཞེ་ན། རྒྱུད་ཀྱི་བསྡུ་ཐབས་གཉིས། རྒྱད་ཀྱི་བཤད་ཐབས་གསུམ། རྒྱུད་ཀྱི་ཁོག་དོན་དྲུག རྒྱུད་ཀྱི་ཐེམ་སྦྱོར་བཅུ།
རྒྱུད་ཀྱི་གནད་ཐོ་བཅུ་གཉིས། རྒྱུད་ཀྱི་སྲོག་ཐེམ་ཉི་ཤུ་རྩ་གཅིག ཕུར་པ་རྩ་བའི་ལྷ་ལྔ་བཅུ་རྩ་གཅིག ཡན་ལག་གི་ལྷ་ཉིས་སྟོང་ཕྱེད་དང་དྲུག་བརྒྱ་དང་གཅིག་གོ ། དེ་ཡང་དང་པོ་རྒྱུད་ཀྱི་བསྡུ་ཐབས་གཉིས་ནི། རྡོ་རྗེ་ཕུར་པ་ལ་རྒྱུད་སྡེ་མང་ཡང་རྩ་རྒྱུད་དང་། བཤད་རྒྱུད་གེཉིས་སུ་བསྡུ་སྟེ། རྩ་རྒྱུད་ནི་རྩ་ཐུང་རྡོ་རྗེ་ཁྲོས་པའོ། ། བཤད་རྒྱུད་ནི་གསང་རྒྱུད་དང་ཁྲག་འཐུང་རྩ་བའི་རྒྱུད་ལ་སོགས་པ་རྒྱུད་སྡེ་བརྒྱ་རྩ་བརྒྱད་བཞུགས་སོ། ། གཉིས་པ་རྒྱུད་ཀྱི་བཤད་ཐབས་གསུམ་ནི།
ཕུར་པ་རྒྱུད་ལྟར་བཤད་པ་དང་། ཕུར་པ་ལུང་ལྟར་བཤད་པ་དང་། ཕུར་པ་མན་ངག་ལྟར་བཤད་པའོ། ། དང་པོ་ནི། རྒྱུད་ལ་ཏནྡྲ་སྡེ་བཅོ་བརྒྱད་ཡོད་པ་ལྟར་དུ་རྡོ་རྗེ་ཁྲོས་པ་ཀློང་ཆེན་པོ་བཅོ་བརྒྱད་ནས་བཤད་པ་དང་། གཉིས་— 102 —རྒུ། ། ཕུར་འགྲེལ་འབུམ་ནགཔ་རྡོ་རྗེ་ཕུར་པ་འདི་ལུང་ཐམས་ཅད་ཀྱི་བླ་མ་ཡིན་པས་ན། རྡོ་རྗེ་ཁྲོས་པ་ལུང་ཉི་ཤུ་རྩ་གཅིག་ཏུ་བཤད་པ་དང་། གསུམ་པ་རྡོ་རྗེ་ཕུར་པ་འདི་མན་ངག་གི་ངེས་དོན་ཡིན་པས་རྡོ་རྗེ་ཁྲོས་པ་འདི་མན་ངག་བརྒྱ་རྩ་བརྒྱད་དུ་བཤད་པའོ། ། གསུམ་པ་རྒྱུད་ཀྱི་ཆིངས་དྲུག་ནི།
ཕུན་སུམ་ཚོགས་པ་རྣམ་པ་ལྔས་སྒྲུབ་པ་ལས་ཀྱི་གཞི་བཟུང་། དཀྱིལ་འཁོར་རྣམ་པ་གསུམ་སྔོན་དུ་འགྲོ་བ་དང་བཅས་ཏེ་དོན་གྱི་ཁོག་དབུབ། ཁམས་གསུམ་གིས(གྱིས)སྲོག་ལ་དབང་བསྐུར་ནི་སྲོག་གིས་ཡེ་ཤེས་སེམས་དཔའི་སྲོག་ལ་དབང་བསྐུར་ཏེ། ཡེ་ཤེས་དཀྱིལ་འཁོར་སྤྱན་དྲངས་ཤིང་མཆོད་ཅིང་བསྙེན་པས་དངོས་གྲུབ་ཀྱི་བཅུད་བླང་། གབ་པའི་སྔགས་དྲུག་དང་ཚེ་ལུང་ཁྲུས་ལུང་གིས་ཁ་བསྐང་སྟེ་གདབ་པའི་ལས་བྱ། མནན་སྲེག་འཕང་གསུམ་གྱིས་ལས་ཀྱི་མཇུག་བསྡུ་བ་དང་དྲུག་གོ ། བཞི་བ་རྒྱུད་ཀྱི་ཐེམ་སྦྱོར་བཅུ་ནི། གླེང་གཞི་རྣམ་པ་གསུམ་གྱིས་སྤྱིའི་ཁོག་དབུབ། མཚན་ཉིད་རྣམ་པ་གསུམ་གྱིས་དོན་གྱི་ཤན་དབྱེ། ཕུར་བུའི་རྒྱུད་བཞིས་གང་ཟག་རྣམ་པ་བཞི་མཐར་དབྱུང་།
སྒྲུབ་ལུགས་ཆེན་པོ་གསུམ་གྱིས་ཕྲིན་ལས་ཀྱི་གཞུང་བསྲང་། ཐམས་ཅད་འདུས་པའི་སྔགས་ཀྱིས་ལྷ་གནད་ལ་དབབ། ངན་སྔགས་བཏུ་ཡིག་དྲུག་གསུམ་བཅོ་བརྒྱད་ཀྱིས་མཁའ་འགྲོ་མ་དངོས་སུ་བཀོལ། སྲོག་གི་དོན་པོ་གསུམ་གྱིས་དམིགས་པ་གསུམ་གྱི་གནད་བཀྲོལ། བསྒྲལ་ལས་ཆེན་པོ་བཅོ་བརྒྱད་ཀྱིས་བརྣག་པའི་ལས་བྱ། མཐར་ཕྱིན་བརྒྱད་ཀྱིས་ལས་ཀྱི་ཁ་བསྐང་། མཐའ་བསྡུ་གསུམ་གྱིས་ལས་ཀྱི་ལྟོ་བ་གདབ་ཅེས་པ་དང་བཅུའོ། ། ད་ལྔ་བ་རྒྱུད་ཀྱི་གནད་ཐོ་བཅུ་གཉིས་ནི། དཀྱུས་ཀྱི་ཚིག་དྲུག་མ་ཤེས་ན་ཕྲིན་ལས་གོང་འོག་གི་ཤན་མི་འབྱེད། གབརུཔའི་སྔགས་དྲུག་མ་ཤེས་ན་སྔགས་གཟེར་དྲག་པོ་དགྲ་ལ་མི་ཕོག
སྦས་པའི་འཕྱང་དྲུག་མ་ཤེས་ན་གབ་སྦས་ཀྱི་ཐག་མི་ཆོད། མན་ངག་སྲོག་གི་ཆན་པ་མ་ཤེས་ན་དགྲ་བགེགས་ཀྱི་སྲོག་རྩ་མི་ཆོད། གཤོག་པ་རླབས་ཆེན་གྱི་ཆོ་ག་མ་ཤེས་ན་དགྲ་བགེགས་ཀྱི་བླ་མི་ཁུགས། གསང་ཕུར་སེང་གེ་ཁ་འཐབ་ཀྱི་ཆོ་ག་མ་ཤེས་ན་རྣལ་འབྱོར་པ་ནང་འཐབ་ན་བསྒྲལ་བའི་ཐབས་མེད། གནད་གཅོད་ཀྱི་ཐབས་མ་ཤེས་ན་ལས་ལ་སྦྱར་ན་ཚུར་ལྡོག འཁོར་ལོའི་བསྐོར་ཐབས་མ་ཤེས་ན་ལས་མི་འགྲུབ། ལིངྒཱའི་བཅའ་ཐབས་མ་ཤེས་ན་དམིགས་པའི་གནད་བརླག ཀུན་གཞིའི་གནས་ལུགས་མ་ཤེས་ན་བཏབ་པ་ལ་དོན་མེད། ཚེ་ལུང་ཁྲུས་ལུང་གི་དགོངས་པ་མ་ཤེས་ན་ངན་སྔགས་དང་ཁྱད་མེད། གནས་སྤར་བའི་ཆོ་ག་མ་ཤེས་ན་བཤན་པ་དང་ཁྱད་མེད་ཅེས་པའོ། །
དྲུག་བ་རྒྱུད་ཀྱི་སྲོག་ཐེམ་ཉེར་གཅིག་ནི། ལག་ལེན་མངོན་རྟོགས་ཀྱི་སྲོག་ཐེམ་བདུན། དྲིས་ལན་གེགས་སེལ་གྱི་སྲོག་ཐེམ་བདུན། མན་ངག་གནད་ཀྱི་སྲོག་ཐེམ་བདུན་ཏེ་ཉེར་གཅིག་གོ ། བདུན་པ་ཕུར་པ་རྩ་བའི་ལྷ་ང་གཅིག་ནི། ཁྲོ་བོ་ཁྲོ་མོ་ཉི་ཤུ། མགོ་བརྙན་ཉི་ཤུ། སྲས་མཆོག་ལྔ། སྒོ་མ་བཞི། ཡབ་ཡུམ་གཉིས་ཏེ་ང་གཅིག་གོ །
བརྒྱད་པ་ད་ 103 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དེ་ལས་སྤྲོས་པས་ལྷ་ཉིས་སྟོང་ཕྱེད་དང་དྲུག་བརྒྱ་དང་གཅིག་གོ ། དེ་རྣམས་ནི་སྤྱིའི་དོན་ཏོ། ། ད་ནི་ཡན་ལག་གི་དོན་ལ་གླེང་གཞི་རྣམ་པ་གསུམ་གྱིས་སྤྱིའི་ཁོག་དབུབ་ཅེས་པ་ལས། དེ་ལ་གསུམ་སྟེ། དང་པོ་གུ་རུའི་གླེང་གཞི། སྟོན་པའི་གླེང་གཞི། རྒྱུད་ཀྱི་གླེང་གཞི་དང་གསུམ་ལས། དང་པོ་གུ་རུའི་གླེང་གཞི་བསྟན། དེ་ལའང་གསུམ་སྟེ།
དང་པོ་སྐྱེ་རྒྱུད། གཉིས་པ་མཛད་པའི་ལས་བསྟན། ཐ་མ་ཇི་ལྟར་བརྒྱུད་ལུགས་སོ། ། དང་པོ་སྐྱེ་རྒྱུད་ནི། སློབ་དཔོན་ཆེན་པོ་པདྨ་འབྱུང་གནས་ཞེས་གྲུབ་ཐོབ་ཐམས་ཅད་ཀྱི་སྤྱི་མེས་དུས་གསུམ་སངས་རྒྱས་ཐམས་ཅད་དང་གླེང་མོ་མཛད་པ། ཤེས་རབ་ནམ་མཁའི་མཐའ་དང་མཉམ་པ། མ་མོ་མཁའ་འགྲོ་དང་། སྣང་སྲིད་ཀྱི་ལྷ་མ་སྲིན་སྡེ་བརྒྱད་དབང་དུ་བསྡུ་ཞིང་བྲན་དུ་ཁོལ་བ་དེ་ལ་སྐྱེ་རྒྱུད་རྣམ་པ་གཉིས་ནི་ཇི་ལྟར་སྐྱེས། རིགས་རྣམ་པ་གཉིས་དང་ཇི་ལྟར་ལྡན། ཆེ་བ་རྣམ་པ་བཞི་ནི་གང་ཡིན།
རིག་འཛིན་བཞིའི་ངོ་བོར་ཇི་ལྟར་གྱུར། གསང་བའི་མཚན་བརྒྱད་དང་ནི་ཇི་ལྟར་ལྡན་ཞེ་ན། དང་པོ་ནི་མངལ་སྐྱེས་སུ་འདོད་པ་དང་། རྫུས་སྐྱེས་སུ་འདོད་པའོ། ། གཉིས་པ་ནི། འཇིག་རྟེན་པའི་རིགས་ཀྱི་དབང་དུ་བྱས་ན། རྒྱལ་པོའི་རིགས་དང་། འཇིག་རྟེན་ལས་འདས་པའི་རིགས་ཀྱི་དབང་དུ་བྱས་ན། མི་བསྐྱོད་པ་རྡོ་རྗེའི་རིགས་སོ། ། གསུམ་པ་ནི།
རིགས་ཀྱི་ཆེ་བ། མཁྱེན་པའི་ཆེ་བ། ནུས་པའི་ཆེ་བ། གྲུབ་པའི་ཆེ་བའོ། ། བཞི་བ་ནི། རྣམ་པར་སྨིན་པའི་རིག་འཛིན། ཚེ་ལ་དབང་བའི་རིག་འཛིན། ཕྱག་རྒྱ་ཆེན་པོའི་རིག་འཛིན། ལྷུན་གྱིས་གྲུབ་པའི་རིག་འཛིན་ནོ། ། ལྔ་པ་གསང་བའི་མཚན་བརྒྱད་ནི་འོག་ཏུ་རྒྱས་པར་འབྱུང་བའོ། །
དེ་ལས་འདིར་སློབ་དཔོན་ཆེན་པོ་པདྨ་འབྱུང་གནས་དེ་མངལ་སྐྱེས་ཀྱི་དབང་དུ་བྱས་ན། ནུབ་ཕྱོགས་ཨོ་རྒྱན་གྱི་ཡུལ་ན། རྒྱལ་པོ་ཤཀྲ་བྱ་བ་དང་། བཙུན་མོ་ཛ་ལེནྡྲ་གཉིས་ལས། འབྲུག་གི་ལོའི་སྟོན་ཟླ་ར་བའི་ཚེས་ཉི་ཤུ་གཅིག་ལ། གཟའ་པ་སངས། སྐར་མ་དམར་པོ་མགོ་ལ། དུས་ཉི་མ་རྩེ་ཤར་ཙ་ན་སྲས་གཅིག་བཙས་པ་དང་། ཞལ་ཁྲོ་གཉེར་མཆེ་བ་བག་ཙམ་གཙིགས་པ། ལག་པ་གཡས་རལ་གྲིའི་ཕྱག་རྒྱ་ཅན།
གཡོན་པ་གུརྙེའི་ཕྱག་རྒྱ་ཅན་གཅིག་བཙས་པ་ལ། མ་དེ་འཇིགས་ཤིང་བྲེད་ནས་སྨྲས་པ། མིའི་བུ་མ་ཡིན་འདྲེའི་བུ་བག་ཏུ་སྣང་། གཞན་གྱིས་མཐོང་ན་ལྟས་ངན་ཆེན་པོར་འགྱུར། དེ་བས་གཞན་གྱིས་མ་ཚོར་བ་ལ་དབེན་པར་བཞག་གོ་ཟེར་བ་ལ་ཡབ་ཀྱིས་སྨྲས་པ། སེམས་ཅན་སྐྱེ་བ་མི་ལུས་ཐོབ་པ་ལ། ། གཟུགས་དང་ཁ་དོག་མི་མཐུན་སོ་སོར་སྣང་། ། དེ་བས་བྲམ་ཟེ་མཚན་མཁན་ཁུག་ལ་སྟོན། ། ཟེར་ཏེ་བསྟན་པས། ཀྱེ་མ།
གཡས་གཡོན་ཕྱག་ནི་ཕྱག་རྒྱར་ལྡན། ། ཁྲོ་གཉེར་སྐྲ་མཚམས་ཤིན་ཏུ་མཐོ། ། ཞལ་བགྲད་འཇོ་སྒེག་ཁྲོ་བོའི་གཟུགས། ། རིག་བྱེད་དག་ལས་བཟང་བར་བཤད། ། ཅེས་བརྗོད་ནས་— 104 བྷེ ༄། །ཕུར་འགྲེལ་འབུམ་ནགཔཱུ་ཛ་ཕུལ། ཕྱག་བཙལ་ནས་མཚན་བཤད་པ། གཡས་ཀྱི་ཕྱག་རྒྱ་འདིས་དུག་གསུམ་གྱི་དགྲ་བགེགས་འཇོམས་པ་ཡིན། གཡོན་གྱི་ཕྱག་རྒྱ་འདིས་དངོས་གྲུབ་རྣམ་གསུམ་ཐོབ་པ་ཡིན། སྤྱན་ལྡོག་ཁྲོ་གཉེར་བདུད་དང་མུ་སྟེགས་འདུལ་བ་ཡིན་པས་རྒྱལ་བུའི་མཚན་རྡོ་རྗེ་བདུད་འདུལ་དུ་ཐོགས་ཟེར་ནས་བཏགས་སོ། །
དེ་ཡང་འབྲུག་ལོ་ལ་སྐྱེས་པ་གྲགས་པ་ཆེ་བར་འོང་། སྟོན་ཟླ་ར་བ་ལ་སྐྱེས་པ་ལ་འབྲས་བུའི་ཐེག་པ། མགོ་ལ་སྐྱེས་པ་སྔགས་ཀྱི་མགོ་འདྲེན། པ་ཝ་སངས་ལ་སྡུག་བསྔལ་སངས། ཉི་མ་ཤར་བ་ཐུགས་རྗེ་ཤར་བ་ཡིན། ལོ་སྐོར་གཅིག་ཏུ་མི་ལ་མ་བསྟན། བསྟན་ན་འབངས་སྙིང་དང་འདྲ་བ་གཅིག་ལ་ངན་ནོ་ཟེར་རོ། ། དེ་ནས་ལོ་བཅུ་ལོན་ཙ་ན་ཕྱིར་ཤོར་བ་དང་། བློན་པོ་གྷ་རུ་དེ་ཝ་གཞོན་ཙ་ན་བུ་མ་སོས། ཤིན་ཏུ་རྒས་པ་ལ་བུ་གཅིག་ཡོད་པ་ལ།
དེ་ཤིང་གི་གྲིབ་བསིལ་ལ་བསྙལ་བའི་དཔྲལ་བ་ན་ཤ་སྦྲང་ཞིག་གིས་ཟ་ཡིན་འདུག་པ་ལ། རྒྱལ་བུ་རྡོ་རྗེ་བདུད་འདུལ་གྱིས་སོར་རྡོ་ཞིག་བརྒྱབ་པས། སྦྲང་མ་དང་བཅས་པ་ཀླད་པའི་རྒྱས་སུ་གཙང་གིས་སོང་ནས་ཤིའོ། ། དེར་བློན་པོ་རྣམས་ན་རེ། ཆད་པ་བཅད་དགོས་ཟེར་ཏེ། མི་རྣམས་ཀྱིས་ཤིང་རེ་དང་སྤེ་སྣ་རེ་ཁྱེར་འོང་ནས་རྒྱལ་བུ་བསྲེག་པར་བརྩམ་པ་ལས། བུ་བསད་པའི་ཕ་གྷ་རུ་དེ་ཝས་སྨྲས་པ། ལུས་ཀྱི་རྟེན་ནི་མགོ་བོ་ཡིན། ། མགོ་བཅུད་ལུས་ཀྱིས་ཅི་བྱར་ཡོད། ། འབངས་ཀྱི་རྟེན་ནི་རྗེ་བོ་ཡིན། །
རྗེ་མེད་འབངས་ཀྱིས་ཅི་བྱར་ཡོད། ། དེ་བས་ཆད་པ་ཐ་མ་ཙམ། ། ཟེར་བ་དང་། ཆད་པའི་ཐ་མ་སྒྱུགས་པ་ཡིན་པས། གཡོག་པོ་ག་ར་བྱ་བ་དང་། ཙུ་ཏ་ཀ་བྱ་བ་གཉིས་གཡོག་ཏུ་བྱས་ནས་སྒྱུགས་སོ། ། དེ་གསུམ་པོས་ཤིན་ཏུ་མི་དགའ་ཡིན་ཕྱིན་པ་དང་། རྒྱལ་བུས་གྲོགས་པོ་གཉིས་ལ་སྨྲས་པ། རྒྱལ་པོའི་རྒྱལ་ཁྲིམས་གསེར་གྱི་གཉའ་ཤིང་ལ། ། ཁོ་བོས་ཉེས་པ་ཤོར་བ་སླར་ལ་ལོག་ན་ནི། །
རྒྱལ་ཁྲིམས་ཉམས་པར་འགྱུར་གྱི་སྐྱོང་བར་མི་འགྱུར་བས། ། རྒྱལ་ཁྲིམས་བློན་པོས་སྐྱོང་གིས་ཁྱེད་གཉིས་སླར་ལ་ལོག ། བྱས་པས། བྱིས་པ་གཉིས་ཀྱིས་སྨྲས་པ། རྒྱལ་ཁྲིམས་མེ་དང་འདྲ་སྟེ་རྒྱལ་ས་ཆུ་དང་འདྲ། ། མེ་དང་ཆུ་གཉིས་མི་རྟག་མི་མཐུན་ཏེ། ། རྟག་ཅིང་བརྟན་ལ་བདེ་བའི་འབྱུང་གནས་ཀྱི། ། ཆོས་སྲིད་བསྐྱང་གི་རྗེ་འབངས་ཆོས་ལ་གཤེགས། ། ཟེར། གུ་རུ་སངས་རྒྱས་གསང་བ་ཅན་དུ་ཕྱིན་ཏེ།
རྒྱལ་བུས་སྨྲས་པ། ཀྱེ། ཐུགས་རྗེ་ཉི་ཤར་ཁྱད་པར་དྲོ་བ་བཞིན། ། ཉམ་ཐག་སེམས་ཅན་ཀུན་ལ་སྐྱོབ་པར་མཛོད། ། ཁོ་བོ་རྨོངས་པས་ཁྲིམས་ལ་ཉེས་པ་ཤོར། ། སླར་ལ་ལོག་ཏུ་མ་མཆིས་རྗེས་སུ་གཟུང་བར་ཞུ། ། ཞེས་ཞུས་པ་དང་། གསུམ་ག་རབ་ཏུ་བྱུང་སྟེ། རྒྱལ་བུ་ལ་ཤཱཀྱ་བཤེས་གཉེན་དུ་བཏགས། གཡོག་གཉིས་ལ་ཤཱཀྱ་མི་ཏྲ་དང་།
ཤཱཀྱ་པྲ་བྷར་བཏགས། དམ་པའི་ཆོས་འདུལ་བ་ལ་མཁས་པར་བསླབ། ཡོ་ག་ཙཀྲ། བསམ་གཏན་ཕྱི་མའི་འགྲེལ་བ། ཁྲོ་བོ་དམ་པ་རྒྱན། ཞི་བ་རིན་ཆེན་དྲྭ་བ་རྣམས་བསླབས་སོ། ། དེ་ནི་མངལ་སྐྱེས་སུ་འདོད་པ་— 105 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རྣམས་དེ་སྐད་སྨྲའོ། ། གཉིས་པ་འཛམ་བུ་གླིང་པ་ཕལ་ཆེ་བ་ནི། རྫུས་སྐྱེས་སུ་སྨྲ་སྟེ།
དེ་ཡང་ནུབ་ཕྱོགས་ཨོ་རྒྱན་གྱི་ཡུལ་དེ་ན། ཆོས་སྐྱོང་བའི་རྒྱལ་པོ་ཆེན་པོ་གཅིག་དང་། རྒྱལ་སྲིད་སྐྱོང་བའི་རྒྱལ་པོ་གཅིག་དང་གཉིས་ཡོད་པ་ལས། དང་པོ་ཆོས་ཁོ་ན་དོན་དུ་གཉེར་ལ། གཉིས་པ་དེ་སྲིད་ཁོ་ན་དོན་དུ་གཉེར་བ་ཡིན་ནོ། ། ཡུལ་དེ་ན་མཚོ་གངྒཱ་དྲི་མེད་ཅེས་བྱ་བ་ཞིག་ཡོད་པ་ལས། མེ་ཏོག་པདྨ་ཤིང་རྟའི་འཕང་ལོ་ཙམ་མང་དུ་སྐྱེས་བ་ལས། དེའི་ནང་ན་ཁྱེའུ་མདངས་དང་ལྡན་པ་ཞིག་སྐྱེས་ནས་འདུག་སྟེ། ཆོས་སྐྱོང་བའི་རྒྱལ་པོ་དེ་ལ་སྲས་མེད་པ་ལས། ཁྱེའུ་དེ་ལོངས་ལ་ཤོག་ངའི་སྲས་བྱའོ། །
པདྨ་དེ་ཁྱེར་ལ་ཤོག་ངའི་ཟས་བྱའོ། ། གསུངས་ནས། དེའི་འཁོར་བས་གྲུ་བཏང་ནས་བླངས་སོ། ། དེ་བླངས་པ་དང་ཡུལ་ཁམས་དེའི་ནད་དང་མུ་གེ་ཐམས་ཅད་ཞི་ཞིང་བཀྲ་ཤིས་པར་གྱུར་ཏོ། ། བུ་དེ་པདྨ་ལས་བྱུང་བས་ན་པདྨ་འབྱུང་གནས་བྱ་བར་མཚན་བཏགས་ཏེ་དང་པོའོ། ། དེ་ནས་བུ་ཞུན་མར་གྱིས་གསོས་པས་སྐྱེད་ཤིན་ཏུ་ཆེ་སྟེ། གཞན་གྱི་ལོར་གསོས་པ་ལས་དེའི་ཟླ་བ་སྐྱེད་ཆེ། གཞན་གྱི་ཟླ་བ་ལས་དེའི་ཞག་སྐྱེད་ཆེ་བས་འདིས་རྒྱལ་པོའི་གདུང་འཚོབ་པར་འདུག་ཟེར་ཏེ། དེ་ལ་རྒྱལ་པོ་གདུང་འཚོབ་སྐྱེས་བུར་མཚན་བཏགས་ཏེ་མཚན་གཉིས་པའོ། ། དེ་ནས་རྒྱལ་བུ་དེ་གྱད་དང་།
མཆོངས་དང་། བང་དང་། འཕོངས་དང་། རྩལ་ལ་སྦྱངས་པས་ཤིན་ཏུ་འབྱོངས་ཏེ། མཁར་ཁྱིམ་ཐམས་ཅད་ལ་མཆོངས་པས། སྤྱིར་ཨོ་རྒྱན་དེ་ན་ཁང་ཐོག་ཏུ་བྱ་ཁུ་ཏ་བབས་ན་ལྟས་ངན་དུ་བྱེད་པས་དེ་བསྲུང་བའི་ཕྱིར་ལྕགས་ཀྱི་ཁ་ཊྭཱཾ་ག་བཙུགས་ཡོད་པ་ལ་རྐང་པ་རེག་པས་འགྱེལ་ཏེ་བྲམ་ཟེའི་ཕྲུ་གུ་གཅིག་ལ་ཕོག་ནས་ཤིའོ། ། དེ་རྒྱལ་སྲིད་སྐྱོང་བའི་རྒྱལ་པོ་དེས་ཆད་ལས་ཕབ་པར། རྒྱལ་པོ་ཡིན་པས་མཐའ་ལ་སྤྱུགས་པར་བྱའོ། ། དེར་ཡབ་ལ་ཕྱི་ཕྱག་བྱས་པ། ཕ་མེད་མ་མེད་རྒྱ་མཚོའི་གླིང་ལས་སྐྱེས། །
རྒྱལ་པོས་ཐུགས་ལ་དགོངས་ནས་སྲས་སུ་བྱས། ། སྔོན་གྱི་ལས་ཀྱི་གྲོགས་མཆོག་སུག་པར་ལྷུང་། ། ཁྲིམས་དང་འགལ་བར་མི་བྱེད་ཅི་བདེར་མཆིས། ། བྱས་པས། ཡབ་ཀྱིས་སྲས་ལ་ལན་དུ། རྒྱ་མཚོའི་གླིང་ལས་སྐྱེས་པའི་ཁྱད་པར་ཅན། ། བུ་ཡིས་ཕོངས་པས་སྲས་ཀྱི་དམ་པར་བླངས། ། དྲེགས(དྲག)སྤྱོད་རྩེ(རྩེད)མོའི་དབང་གིས་བྲམ་ཟེ་བཀུམ། ། ཁྲིམས་དང་འགལ་བར་མ་བྱེད་ཅི་བདེར་གཤེགས། ། གསུངས་ནས།
དེར་རི་བོའི་ངོགས་ལ་ཕྱིན་ཏེ་སྲིན་པོའི་སྤྱོད་པ་སྦྱོར་སྒྲོལ་ལ་ཞུགས་ཏེ། ཕོ་བྱུང་བ་བསད། མོ་བྱུང་བ་སྤྱད་པས། བདུད་དང་། སྲིན་པོ་དང་། གཅན་གཟན་ཐམས་ཅད་དབང་དུ་འདུས་སོ། ། དེའི་དུས་སུ་སྲིན་པོ་ཤཱནྟ་རཀྵི་ཏ་བྱ་བར་གསང་མཚན་བཏགས་ཏེ་གསུམ་པའོ། ། ཡང་རྒྱལ་སྲིད་སྐྱོང་བའི་རྒྱལ་པོ་དེ་ན་རེ། འདིས་ཡང་དང་ཡང་དུ་རྒྱལ་སྲིད་ཉམས་པར་བྱས་སོ་ཟེར་ཏེ། འཕྲང་གཅིག་ཏུ་ཁོ་རང་གི་སྲས་འཕོངས་རྩལ་ཅན་གཅིག་ལྕགས་མདའ་ལྕགས་གཞུ་བཀང་ནས་བཞག
མི་གཞན་གྱིས་རི་་— 106 — ༄། །ཕུར་འགྲེལ་འབུམ་ནགབཤུས་ཏེ། དེར་ཤཱནྟ་རཀྵི་ཏས་གཞུ་མ་བདུངས་པར་བྲོས་པ་དང་། སྔར་གྱི་རྒྱལ་པོ་ལྕགས་གཞུ་འགེངས་པའི་བར་ལ་རཀྵི་ཏས་གཞུ་བདུངས་པ་དང་འགེངས་ཟིན་ཏེ། རྒྱལ་བུ་དེའི་མིག་ཏུ་བརྒྱབ་པས་བསད་དེ་ཤོར་རོ། ། དེའི་དུས་སུ་བདུད་ཤོར་བ་གཞོན་ནུར་མཚན་བཏགས་ཏེ་གསང་མཚན་བཞི་པའོ། ། དེ་ནས་དུར་ཁྲོད་ཆེན་པོ་བསིལ་པའི་ཚལ་དུ་བྱོན་ནས། རོ་རེ་རེ་ལ་ཆང་བན་རེ་དང་ཟན་དང་ཤ་ལྷུ་ལྔ་ལྔ་ཡོང་བ (ཡོད་པ) དེ་ཟོས། རོ་རས་གྱོན་པ་དང་། མཇུག་ཏུ་རོ་བཤས་ཏེ་ཤ་ཁྲག་ཟོས་པ་དང་།
ཡང་བདུད་ཤོར་བ་གཞོན་ནུ་འདུག་ཟེར་ནས་རི་བཤུས་ནས་བཏོན་ནོ། ། དེར་སྐྱོ་བ་སྐྱེས་ནས་སློབ་དཔོན་ཆེན་པོས་སངས་རྒྱས་གསང་བ་ཅན་དུ་འོངས་ནས། རབ་ཏུ་བྱུང་བའི་མཚན་ཤཱཀྱ་བཤེས་གཉེན་དུ་བཏགས་ཏེ་གསང་མཚན་ལྔ་་་པའོ། ། དེའི་དུས་སུ་བལ་པོ་ཤཱི་ལ་མཛི་དང་། བི་མ་ལ་མི་ཏྲ་གཉིས་ཀྱང་རབ་ཏུ་བྱུང་སྟེ། ཤཱཀྱ་པྲ་བྷ་དང་། ཤཱཀྱ་མི་ཏྲར་བཏགས་སོ། ། དེ་ནས་ཁོང་གསུམ་གྱིས་སློབ་དཔོན་པྲ་བྷ་ཧ་སྟི་རྩལ་ལ་ཕུར་པ་ཞུས་སོ། ། རྟོགས་པ་མི་འདྲ་བ་གསུམ་བྱུང་སྟེ། གཞུངགཅིག་ཏུ་བཀོད་པས་རྡོ་རྗེ་ཕུར་པ་རྣམ་གསུམ་སྐོར་ཞེས་གྲགས་སོ། །
དེ་ནས་ཤཱཀྱ་བཤེས་གཉེན་དེས་ཀྱང་མ་ཚིམས་ཏེ། དུར་ཁྲོད་བསིལ་བའི་ཚལ་ན་མཁའ་འགྲོ་མ་བདེ་བའི་འཁོར་ལོ་ཞེས་བྱ་བ་དཔལ་རྡོ་རྗེ་གཞོན་ནུ་དངོས་ཀྱི་སློབ་མ་ཞིག་ཡོད་ཟེར་ནས། དེར་བྱོན་པས་མཁའ་འགྲོ་མའི་གཡོག་མོ་ཆུ་འཆུ་བ་དང་འཕྲད་པས། ཕྲིན་བསྐུར་བས་བྲོས་པ་ལ་ཆུ་བན་དང་ས་སྦྱར་རོ། ། མོ་ན་རེ། ཁྱོད་རྫུ་འཕྲུལ་སྟོན་ན་ངས་སྟོན་ཟེར་ནས། བྲང་མཛུབ་མོས་ཁ་ཕྱེ་ནས། རྡོ་རྗེ་ཕུར་བུའི་དལ་གསུམ་འདུག་པ་བསྟན་ནོ། ། མོས་ཀྱང་ཌཱ་ཀི་མ་ལ་ཕྲིན་བྱས་པས། པད་འབྱུང་ཡིན་གྱི་ཡར་ལ་ཁུགས་བྱས་པས།
པད་འབྱུང་གིས་མཁའ་འགྲོ་མའི་དྲུང་དུ་ཕྱིན་པ་དང་། ཌཱ་ཀིས་པད་འབྱུང་ཧཱུཾ་ཞིག་ཏུ་བཞུས་ནས་ཤངས་ཁུང་དུ་རྔུབས་ཏེ། ཌཱ་ཀིས་སྤྱི་བོ་བདེ་ཆེན་དུ་ནུབ་གཅིག་བཞག བུམ་པའི་དབང་བསྐུར། ལུས་ཀྱི་དྲི་མ་དག་པར་བྱས། སྐུའི་དངོས་གྲུབ་བྱིན། སྤྲུལ་སྐུ་ཐོབ་བོ། ། ནུབ་གཉིས་པ་མགྲིན་པར་བཞག གསང་དབང་བསྐུར། ངག་གི་དྲི་མ་དག
གསུང་གི་དངོས་གྲུབ་བྱིན། ལོངས་སྐུ་ཐོབ་བོ། ། ནུབ་གསུམ་བ་སྙིང་ག་ཆོས་འཁོར་དུ་བཞག ཤེས་རབ་ཡེ་ཤེས་ཀྱི་དབང་བསྐུར། སེམས་ཀྱི་དྲི་མ་དག་པར་བྱས། ཐུགས་ཀྱི་དངོས་གྲུབ་བྱིན། ཆོས་སྐུ་ཐོབ་བོ། ། ནུབ་བཞི་པ་གསང་བར་བཞག དབང་བཞི་པ་ཐོབ། ལུས་ངག་ཡིད་གསུམ་གྱི་དྲི་མ་དག
བདེ་ཆེན་གྱི་སྐུ་ཐོབ་བོ། ། ཌཱ་ཀི་ནིའི་གསང་བའི་པདྨ་ནས་བཏོན་པས་གསང་མཚན་པདྨ་སཾ་བྷ་ཝར་བཏགས་ཏེ་གསང་མཚན་དྲུག་པའོ། ། དེ་ནས་ཌཱ་ཀི་མའི་གཡོག་མོ་ཕྱག་རྒྱར་སྣང་སྟེ། ཐོད་པའི་ཕྲེང་བ་དང་། རུས་པའི་རྒྱན་དྲུག་བཏགས་ནས་སྤྱོད་པ་བྱས་པས། གསང་མཚན་པདྨ་ཐོད་ཕྲེང་དུ་བཏགས་ཏེ་གསང་མཚན་བདུན་པའོ། ། དེའི་དུས་སུ་— 107 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དང་པོའི་ཨོ་རྒྱན་གྱི་ཡུལ་དུ་བྱོན་པས། སྔོན་གྱི་རྒན་མོ་གཅིག་གིས་ངོ་ཤེས་ཏེ། འདིས་སྔོན་ཉེས་པ་མང་པོ་བྱས་པ་ཡིན་ཟེར་ནས།
མེ་ལ་ཏིལ་མར་བྱུགས་པ་དང་། ཙནྡན་གྱི་ཤིང་ལ་མེ་སྦར་ཏེ་བསྲེགས་པ་ལས། སྔོན་གྱི་མ་དེས་མཐོང་སྟེ། སྔོན་ཡང་སྒྱུགས་པའི་སྡུག་བསྔལ་སྤྱོད། ། ད་ལྟ་མེ་ལ་འཆི་དུས་མེད། ། ཟེར་ཏེ་བལྟར་ཕྱིན་པས་མེ་མདག་གི་ར་བ་ལས་མ་ཐར་རོ། ། དེ་ནས་ཞག་བདུན་དུ་མེ་མ་ཤི། དེ་ནས་མི་རྣམས་ཀྱིས་བལྟར་ཕྱིན་པ་དང་། མཚོ་ཆུང་ཞིག་གི་ནང་ན་པདྨའི་སྡོང་པོ་ཞིག་སྐྱེས། དེའི་སྟེང་ན་སྐུ་ཟིལ་བ་ཕྲོམ་མེར་བཞུགས་པ་མཐོང་ནས།
མས་སྨྲས་པ། རྒྱལ་བུ་རྡོ་རྗེ་བདུད་འདུལ་ནི། ། ད་ལྟ་རྡོ་རྗེ་འཆང་དུ་བཞུགས། ། ཞེས་ཟེར་རོ། ། མི་རྣམས་ངོ་མཚར་སྐྱེས་ཏེ། ཀྱེ། མི་ལས་ལྷར་གྱུར་ངོ་མཚར་ཆེ། ། སྤྱོད་པ་རྨད་བྱུང་ངོ་མཚར་ཆེ། ། རྫུ་འཕྲུལ་མཆོག་ལྡན་ངོ་མཚར་ཆེ། ། མཐུ་སྟོབས་དཔག་མེད་ངོ་མཚར་ཆེ། །
ཟེར་ཏེ། པདྨ་དང་མཚོ་ལས་སྐྱེས་པས་མཚོ་སྐྱེས། མེས་མ་ཚིག་པས་རྡོ་རྗེ། སློབ་དཔོན་ཆེན་པོ་མཚོ་སྐྱེས་རྡོ་རྗེ་བྱ་བར་བཏགས་ཏེ་གསང་མཚན་བརྒྱད་པའོ། ། དེ་རྣམས་ནི་གུ་རུའི་སྐྱེ་རྒྱུད་དོ། ། གཉིས་པ་མཛད་པའི་ལས་ཐབས་ལ་གསུམ་སྟེ། དང་པོ་མཐུ་དང་དངོས་གྲུབ་ཇི་ལྟར་བརྙེས། བར་དུ་སྡེ་བརྒྱད་གདུག་པ་ཅན་གར་ལྟར་བཏུལ། ཐ་མ་བསམ་ཡས་ཀྱི་ས་འདུལ་དང་རབ་གནས་ཇི་ལྟར་མཛད་པ་དང་གསུམ་མོ། ། དང་པོ་ནི།
རུའི་སྔར་གྱི་གྲོགས་པོ་ཤཱཀྱ་མི་ཏྲ་དང་། ཤཱཀྱ་པྲ་བྷ་གཉིས་ཀྱང་བྱུང་སྟེ། ཁོང་གསུམ་གྱིས་བགྲོས་པས། ཨ་སུ་རའི་བྲག་ཕུག་རྫས་མོད་པ་སིདྷི་ཉེ་བ་འདིར་བསྒྲུབ་དགོས་བྱས་ཏེ། དེར་བསྒྲུབས་པ་ལས། གྲུབ་རྟགས་རབ་འབྲིང་ཐ་གསུམ་བྱུང་སྟེ། རབ་ཕུར་གཅིག་ནམ་མཁའ་ལ་ལྡིང་བ་དེ། རུ་པདྨ་འབྱུང་གནས་ཀྱིས་བླངས་ཏེ། ཙནྡན་གྱི་ནགས་ལ་བརྒྱབ་པས་ཐུལ་གྱིས་ཚིག་ནས་སླར་ལ་ལོ་འདབ་འཁྲུངས་སོ། ། དགོས་པ་ཅི་ཡོད་ན།
དེའི་གསེབ་ན་མུ་སྟེགས་ཀྱི་གནས་ཁང་ཡོད་པ་དེ་བཅོམ་པའོ། ། ཡང་རྟགས་འབྲིང་ཕུར་པ་གཅིག་མཎྜལ་སྟེང་ན་འགུལ་ཞིང་འཕར་བ་ཞིག་བྱུང་། དེ་བི་མ་ལས་བླངས་ཏེ་ཆུ་བོ་གངྒཱ་ལ་བཏབ་པས་ཆུ་བོ་ཆད་དོ། ། དེ་ལ་དགོས་པ་ཅི་ཡོད་ན། ཀླུ་ནོར་རྒྱས་བྱ་བ་མུ་སྟེགས་པ་ལ་འཚོ་བ་སྟེར་བ་ཞིག་ཡོད་པས་དེ་གཞོམ་པའོ། ། ཡང་རྟགས་ཐ་མ་ཕུར་པ་ཞིག་འཛུམ་ཞིང་རྒོད་པ་ཞིག་བྱུང་བས། དེ་ཤཱི་ལ་མཛིས་བླངས་ཏེ། མཁར་གོང་གི་བྲག་ལ་བཏབ་པས་ཕྱེ་མར་ཕུང་གིས་སོང་། དེ་ལ་དགོས་པ་ཅི་ཡོད་ན། དེ་ལ་ཐེའུ་རང་གི་ཕོ་བྲང་ཡོད་དེ་མུ་སྟེགས་ལ་མངོན་ཤེས་སྟོན་པ་ཡོད་པས་དེ་རྣམས་བཏུལ་བ་ཡིན་ནོ། །
ཡང་དེ་གསུམ་གྱི་གསང་མཚན་ནི། སློབ་དཔོན་བློ་ལྡན་མཆོག་སྲེད་ཅོལ། དྷ་ན་སཾ་སྐྲྀ་ཏ། དཱ་ན་ཨུ་པ་ཡ་གསུམ་པོ་དེས་རྒྱ་མཚོའི་གླིང་ལ་བསྒྲུབས་པས་སྟེང་གཟའ་དང་རྒྱུ་སྐར་གྱི་ཐོག་སེར་ཕབ་ ་— 108 — ༄༧། ། ཕུར་འགྲེལ་འབུམ་ནགའོག་ཀླུ་དང་ས་བདག་གིས་རྒྱ་མཚོ་ལུད་དུ་བཅུག བར་སྣང་གི་ལྷས་དུས་མ་ཡིན་པའི་ཆར་དང་རླུང་ནག་བཏང་བས། སློབ་དཔོན་པ་ཐུགས་ཁྲོས་ཏེ། ཕུར་པ་ཞིག་གནམ་ལ་བསྒྲིལ་བས། གནམ་གྱི་གཟའ་སྐར་ཐམས་ཅད་ཐང་ལ་ལྷུང་ངོ་། །
ཕུར་པ་ཞིག་མཚོ་ལ་བཏབ་པས། མཚོ་སྐེམས་ཏེ་ཀླུ་ཕྲུག་ཚོ་ཆོ་ངེ་དིར་གྱིས་སོང་ངོ་། ། ཕུར་པ་ཞིག་བར་སྣང་ལ་བཏབ་པས་བར་སྣང་ལྷ་དང་དྲི་ཟ་རྣམས་ས་ལ་ལྷུང་སོང་སྟེ། སྲོག་སྙིང་ཕུལ་གུས་པས་བཏུད་དོ། ། དེ་ནས་ཡང་རུ་དེ་རྣམས་ཀྱིས་བལ་ཡུལ་ཡང་ལེ་ཤོད་དུ་བྱོན་པ་དང་། སྲོད་ཐུན་ལ་རུའི་དབུགས་ཐུམས་རྔུབས་པ་ཞིག་བྱུང་། ཕྱག་གིས་བྱུགས་པས་ཅི་ཅིག་འདྲ་བ་ཞིག་ཟིན་པ་སྙམ་བྱེད་དེ། ཟ་མ་ཏོག་ཏུ་བཅུག་སྟེ་མུ་དྲས་རྒྱས་བཏབ་པ་ལས། ནངས་པར་བལྟས་པས་བུད་མེད་བཟང་མོ་བཞི་འདུག་སྟེ་སུ་ཡིན་དྲིས་པས། བསེའི་ལྷ་མོ་བྱ་བ་ཡིན་ཟེར།
ཁྱོད་ཅི་འདོད་བྱེད་པས། ང་གླིང་བཞིའི་སྲོག་དབུགས་འདོད་ཟེར། དེར་ཕྱག་རྒྱས་བསྡམས་པ་དང་། སྲོག་སྙིང་ཕུལ། གསང་མཚན་རེ་རེ་བཏགས། རྟ་རེ་རེ་བསྐྱོན། ཡང་ཕུར་སྲུང་མར་དབང་བསྐུར་མཐུ་ཆེ་བར་འདུག་ནས་ཡུལ་སོ་སོར་བཀར་ནས་བཞག་གོ ། ཡང་ནམ་ཕྱེད་ཙམ་ན་བུད་མེད་ནག་མོ་རལ་པས་ས་གཞི་ཁེབས་པ་མང་པོ་ཁ་ནས་ནད་ཀྱི་ཁ་རླངས་འདོན་པ་ལག་ན་མཚོན་གྱི་གྲུ་གུ་ཐོགས་པ་བྱུང་བ་ལ་ཁྱོད་སུ་ཡིན་ཅི་འདོད་བྱས་པས། ང་བདག་ཉིད་ཆེན་མོ་བྱ་བ་ཡིན། ཁམས་གསུམ་གྱི་སྲོག་དབུགས་འདོད་ཟེར།
དེར་ཕྱག་རྒྱས་བསྡམས་ཏེ་སྔགས་དང་ཕུར་བུས་གཟིར་བས། ཡང་སྲོག་སྙིང་ཕུལ། ཡང་ཕུར་སྲུང་མར་དབང་བསྐུར་རོ། ། ཡང་ཐོ་རངས་ཁ་ཟངས་ཀྱི་ཝ་མོ་ལ་ཟངས་ཀྱི་བུད་མེད་ཆེན་པོ་ཞོན་པ་འཕར་སྤྱང་རོལ་དུ་ཁྲིད་པ་བྱུང་། སུ་ཡིན་དྲིས་པས་ང་ཤྭ་ན་མུ་ཁ་བྱ་བ་ཡིན། ཅི་འདོད་བྱས་པས། ང་སྟོང་གསུམ་གྱི་སྲོག་དབུགས་འདོད་ཟེར། ཡང་ཕྱག་རྒྱས་བསྡམས་ཏེ་གཟིར་བས། སྲོག་སྙིང་ཕུལ། ཡང་ཕུར་སྲུང་མར་དབང་བསྐུར་རོ། །
དེ་ནས་ཡང་སྐྱེས་བུ་ཞུབ་དཀར་ཅན་མང་པོ་བྱུང་། སུ་ཡིན་ཅི་འདོད་བྱས་པས་སྐྱེས་བུ་གིང་ཡིན། གློ་བུར་ཡེ་འདྲོག་འདོད་ཟེར། ཕྱག་རྒྱས་བསྡམས་ཏེ་གཟིར་བས་སྲོག་སྙིང་ཕུལ། ཡང་ཕུར་སྲུང་མར་བཀོད་ནས་བཞག་གོ ། དེ་ཡང་ཤྭ་ན་མ་འདས་པའི་མ་མོ། བདག་ཉིད་མ་འདས་མ་འདས་མཚམས་ཀྱི་མ་མོ། བསེ་མོ་བཞི་འཇིག་རྟེན་པའི་མ་མོ་ཡིན་ཏེ། དེ་ལྟར་སློབ་དཔོན་གསུམ་པོས་གྲུབ་པ་དེ་ལྟར་བརྙེས་པའོ། ། གཉིས་པ་བར་དུ་གདུག་པ་ཅན་ཇི་ལྟར་བཏུལ་ན།
དེ་ལྟར་གསང་བའི་མཚན་བརྒྱད་དང་ལྡན་པ། ཚེ་ལ་དབང་བའི་རིག་འཛིན་ཐོབ་པ་དེས། ཨོ་རྒྱན་ན་བཞུགས་པ་ལས་དུས་དེ་ཙམ་ན་བོད་ཡུལ་དབུས་ནས། དབུས་ཀྱི་རྒྱལ་རྒོ་ཁྲི་སྲོང་ལྡེའུ་བཙན་གྱིས་བསམ་ཡས་བཞེངས་ནས། ལྷ་འདྲེས་བརྩིག་ཏུ་མ་སྟེར་བ་དང་། དབས་མཛི་པཎྜི་ཏ་ནུས་པ་ཅན་ཚོལ་དུ་བཏང་བས་སློབ་དཔོན་ཆེན་པོ་སངས་རྒྱས་གསང་བས་མཚོ་མ་— 109 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཕམ་ལ་ཐིག་བཏབ། ཚོན་བཀྱེ་ནས་དཀྱིལ་འཁོར་ཆེན་པོ་བཞེངས་ཏེ། སྡེ་བརྒྱད་ལ་དབང་བསྐུར་གྱི་འདུག་ནས་ཞྭ་ཕུད་པས། ང་ལ་དེའི་ནུས་པ་མེད།
ངའི་སློབ་མ་པད་འབྱུང་ཁུགས་ཟེར་ནས། རྒྱལ་པོ་ལ་སངས་རྒྱས་གསང་བས་ཆོས་ལྔ་སྐྱེས་སུ་བསྐུར་རོ། ། དེ་ཡང་ཁྲི་སྲོང་ལྡེའུ་བཙན། བོརྣདྷི་ས་ཏྭ། པད་འབྱུང་གསུམ། སྔོན་ཕག་ཕྲུག་གསུམ་དུ་སྐྱེས་ནས། དྲང་སྲོང་གྲུབ་ཐོབ་གཅིག་གི་མཆོད་རྟེན་ལ་ཤིག་ཕྲུགས་པས་སར་ཁ་བསུབ་པས། དེའི་སྐྱེ་བ་ཕྱི་མ་ལ་ཕག་རྫི་གསུམ་དུ་སྐྱེས་ཏེ། མཆོད་རྟེན་གྱི་སེར་ཁ་ལ་གཅིག་གིས་འབོག་དུག་བརླན། གཅིག་གིས་མི་མཛིས་ཟེར་ཏེ་བསལ།
གཅིག་གིས་འཇིམ་པ་བྱུགས་པས། དེའི་སྐྱེ་བ་ཕྱི་མ་ལ་བྲམ་ཟེ་སྤུན་གསུམ་དུ་སྐྱེས་ནས་འཇིམ་པའི་མཆོད་རྟེན་བཞེངས་ནས་སྨོན་ལམ་བཏབ་པས། གཅིག་གིས་གཙུག་ལག་ཁང་བཞེངས་པའི་ཡོན་བདག་ཏུ་གྱུར་ཅིག་ཅེས་སྨོན་ལམ་བཏབ། གཅིག་གིས་དེའི་ས་འདུལ་བར། གཅིག་གིས་དེའི་རབ་གནས་བྱེད་པར་སྨོན་ལམ་བཏབ་པས། སྨོན་ལམ་མཐའ་བཙན་པའོ། ། དེར་རྒྱལ་བོ་ཁྲི་སྲོང་གིས། རུ་པད་འབྱུང་ཨོ་རྒྱན་ན་བཞུགས་པ་ལས། སྣ་ནམ་རྡོ་རྗེ་བདུད་འཇོམས། འཆིམས་ཤཱཀྱ་པྲ་བྷ།
ཤུད་པུ་དཔལ་གྱི་སེང་གེ། གཉགས་ཛྙཱ་ན་ཀུ་མ་ར་བཞི་སྤྱན་འདྲེན་དུ་བཏང་བ་ལས། རུ་པད་འབྱུང་གི་ཐུགས་ལ་ཤར་ནས། སྡུན་བསུར་བྱོན་པ་ལས། གཙང་ཁ་ལ་ལ་ཐོག་ཏུ་མཇལ། ང་ཡིན་ནོ་གསུངས་ནས། སྤྱན་འདྲེན་མི་བཞི་བོ་དགའ་ནས་བསྙུན་སྨེད་པ། ཀྱེ། མི་ལས་ལྷར་གྱུར་རྡོ་རྗེ་འཆང་གི་སྐུ། ། འགྲོ་བའི་དཔལ་གྱུར་ཁམས་གསུམ་ས་ལེར་མཁྱེན། །
དངོས་གྲུབ་མཆོག་བརྙེས་ཁྱེད་སྐུ་མ་བསྙེལ་ཏམ། ། བྱས་པས། རུས་ལན་དུ། བསྒོམ་དུ་མེད་པའི་ཆོས་ཉིད་ཟབ་མོ་ལ། ། བརྗོད་དུ་མེད་པའི་སྨྲ་བསམ་ཡུལ་ལས་འདས། ། བཟུང་དུ་མེད་པའི་ཕྱག་རྒྱ་ལུས་ལ་རྫོགས། ། སྐུ་གསུང་ཐུགས་ལྡན་བདེ་བ་ཆེན་པོའི་ངང་། ། གསུངས་སོ། ། དེའི་དུས་བརྟན་མ་བཅུ་གཉིས་ན་རེ། རུ་འདི་བོད་དུ་སོང་ན་བོད་ཀྱི་ལྷ་འདྲེ་ཐམས་ཅད་དམ་ལ་བཏགས་ནས་བྲན་དུ་ཁོལ་དུ་ཡོང་བས།
ད་ལྟ་ལུང་པ་ཁ་སྲུབས་ནས་བསད་ཟེར་ཐོག་སེར་ཕབ་པས། རུའི་དབུ་ཞྭའི་སྟེང་དུ་སོལ་དུམ་བཅུ་གཉིས་སུ་སོང་། རུས་མཁྱེན་ཏེ་རི་བོའི་ཟོམ་ལ་བྱོན་ནས། སྲིད་པའི་མ་མོ་མུ་ཙ་མ་བྲོས་པ་དེད་པས། གནམ་མཚོ་ཕྱུག་མོ་ལ་བྲོས་པས། རུས་སེམས་ཅན་གཞན་ལ་མི་གནོད། མོ་ལ་གནོད་པའི་སྔགས་ཕུར་པར་བཏབ་ནས་འཕངས་བས། མཚོ་ལན་གསུམ་ཁོལ་ནས་རུས་པ་དཀར་ཟད་བྱུང་བས། གངས་དཀར་ཤ་མེད་རྡོ་རྗེ་གཡུ་སྒྲོན་དུ་མིང་བཏགས། སྲོག་སྙིང་ཕུལ།
བོད་ཁམས་སྐྱོང་བའི་བརྟན་མ་བཅུ་གཉིས་སུ་བཀོད་དོ། ། དེ་ནས་ཁ་ལ་རོང་སྒོར་སླེབས་ཙ་ན། བྲག་དམར་སྲིན་པོའི་ཕྱག་བརྙན་ལ་བདུད་དམག་དཔོན་སྒྲོལ་གིང་། འབར་ནག ཤ་ཟ་ནག་པོ། གུ་ལང་ནག་པོ། ཁུ་ལེ་ལག་དགུ། འཛམ་གླིང་སྐྱེས་གཅིག་ལ་སོགས་པས་བསུས་ནས། — 110 —རྒུ། ། ཕུར་འགྲེལ་འབུམ་ནག ་
ཆོ་འཕྲུལ་སྣ་ཚོགས་བསྟན་པ་དང་། རུས་ཕྱག་རྒྱས་བསྡམས་ཏེ་གཟིར་བས། ཐམས་ཅད་ཀྱིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ། ། དེ་ནས་ལ་སྟོད་བྱང་ནས་མར་བྱོན་པས། བྲག་ཟང་ཟིང་དང་མཚོ་མོ་འཁུན་འཁུན་བྱ་བའི་ཀླུས་མ་བཟོད་དེ། ཆོ་འཕྲུལ་སྣ་ཚོགས་བསྟན། རུའི་ཆིབས་བརྐུས་པས། རུས་སེར་བ་ཕབ་པས་སེར་བ་རྟའི་མགོ་ཙམ་བྱུང་ནས། སྲོག་སྙིང་ཕུལ་ལོ། ། དེ་ནས་སྟོད་ལུང་དུ་བྱོན་པ་དང་།
ཐང་ལྷས་ཆོ་འཕྲུལ་བསྟན་པས། རུས་རྡོ་རྗེ་བརྒྱབ་པས་སྐེད་པ་སྐྱོག་སོང་བས་གངས་ཀྱང་སྐྱོག་པོར་ཡོད་དོ། ། རུའི་གུར་དཀར་ལ་ཐང་ལྷས་ཐོག་ཕབ་པས། ཡར་ལ་ལོག་གིན་ཞུར་ཞུར་སོང་བས་ན་ཡར་ཞུར་ཞེས་བྱའོ། ། ཡང་རུས་གངས་ལ་ཏིང་ངེ་འཛིན་གྱི་མེ་སྦར་བས། གཡའ་ནག་ལྷང་ལྷང་ཞུ་བས་ཀྱང་ཐང་ལྷས་ཡར་ཞུར་རོ། ། དེའི་ནངས་པར་ཐང་ལྷ་ཁྱེའུ་ཆུང་རལ་པ་ཅན་ཞིག་ཏུ་བྱས་ནས། བདག་ནི་དྲི་ཟའི་རྒྱལ་པོ་ཟུར་ཕུད་ལྔ་པ་ཞེས་ཀྱང་བགྱི། གཉན་ཆེན་ཐང་ལྷ་ཞེས་ཀྱང་བགྱི་བས་སྲོག་སྙིང་ཕུལ། གྲོ་དང་གསེར་ཕྱེ་བྲེ་གང་ཕུལ་ལོ། །
དེ་ནས་སྟོད་ལུང་གཞོང་པར་མཐུ་ཆུ་བཏོན་གྱིན་བྲོ་བཏབ་བོ། ། དེ་ནས་ཀླུ་མ་དྲོས་གཟི་ཆེན་གྱིས་བསྡོས་པས་མ་ཐུབ་སྟེ། གྲོ་དང་གསེར་ཕྱེ་བྲེ་གང་ཕུལ། སྲོག་སྙིང་ཕུལ་ནས་འཇུས་སོ། ། གཞན་ཡང་གནམ་མཚོ་ཕྱུག་མོའི་ཁར་བདུད་པོ་ཉི་ཁྲི་ཆིག་སྟོང་བཏུལ། དེ་རྣམས་ཀྱི་ནང་ནས་གཟའ་མིག་དམར་ལ་སོགས་པ་བཞི། བཙན་ཟླ་བ་གདོང་ལ་སོགས་པ་བཞི། ཀླུ་རྡོ་རྗེ་ཐོད་དཀར་ལ་སོགས་པ་བཞི། རེ་སྡེ་འགོང་ཡག་ལ་སོགས་པ་བཞི། རྒྱལ་པོ་འོད་ལྷ་དཀར་པོ་ལ་སོགས་པ་བཞི།
རྡོ་རྗེ་ལེགས་པ་ལ་སོགས་པ་བཞི། དེ་རྣམས་རྡོ་རྗེ་ཕུར་པའི་སྲུང་མར་བཀོད་དོ། ། ཐ་མ་ཇི་ལྟར་བསམ་ཡས་བཞེངས་པ་ནི། དེ་ནས་བསམ་ཡས་སུ་སླེབས་པ་དང་། རྒྱལ་པོ་དང་། རུ་གཉིས་ཕྱག་ལ་འཁངས་པས། རུས་རྒྱལ་པོའི་ཕྱག་འཁར་ལ་ཕྱག་གཅིག་མཛད་པས་དུམ་བུ་བརྒྱར་སོང་བས། དེར་རྒྱལ་པོས་ཕྱག་བྱས་སོ། ། དེ་ནས་རྩིག་པའི་གསེབ་ཏུ་བཟླས་ཡུངས་གཏོར་བས་མེ་འབར་རོ། ། དེ་ཡང་རྒྱལ་པོ་པེ་དཀར་འདི་ཀླུ་ཚ་གཟའ་མ་ཏི་བྱ་བ་ཡིན་པས།
ས་གཞི་ཐམས་ཅད་ཞང་པོ་ཀླུས་དབང་བ་ལ། མིས་འཕྲོག་པ་ལ་མ་བཟོད་ནས་འཁོར་ཐེའུ་རང་སྟོང་སྡེ་བཤིག་ཏུ་བཏང་བས། དེར་ཕྱིན་པས་མེ་འབར་ནས་འགོང་པོ་སྤུན་དགུ་ལ་རྗེ་ཅིག་ལགས། གཞིག་པའི་བརླག་མི་གདའ། འདུ་འཕྲོ་མེ་ལྟར་འབར། ཚྭ་ཚྭ་སྐར་ལྟར་འཁྲིག་ཅིང་གདའ་ཟེར་རོ། ། དེར་འགོང་པོ་སྤུན་དགུས་ཀྱང་བཤིག་ཏུ་ཕྱིན་པས། མེ་འབར་ཏེ་པེ་དཀར་ལ་སྔར་ལྟར་བྲེར་རོ། ། དེར་པེ་དཀར་རང་གིས་ཕྱིན་པས་ཀྱང་མེ་འབར་ཏེ་མ་ཤིགས་པས། འདི་ཅི་ལས་གྱུར་སྙམ་པ་དང་།
དེ་རིང་གི་མོན་བུ་ཨ་ཙརྻ་དེ་ཡིན་སྙམ་ནས་སྔགས་ཅི་ཟློས་སམ་སྙམ་སྟེ་ཉན་དུ་ཕྱིན་པས། རུས་མཁྱེན་ཏེ་ཉན་པའི་རྣ་བ་ལ་ཕུར་པ་ཞིག་བཏབ་པས་རྣ་འོན། ལྟ་བའི་མིག་ལ་ཕུར་པ་ཞིག་བཏབ་པས་མིག་ལོང་། རྐང་— 111 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པ་ལ་ཕུར་པ་ཞིག་བཏབ་པས་རྐང་པ་ཞ་ནས་དེར་འགོང་པོ་སྤུན་དགུས་ཀྱང་ཁྱོགས་ལ་བཏེགས་ནས་སོང་ངོ་། ། དེར་ཁོས་ཞང་པོ་ཀླུ་ལ་ས་གཞི་ཐམས་ཅད་མོན་བུ་ཨ་ཙ་རས་ཕྲོགས། ངའང་འདི་ལྟར་བཏང་ནས། ད་ཁྱོད་སྡོད་དམ་བྱས་པས། ཀླུ་རྣམས་ལས་དབང་མ་དྲོས་པ་ཆེ་བས། ངེད་ཀྱིས་ཁ་ནིང་དུས་ས་གཞི་དང་སྲོག་སྙིང་ཕུལ་བ་ཡིན་ནོ། །
ད་ཁྱོད་རང་ཡང་སྐྱབས་སུ་སོངས་ཟེར་ཏེ། དེར་རྒྱལ་པོ་པེ་དཀར་གྱིས་ཀྱང་སྲོག་སྙིང་ཕུལ། གཡོག་ཏུ་ཁས་བླངས་སོ། ། དེར་ལྷ་མ་སྲིན་ཐམས་ཅད་རུས་དམ་ལ་བཏགས་པས། ལྷ་འདྲེ་ཐམས་ཅད་ཀྱིས་བསམ་ཡས་ཀྱི་བརྩིགས་གྲོགས་བྱས་པ་ནི། ཉིན་མོ་མིས་བརྩིགས་པ་ལས། ནུབ་མོ་ལྷ་འདྲེས་བརྩིགས་པ་མཐོ་བར་བྱུང་ངོ་། ། ཕུབ་ཀྱི་དུས་ཙ་ན་སེང་ལྡེང་གི་གདུང་མགོ་ལ་བཙུགས་ནས་སྐྱེལ་བ་མང་དུ་བྱུང་། ལྕགས་བཟོའི་དུས་ན་ལྕགས་ནག་ཚུགས་པ་རུ་ཁུར་ནས་སྐྱེལ་བ་བྱུང་། སྤྲུལ་བའི་ལྷ་བཟོ་བ་མང་དུ་བྱུང་།
དེ་ལྟར་དཔལ་གྱི་བསམ་ཡས་ལྷུན་གྱིས་གྲུབ་པ་དང་། ནུ་བོ་དྷི་ས་ཏྭ་སྤྱན་དྲངས་ནས་པད་འབྱུང་དང་གཉིས་ཀྱིས་རབ་གནས་མཛད་པས། རུས་བསྐོར་བ་མཛད་པའི་དུས་སུ། ལྷ་ཐམས་ཅད་རྒྱབ་ཡོལ་དང་གདན་ཁྲི་བཞག་ནས། རུའི་རྗེས་ནས་བསྐོར་བ་ལན་གསུམ་བྱས་ནས། རང་རང་གི་གདན་ཁྲི་ལ་འཁོད་དོ་སྐད། ཟངས་ཀྱི་ཁྱི་མོ་ལ་རྒྱ་ནག་ཏུ་ཐོས་པའི་སྐད་བྱུང་། དེ་ནས་རྒྱལ་པོ་ལ་སོགས་པ་རྣམས་ལ་གསང་སྔགས་མང་དུ་གནང་། ལྷ་སྲིན་གདུག་པ་ཅན་ཐམས་ཅད་ནི་བཏུལ། བོད་ཁམས་ཐམས་ཅད་བདེ་བ་ལ་བཀོད།
འབྲུག་ལོ་དབྱར་ཟླ་ར་བའི་ངོ་ལ། བན་གཞིས་ནི་ཟླ་ཕྱེད་གཉིས་ཀྱི་སྔོན་དུ་བཏང་། ཚེས་བཅུའི་ཉིན་མོ་བཙན་པོ་རྗེ་འབངས་བརྒྱ་ལྷག་ཙམ་ཞིག་གིས་ཞལ་གྱི་ད་ཚལ་དུ་བསྐྱལ་ཏེ་མཁན་པོའི་གུར་ནང་དུ་རྗེ་འབངས་རིམ་པ་ཉི་ཤུས་ཞབས་སྤྱི་བོར་བླངས་ཏེ་ཕྱག་བྱས་པས་དགྱེས་ཏེ། བསྟན་བཅོས་དང་མཛངས་ཡིག་མང་དུ་གསུངས། མགུར་མང་པོ་བཞེངས། དེ་ནས་རྗེ་འབངས་རྣམས་མར་ལོག་གོ ། ལས་སྟབས་ཚར་རོ། ། གསུམ་པ་མཐར་ཇི་ལྟར་བརྒྱུད་ལུགས་ལ་གཉིས་ཏེ། གྲུབ་ཐོབ་ཀྱི་བརྒྱུད་པ་དང་། གང་ཟག་ཕལ་བའི་བརྒྱུད་པའོ། །
དང་པོ་ནི། ངམ་འབྲེ་གསལ་ལེ། ཅོག་རོ་བཟའ་དཔལ་གྱི་མཆོད་གནས་མ། མཁར་ཆེན་བཟའ་མཚོ་རྒྱལ་གསུམ་ནུའི་ཕྱག་ཕྱི་བྱས་ནས་འབྲངས་སོ། ། རུའི་ཞལ་ནས། ཁྱེད་རྣམས་མར་ལོག་གསུངས་པས། དངོས་ཅག་ཕྱག་ཕྱིར་འབྲང་བྱས་པས། རུའི་ཞལ་ནས། ང་གནམ་ལ་བྱ་ལྟར་འཕུར་ནས་འགྲོ་ན་ཁྱེད་རྣམས་ཀྱིས་འོང་ངམ། ས་ལ་བྱི་ལྟར་འཛུལ་ནས་འགྲོ་ན་ཁྱེད་ཀྱིས་འོང་ངམ།
ཆུ་ལ་ཉ་ལྟར་འཕྱོ་ནས་འགྲོ་ན་ཁྱེད་ཀྱིས་འོང་ངམ། ང་ལྷོ་ནུབ་སྲིན་པོའི་ཁ་གནོན་ལ་འགྲོ་བ་ཡིན་གསུངས་སོ། ། འོ་ན་བདག་ཅག་ལ་ཡང་དག་པའི་གདམས་ངས།་ ཞུ་བྱས་པས། དེ་ལ་དབང་བསྐུར་དགོས་གསུངས། འོ་ན་དབང་ཡང་བསྐུར་— 112 — ༄། །ཕུར་འགྲེལ་འབུམ་ནགབར་ཞུ་བྱས་པས། དེ་མ་ཐག་ཏུ་ཧཱུཾ་ཧཱུཾ་ཧཱུཾ་གསུངས་པ་དང་། ཡེ་ཤེས་ཀྱི་དལ་གསུམ་དངོས་སུ་བྱུང་ངོ་། ། དེར་རུའི་ཞལ་ནས་ཁྱེད་རྣམས་ཡེ་ཤེས་ལྷ་ལ་དབང་ཞུའམ།
ང་ལ་དབང་ཞུ་གསུངས། དེར་ཅོག་རོ་བཟའ་ན་རེ། རུ་ལས་བཀའ་གཉན་ཅིང་དྲིན་ཆེ་བ་མ་མཆིས་ཀྱང་། ཡེ་ཤེས་ཀྱི་ལྷ་དངོས་སུ་བྱོན་པ་འདི་ལ་བདག་ནི་ཡེ་ཤེས་ཀྱི་ལྷ་ལ་དབང་ཞུ་ཟེར། མཁར་ཆེན་བཟའ་ན་རེ། ཡེ་ཤེས་ཀྱི་ལྷ་དངོས་སུ་བྱོན་ཡང་རུའི་ཆོ་འཕྲུལ་ལགས་པས། བདག་ནི་རུ་ལས་དབང་ཞུ་ཟེར། ངམ་འབྲེ་ན་རེ། རུའི་ཐུགས་དགོངས་དང་སྦྱར་བ་ཞིག་ཞུ་ཟེར། དེར་རུས་སཾ་ཧ་ར་ཎ་ཧཱུཾ་བྱས་ཏེ་དལ་གསུམ་ཐུགས་ཀར་བསྡུས་བས།
ཅོག་རོ་བཟའ་ལ་དབང་བསྐུར་མཁན་མ་བྱུང་སྟེ། ཕྱི་བོན་སྟབས་སུ་བཤད། གྱེར་ཤས་ཆེ། མཐུ་ནི་བྱུང་། བཀྲ་ཡང་ཤིས། ཕུར་པ་ལྕམ་ལུགས་བྱ་བར་གྲགས་སོ། ། དེ་ནས་མཁར་ཆེན་བཟའ་དང་ངམ་འབྲེ་གཉིས་ཀ་ལ་རུའི་དབང་བཞི་རྫོགས་སུ་བསྐུར། དབང་ཆོས་ཞུ་བའི་སྐབས་སུ་མཁར་ཆེན་བཟས་ཞུས་དོན་བཞི་ཞུས་པ་ནི། དངོས་ཅག་བུད་མེད་ཀྱི་ལུས་འདི་བློ་དམན་པས་ཚིག་ཉུང་ལ་དོན་དུ་འདྲིལ་བ་ཞིག་ཞུ། དངོས་ཅག་བུད་མེད་ཀྱི་ལུས་འདི་ཉོན་མོངས་པ་ཆེ་བས་ཉོན་མོངས་པ་འདུལ་བ་ཞིག་ཞུ།
དངོས་ཅག་བུད་མེད་ཀྱི་ལུས་འདི་བྱ་བ་ཆེ་བས། གྲུབ་ཐག་ཉེ་བ་འི་ཆོས་ཞིག་ཞུ། དངོས་ཅག་བུད་མེད་ཀྱི་ལུས་འདི་ཁས་ཉེན་པས་མཐུ་ཆེ་བའི་ཆོས་ཞིག་ཞུ། ཞེས་ཞུས་པས། རུ་དང་པོ་དབང་ཞུ་བ་ལ་མཉེས། དེ་ནས་གདམས་པ་ཞུ་བ་ལ་མཉེས་ཏེ། སྡེར(དེར)སྒྲུབ་སྡེ་ཆེན་པོ་བརྒྱད་ལ་ཐུགས་དགོངས་བཏང་བས། དེ་བཞི་ཀ་ཕུར་པ་རྩ་བ་འདི་ལ་ཚང་འདུག་སྟེ། རུའི་ཞལ་ནས་གསང་སྔགས་ཟབ་མོ་འདི་ཆིག་བརྒྱུད་ཡིན་པས་ངས་ཁྱོད་ལ་བཤད་དོ། ། ཁྱོད་ཀྱིས་ངམ་འབྲེ་ལ་ཤོད་གསུངས་སོ(ལུང་སྐོར་ཤཱཀྱ་པྲ་བྷ་ལ་གནང་།
མདོ་སྐོར་ཤུད་བུ་དཔལ་གྱི་སེང་གེ་ལ། གསང་སྐོར་རྡོ་རྗེ་བདུད་འཇོམས་ལ། རྩ་སྐོར་ཇོ་མོ་ལ། འདི་ལྷོ་རྒྱུད་དང་བྱང་རྒྱུད་གཉིས། དེ་ལ་མི་ནུབ་རྒྱལ་བའི་སྙིང་པོ། ལོ་སྟོན་དཔལ་གྱི་བློ་གྲོས། འབྲེ་ཀླུ་ཡི་རྒྱལ་མཚན་སོགས་ཀྱི་བར། མཆན)། ། དེ་ནས་རུ་པད་འབྱུང་དེས་སྤ་གྲོ་སྟག་ཚང་སེང་གེ་ཕུག་ནས་ཚེས་བཅོ་ལྔའི་ཉིན་ལ་ཁ་ན་ཙེ་རེ་རེ་བ་ལ་ཁད་ཀྱིས་གཤེགས་པ་ལ་སླད་ཀྱི་དྲིས་པས་མང་ཡུལ་དུའང་ཉི་མ་ལ་ཁ་ན་ཙེ་རེ་རེ་བ་ལ་བྱོན་ནས་གདའ་སྐད། བལ་མོ་ཤཱཀྱས་འབྲས་སྐྱེམས་དང་།
བུ་རམ་གྱི་ཞལ་ཟས་དྲངས། དར་མེན་གྱི་ན་བཟའ་ཕུལ་ནས་བཞུགས་པར་ཞུ་བ་ཕུལ་བས་མ་གནང་བར་རྔ་ཡབ་ཀྱི་གླིང་དུ་སྲིན་པོ་འདུལ་དུ་གཤེགས་སོ། ། ལོ་བརྒྱ་བརྒྱ་ན་ཁྱེའུ་ལོ་བརྒྱད་པ་རེར་འགྱུར་གྱིན་བཞུགས། ཡང་རབ་ཏུ་བྱུང་། དགེ་ཚུལརྣདང་དགེ་སློང་གི་སྡོམ་པ་རྫོགས་པ་དང་ལོ་བརྒྱ་བཞུགས། ཡང་ཁྱེའུ་ལོ་བརྒྱད་པར་གྱུར་གྱིན་ད་ལྟའང་དེ་ཁ་ལྟར་བཞུགས་སོ། ། དེ་ལྟར་གྲུབ་ཐོབ་ཆེན་པོ་དེའི་སློབ་མ་ཐམས་ཅད་ཀྱང་གྲུབ་པ་ཐོབ་པ་སྟེ། མཁར་ཆེན་བཟས་མཆིམས་ཕུའི་གནས་ལ་མེ་ཤོར་བ་ལ་ཕུར་པ་བཏབ་པས་མེ་ཤི་ནས་ནགས་ཚལ་སྐྱེས། མཁར་ཆེན་དཔལ་གྱི་— 113 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དབང་ཕྱུག་གིས་སྤྱང་ཀི་སྔོན་པོ་ལ་བཟླས་ཉུང་བརྒྱབ་པས་སྙིང་ཤུན་ཁུད་དུ་བྱུང་།
སྣ་ནམ་རྡོ་རྗེ་བདུད་འཇོམས་ཀྱིས་འོན་འཇང་གདོང་གི་བྲག་ལ་ཕུར་པ་བཏབ་པས་འདམ་དུ་བྱིང་བཞིན་སོང་། གཉགས་ཀྱིས་ཡ་གཙང་གི་གཙང་པོ་ལ་ཕུར་པ་བཏབ་པས། ཆུ་ཆད་གྲམ་པ་སྐྱ་སྐྱོག་སོང་། ངམ་འབྲེ་གསལ་ལེས་ཚེ་ལོ་སྟོང་ཐུབ་སྟེ་གསང་སྤྱོད་ལ་བྱོན་པ་དང་། དཔལ་ཆུ་བོ་རིར་ལང་ལབ་བྱང་ཆུབ་རྡོ་རྗེ་ཕ་སྤུན་བཅོ་བརྒྱད་དགྲར་ལངས་པ་དང་མཇལ་བས་སྡུག་གཏམ་བཏང་བས། ངམ་འབྲེས་རྡོ་རྗེ་ཕུར་པ་ཇི་ལྟ་བ་བཤད་དོ། ། ལང་ལབ་ཀྱིས་གསང་སྤྱོད་དུ་བསྒྲུབས་པས། ནུབ་གཅིག་ན་རྨི་ལམ་དུ་ཤིང་སྡོང་པོ་བཅོ་བརྒྱད་ལ་བཅུ་བདུན་སྟ་གྲིས་བཅད། གཅིག་ལ་སྟ་ཁམ་གཅིག་རྒྱབ་པ་དང་གཉིད་སད་པས་ཕ་སྤུན་རྣམས་ཀྱིས་ལང་ལབ་ཀྱིས་ངེད་ལ་མཐུ་གཏོང་བ་འདུག་པས་བསད་པ་དགའ་ཟེར་ནས། ཁྱིམ་ཞིག་ཏུ་ར་གཅིག་བསད།
དེའི་དམར་ལ་བསྡུས་པ་ལས། སྤུན་གཞོན་པ་ཞིག་གིས་ཆུ་འཆུར་ཕྱིན་པ་དང་ཚུར་ལོག་པའི་རྐང་པ་ཡ་གཅིག་ཐེམ་པའི་ནང་དུ་ཆུད་པ་ལ། ཁྱིམ་རྡིབ་ནས་བཅུ་བདུན་ཤི། གཅིག་གི་རྐང་པ་ཆག་སྟེ་མཐུ་བོ་ཆེར་གྲགས་སོ། ། གྲུབ་པ་ཐོབ་བོ། ། དེ་ནས་ལང་ལབ་བྱང་ཆུབ་རྡོ་རྗེ་ལ་ཐུགས་ཀྱི་སྲས་བཞི་བྱ་བ་སློབ་མ་བཞི་བྱུང་སྟེ། དང་པོ་ཉང་བེར་སྔོན་ཅན་བྱ་བ་བྱུང་སྟེ། དེའང་གཙང་དུ་མུ་གེཅེབྱུང་ནས། ལང་ལབ་ཀྱིས་ཇོ་མོ་དང་བཅས་ཏེ་དབུས་སུ་ཕྱིན་པས། ཉང་གིས་ལང་ལབ་ལ་བཤོས་དྲངས།
ཇོ་མོ་ལ་རྒྱགས་གཏད་དོ། ། སྟོན་ཡུལ་དུ་བྱོན་པས་མི་མང་པོ་ཤི་འདུག་པས་ཉང་ལ་དྲིན་ལན་དུ་གདམས་པ་སྦྱིན་ནོ་བྱས་པས་ཉང་གིས་ཇོ་མོ་བྲིད་ནས་དཔེ་རྐུན་བྱས་འདུག་པས། དེར་ལང་ལབ་ཐུགས་ཁྲོས་ཏེ། ལང་ལབ་བྱང་ཆུབ་རྡོ་རྗེས་ཅིས་ཀྱང་མ་ལན། ལྟོག་པས་ལན་གསུངས་ནས། ཇོ་མོ་ཟླ་ལ་མ་བཙུད། དྲེའུ་ལ་དཔེ་ཆ་བཀལ་ནས་འོངས་པས། ཇོ་མོ་ཁྲག་སྐྱུགས་ནས་ཤི། ཉང་བྲེད་དེ་ནམ་ཀྱང་འཆི་སྙམ་ནས་ནོར་རྫས་ཐམས་ཅད་རུ་ལ་ཕུལ་ནས་ཁོ་མ་ཤི། ཞལ་འདྲེས་མ་གནང་བར་ཡིག་ཆུང་དུ་བྲིས་ཀྱིན་བྱིན་པས།
ཕུར་པ་ཡིག་ཆུང་ཅན་བྱ་བ་བྱུང་སྟེ། གསེར་འགྲེལ། དངུལ་འགྲེལ། དགོངས་འགྲེལ། སིན་དྷར་ཐ། འཕྱང་དྲུག་ལ་ཧོམ་བུ་སྒྲིལ་བསྲེག་པའི་འཕྱང་། བྷདྡྷཱ་མུ་ཁ་མནན་པའི་འཕྱང་། སྐྱེར་མདའ་སེར་པོ་ཟོར་གྱི་འཕྱང་། ཨ་ཡུཛྙཱ་ན་ཚེ་ཡི་འཕྱང་། སྲོག་ཐིག་དམར་པོ་སྔགས་ཀྱི་འཕྱང་།
ཙ་ར་རོག་པོ་བཟློག་པའི་འཕྱང་། མི་བཟད་པའི་ཕུར་པ་དྲུག གིང་བཞི། དམ་ཅན་མོ་གསུམ་རྣམས་གནང་ངོ་། ། མཐུ་ནི་བྱུང་བཀྲ་ནི་མི་ཤིས་ཟེར་རོ། ། དེ་ནས(དབང་གི་ཤེས་རབ། མཆན)སྐྱི་གྱང་འགྱེལ་བྱ་བ་ཕ་སྤུན་བཅོ་ལྔ་དགྲར་ལངས་པའི་སྡུག་གཏམ་བཏང་བས། སྐྱི་ལ་ངན་སྔགས་ཀྱི་ལུགས་སུ་བསླབས་ཏེ། སྟོད་ཀྱི་ལས་ལ་གདེང་གསུམ་གཅེས། ། སྨད་ཀྱི་ལས་ལ་གཟེར་བརྒྱད་གཅེས། །
ཞེས་བྱ་བ་སྙིང་གཟེར་ཆེ་འབྲིང་ཆུང་གསུམ། ཁོང་གཟེར་ཆེ་འབྲིང་— 114 — ༄༧། ། ཕུར་འགྲེལ་འབུམ་ནགཆུང་གསུམ། དགེ་བསྙེན་ཉི་ཤུ་རྩ་གཅིག་གི་སྤྱི་སྒྲུབ་དང་སྒོས་སྒྲུབ་རྣམས་བྱིན་ཏེ། སྐྱིས་བསྒྲུབས་པས་རྟགས་ཀྱང་མ་བྱུང་སྟེ། ཡི་མུག་ནས་ཕུག་ནས་ཐོན་པ་དང་། སྔར་མེད་པའི་སེ་ཕུང་ཞིག་སྒོ་རྩ་ན་སྐྱེས་འདུག་པ་གཅིག་བཅད་དེ། ཕུར་པ་གཅིག་བཞོག་ཅིང་ཡུལ་དུ་ཕྱིན་པས། ཕ་སྤུན་བཅོ་ལྔ་པོ་གཅིག་ཀྱང་མ་ཡལ་བར་གྱང་ཕག་ན་ཕོ་ལེ་བྱེད་ཅིང་འདུག་པས།
ཚིག་པ་ཟོས་ཏེ་གྱང་ལ་ཕུར་པ་བཏབ་པས་གྱང་འགྱེལ་ཏེ། ཐིབས་འོག་ཏུ་ཤི་བས་སྐྱི་གྱང་འགྱེལ་བྱ་བ་མཐུ་བོ་ཆེར་གྲགས་སོ། ། ཡང་སྤྲང་ཕུར་མགོ་བྱ་བ་ཞབས་ཏོག་ཆེ་ལ་ཤེས་རབ་ཆུང་བ་ཞིག་བྱུང་སྟེ། དེ་ལ་ཕུར་པ་ནོར་བུ་ལུགས་བྱ་བ(འདུས་པ་བཞི་སྐོར་ཡང་ཟེར། མཆན)སྟོད་ཀྱི་ལས་ཐོ་བཅུ་གསུམ་གྱིས་ནོར་བུ་ལུགས་སུ་འཆིང་བ། སྨད་ཀྱི་བསད་པའི་ཕུར་པ་དྲུག་གི་འདྲེན་པ། དམ་ཅན་མོ་གསུམ་གྱིས་སྒྲུབ་པ་རྣམས་གནང་བས། མཐུ་བྱུང་བཀྲ་ཡང་ཤིས། ཕུར་པ་སྤྲང་ལུགས་བྱ་བར་གྲགས་སོ། ། ཡང་ལང་ལབ་བགྲེས་ཁར་སྣ་ནམ་ཤེས་རབ་ཚུལ་ཁྲིམས་བྱ་བ་ཞབས་ཏོག་དང་ཤེས་རབ་ཆེ་བ་ཞིག་བྱུང་།
དེ་ལ་ཁྱད་པར་བསྙིན་པ་དང་། ཉེ་བར་བསྙེན་པ་དང་། སྒྲུབ་པ་དང་། སྒྲུབ་པ་ཆེན་པོ་བཞིར་དྲིལ་ནས། ལྷ་འཛབ་ལ་བརྟེན་ཏེ་བླ་ན་མེད་པའི་བྱང་ཆུང་སྐྲུབ་པ་དང་། དགྲ་འཛུབ་ལ་བརྟེན་ཏེ་དགྲ་བགེགས་ཚར་བཅད་པ་དང་། སྟོད་ལས་དང་། སྨད་ལས་དང་། དབང་དང་དངོས་གྲུབ་བླང་བ་ལ་བརྟེན་ཏེ་དབང་བསྐུར་གྱི་་་་་གདམས་པ་དང་། ཚེ་ལུང་ཁྲུས་ལུང་ལ་བརྟེན་ཏེ་ཚེའི་ཆོ་ག་དང་།
རྡོ་རྗེ་མེ་དབལ་སྙིང་སྲེག་ལ་བརྟེན་ནས་སྦྱིན་སྲེག་གི་གདམས་པ། སྙིང་རྗེས་བསྒྲལ་བའི་དམ་ཚིག་ལ་བརྟེན་ནས་བམ་སྒྲུབ་ཀྱི་གདམས་ངག རྟ་མཆོག་རོལ་བ་ལ་བརྟེན་ནས་རྟ་མགྲིན་ཀླུ་འདུལ་གྱི་གདམས་པ། ཕྲིན་ལས་བཞིའི་ཚ་ཚ་དང་། ཕུར་བུའི་རྒྱུད་བཞི་ལ་བརྟེན་ནས་གང་ཟག་རྣམ་པ་བཞི་མཐར་དབྱུང་བ་ལ་སོགས་ཉུང་ལ་ཁ་ཚར་ཚང་བ་གནང་ངོ་། ། དེ་ཡན་ཆད་གྲུབ་ཐོབ་ཀྱི་བརྒྱུད་པ་བྱུང་ངོ་། ། གང་ཟག་གི་བརྒྱུད་པ་ནི། སྣ་ནམ་ཤེས་རབ་ཚུལ་ཁྲིམས་ལ། སློབ་མ་མང་ཡང་ཐུགས་ཟིན་གྱི་སློབ་མ་བཞི་སྲས་གཉིས་ཏེ་དྲུག་བྱུང་ངོ་། ། དེ་ཡང་གཙང་སྟོན་རིན་ཆེན་བློ་གྲོས་ལ་རྣམ་གསུམ་སྲོག་གི་འཁོར་ལོ་བཤད།
བློ་གྲོས་ཀྱིས་ཕུར་པའི་ལྷ་ཁང་ཞིག་ཀྱང་བཞེངས། ཕུར་པ་གཙང་ལུགས་བྱ་བར་གྲགས་སོ། ། གཡའ་ཐེང་ལ་དྷ་ཏི་བཤད། སོ་རིང་ལ་འདུས་པ་བཤད། ཟུར་ཆུང་ཤེས་རབ་གྲགས་ལ་བཏུ་ཡིག་བཤད། སྲས་གཉིས་པོ་ལ་ཐམས་ཅད་བཤད། ཡང་རྒྱ་སྟོན་སངས་རྒྱས་ལ་བཤད། དེས་གཙང་སྟོན་རིན་ཆེན་བློ་གྲོས་ལ་བཤད། དེས་གཙང་སྟོན་ཚུལ་ཁྲིམས་ལ་བཤད(བཀའི་ཁྱེའུ་ཆུང་མྱང་ནད་ལ་དྷ་ཏི་ཆེ་འབྲིང་དུ་གནང་། སློབ་བརྒྱུད་སྲས་བརྒྱུད་གཉིས།
དང་པོ་ནི། ཁྱུང་པོ་ཤེས་རབ། ཁྱུང་པོ་གྲགས་སེང་། རུ་ཤེས་རབ་སྟོན། རུ་ཡ་གམ། རྣལ་འབྱོར་འདུས་པ། སྐོག་པའི་ཆོ་ལོ་སྟོན་པའི་བར་ཞལ་གཟིགས་བརྒྱུད་པའོ། ། མཆན)། དེས་གཙང་སྟོན་ཡེ་ཤེས་རིན་ཆེན་ལ་བཤད། དེས་གཙང་སྟོན་འོད་ཟེར་ལ་བཤད།
དེས་འབའ་ར་རྒྱལ་— 115 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མཚན་ལ་བཤད། དེས་གཙང་སྟོན་དབང་སོརྣལ་བཤད། དེས་འཇམ་དཔལ་ལ་བཤད། དེས་དགྲ་འདུལ་ལ་བཤད། དེས་སློབ་དཔོན་གྲགས་པ་ལ་བཤད། དེས་གཙང་སྟོན་ཤེས་རབ་སེང་གེ་ལ་བཤད། དེས་འབྲོ་སྟོན་ལ་གནང་། རུའི་གླེང་གཞི་ཚར་རོ། ། གཉིས་པ་སྟོན་པའི་གླེང་གཞི་ལ་གསུམ་སྟེ།
གདུལ་བྱ་ཁྱད་པར་ཅན་དེ་ལ་འདུལ་བྱེད་ཁྱད་པར་ཅན་གང་གིས། འདུལ་ཐབས་ཁྱད་པར་ཅན་ཅི་ལྟར་བཏུལ་ཞེ་ན། དེ་ཡང་གདུལ་བྱ་ཇི་ལྟར་བྱུང་ཚུལ་ནི། ཕུར་པ་མྱང་འདས་ཀྱི་རྒྱུད་ལས། ཀརྨ་ཧེ་རུ་ཀས་ཁྲག་འཐུང་ཆེན་པོ་ལ་ཞུས་པ། སྲིན་པོ་རུ་ཏྲ་གདུག་པ་འདི། ། རྒྱུ་དང་རྐྱེན་ནི་ཅི་ལས་བྱུང་། ། འབྲས་བུ་གང་དུ་སྨིན་པར་འགྱུར། ། ལས་སྐལ་སྤྱོད་པ་ཅི་ཞིག་བྱེད། ། མ་བཏུལ་བ་ཡི་སྐྱོན་ནི་ཅི། །
བཏུལ་ན་ཡོན་ཏན་ཅི་ཞིག་ཐོབ། ། ཅེས་ཞུས་པ་དང་། ཁྲག་འཐུང་རྡོ་རྗེས་བཀའ་སྩལ་བ། ། ལོག་པའི་སེམས་ཅན་ཆེན་པོ་འདི། ། དམ་ཚིག་ཉམས་པའི་རྒྱུ་ལས་བྱུང་། ། རྐྱེན་ནི་བླ་མ་སྤངས་པའོ། ། འབྲས་བུ་ཉོན་མོངས་ལྔ་རུ་སྨིན། ། ལས་སྐལ་ཆགས་སྡང་སྤྱོད་པ་ཞེན། ། མ་བཏུལ་ལྷ་མིའི་སྲིད་པ་བརླག། ། སངས་རྒྱས་ཞིང་ཡང་སྟོངས་པར་བྱེད། །
བཏུལ་ན་ཡོན་ཏན་དཔག་མེད་དེ། ། དུག་གསུམ་རྩད་གཅོད་འཁོར་དོང་སྤྲུག ། ཅེས་བཤད་དོ། ། རྩ་བ་རྡོ་རྗེ་ཁྲོས་པའི་རྒྱུད་ལས་ཀྱང་བཤད་དོ། ། དེའི་དོན་མདོ་དགོངས་པ་འདུས་པ་ལས། སྔོན་འདས་པའི་དུས་བསྐལ་བ་ཀུན་ནས་བཀོད་པ་ཞེས་བྱ་བ་ལ། ཡང་དག་པར་རྫོགས་པའི་སངས་རྒྱས་སྔོན་བྱུང་ཞེས་བྱ་བའི་བསྟན་པ་ལ། ཁྱིམ་བདག་ཀེའུ་ཀའི་བུ་ཐར་བ་ནག་པོ་ཞེས་བྱ་བ་ལ། གཡོག་དན་འབག་ཅེས་བྱ་བ་དང་གཉིས་བྱུང་ངོ་། ། དེའི་དུས་སུ་དགེ་སློང་ཐུབ་དཀའ་གཞོན་ནུ་ཞེས་བྱ་བ།
སྐུ་ཉན་ཐོས། གསུང་མདོ་སྡེ། ཐུགས་གསང་སྔགས་ལ་སྤྱོད་པ་ཞིག་བྱུང་ངོ་། ། ཐར་བ་ནག་པོས། དགེ་སློང་གི་དྲུང་དུ་ཕྱིན་ཏེ་སྨྲས་པ། ཉོན་མོངས་པ་ལྔ་མ་སྤངས་པར་སྤྱད་པས་གྲོལ་བའི་ཆོས་ཞིག་ཡོད་དམ་མེད་བྱས་པས། དགེ་སློང་གིས་གསང་སྔགས་ལ་དགོངས་ཏེ་ཡོད་རུང་བྱས་པས། ཐར་ནག་ན་རེ། ཁོའང་ཁྱོད་ཀྱི་རྗེས་སུ་འབྲང་ཟེར་རོ། ། དེ་ནས་གཡོག་དན་འབག་ཁྲིད་དེ་ཞུས་པས།
དགེ་སློང་གིས་སྨྲས་པ། ཇི་ལྟར་དེ་ཉིད་མ་བཅོས་ན། ། དངོས་པོ་བཞི་ལ་སྤྱད་བྱས་ཀྱང་། ། ནམ་མཁའ་ལ་ནི་སྤྲིན་བཞིན་ཏེ། ། འདི་ནི་རྣལ་འབྱོར་དམ་པའི་ལམ། ། ཞེས་བཤད་པ། དགོངས་པ་མ་ཤེས་ཏེ། ཐར་ནག་གིས་གསང་སྔགས་སྒྲ་ཇི་བཞིན་པར་སྤྱད་དོ། ། གཡོག་དན་འབག་གིས་དགོངས་པ་ཅན་དུ་སྤྱད་པས་མ་ནོར་རོ། ། དེར་དན་འབག་གིས་ཐར་ནག་གིས་ནོར་རོ་བྱས་པས།
འོ་ན་རུ་ལ་ཐུག་ཟེར་ཏེ་ཐུག་པས། དགེ་སློང་ཐུབ་དཀས་དགོངས་པ་ཅན་ནོ་བྱས་པས་ཐར་ནག་ཁྲོས་ཏེ། དགེ་སློང་ཐུབ་དཀའ་ཡུལ་ཕྱུང་ངོ་། ། གནོད་པ་བྱས་ཏེ་འཚོ་བ་ཕྲོགས་སོ། ། ཁོ་རང་གིས་དངོས་པོ་བཞི་ལ་སྤྱད་དོ། ། དེའི་སྐྱེ་— 116 གེ ༄༧། ། ཕུར་འགྲེལ་འབུམ་ནགབ་ཕྱི་མ་ལས་སྤྱང་ཀིར་ལན་ལྔ་བརྒྱ་སྐྱེས་སོ། ། དེའི་ཕྱི་མ་ལ་འཕར་བ་ལག་སྡེབས་དང་། ཅེ་སྤྱང་སྔོན་པོ་དང་།
གཅན་གཟན་རྣམས་སུ་ལན་ལྔ་བརྒྱ་ལྔ་བརྒྱར་སྐྱེས་སོ། ། ཁོ་རང་ཡང་གཉེན་པོ་རེ་རེས་བསད་དོ། ། དེ་ནས་འབུ་སྦུར་དང་། ཡི་དྭགས་དང་། དམྱལ་བ་རྣམས་སུ་སྐྱེས་ཤིང་རྒྱུད་སྦྱངས་སོ། ། མཇུག་ཏུ་རི་མ་ལ་ཡའི་དྲུང་དུ་སྨད་འཚོང་མ་ཞིག་གི་བུར་སྐྱེས་ཏེ། ཁོ་ཡན་ལག་རག་པས་མ་དེ་བུ་གར་ཤིའོ། ། མི་རྣམས་ཀྱིས་མའི་རོ་དང་བུ་གཉིས་ཀ་དུར་ཁྲོད་དུ་བསྐྱལ་ལོ། ། བུས་རོའི་འོ་མ་འཐུང་། དེ་ནས་ཆུ་སེར་འཇིབས།
དེ་ནས་ནུ་མ་ཟོས་པས་ཞག་བདུན་ཕྱིད་དོ། ། དེ་ནས་བྲང་ཕུག་སྟེ་གློ་སྙིང་ཟོས་སོ། ། དེ་ནས་ཕྱི་ཤ་ཟོས་སོ། ། མའི་བུབ་ཟད་པ་དང་། གོག་ཤེས་པར་སོང་སྟེ། རོ་གཞན་ཚོ་ཟོས་པས། ལུས་ལ་སྤུ་ཁབ་འདྲ་བ་སྐྱེས། སྡེར་སེན་ལྕགས་ཀྱུ་འདྲ་བ་བྱུང་། རྒྱབ་ནས་གཤོག་པ་སྐྱེས་ཏེ་འཕུར་ཤེས་པས་སྟེང་འོག་ཐམས་ཅད་ཀྱི་སེམས་ཅན་ཐམས་ཅད་བསད་ཅིང་ཟོས། རུ་དྲ་མ་ཏྲྂ་རུ་མ་ཏྲ་ཟེར་ཞིང་ང་ལས་དབང་ཆེ་སུ་ཡོད་ཟེར།
ལྷའི་རྒྱལ་པོ་མ་ཏྲྂ་ཀ་ནུ་ཡོད་ཟེར་ནས་དེར་ཕྱིན་ཏེ་ཁ་ནས་མེ་དབལ་བཏང་ནས་བསད་དོ། ། དེའི་ཆུང་མའང་ཕྲོགས་སོ། ། ལྷ་མ་སྲིན་སྡེ་བརྒྱད་དང་། སིང་ཧ་སྐྲུ་རཱི་ཕྱོགས་སྐྱོང་བཅུ། དབང་ཕྱུག་མ་ཐམས་ཅད་དབང་དུ་བསྡུས་སོ། ། དེའི་ཚེ་སེམས་ཅན་ཐམས་ཅད་ལོག་ལྟ་སྐྱེས་ཏེ། རྒྱུད་ལས། བདག་ཉིད་ཆེན་པོ་རྟག་པ་ཡིས། ། དེ་བཞིན་གཤེགས་པའི་གསུང་རབ་ལ། ། འགྲོ་བའི་ཚུལ་དུ་སྔོན་བྱུང་བའི། །
དེ་ཚེ་སེམས་ཅན་ཐམས་ཅད་ནི། ། འོ་དོད་འབོད་ཅིང་ལྟུང་བར་འགྱུར། ། ཞེས་བཤད་དོ། ། དེ་ནི་གདུལ་བྱའོ། ། གཉིས་པ་འདུལ་བྱེད་ཁྱད་པར་ཅན་ཇི་ལྟར་བྱུང་ན། དེའི་ཚེ་ཀརྨ་ཧེ་རུ་ཀས་དུས་གསུམ་གྱི་བདེ་བར་གཤེགས་པ་ཐམས་ཅད་བསྐུལ་ཏེ། འོག་མིན་དུ་བཀའ་བགྲོས་ཏེ་སེམས་ཅན་ཐམས་ཅད་ཀྱི་དོན་དུ་རུ་ཏྲ་འདུལ་བར་བྱས་པས། རུ་ཏྲ་དེ་བམ་རི་ཐོད་མཁར་གྱི་ནང་ན། བམ་ཆེན་གྱི་སྟེང་ན། སྲིན་མོ་ཀྲོ་དྷི་ཤྭ་རཱི་དང་འདོད་པ་ལ་རོལ་ཅིང་།
བདུད་དང་སྲིན་པོ་ལྷ་མ་སྲིན་གྱིས་བསྐོར། ཕྱི་ན་རཀྟའི་རྒྱ་མཚོ་དང་། ཀེང་རུས་ཀྱི་རི་རབ་ཀྱིས་བསྐོར་ཡོད་པ་ལ། དུས་གསུམ་གྱི་བདེ་བར་གཤེགས་པས་ཡེ་ཤེས་ཀྱི་སྤྲིན་དམར་ནག་ཏུ་གཏིབས། ཐུགས་རྗེ་ཆེན་པོའི་འབྲུག་སྒྲ་བསྒྲགས། ཆོས་ཀྱི་རྒྱལ་མཚན་ཕྱར་ཏེ། ཕྲིན་ལས་བཞི་ལས་དང་པོ་ཞི་བས་འདུལ་བར་དགོངས་ཏེ། སྤྲུལ་སྐུ་དབུ་ཟླུམ་དང་། ཞབས་རྗེན། ལྷུང་བཟེད།
གསེག་ཤང་ཅན་མང་དུ་སྤྲུལ་པས། ཐར་ནག་ན་རེ། གོའུ་ཏ་མ་ཁྱོད་རང་གི་དཀའ་ཐུབ་ལ་ནོས་ཤིག ལྟོག་ན་ཟས་ཟོ། ། སྐོམ་ན་ཆུ་གྲང་འཐུང་བྲེར་རོ། །

སེ་གོལ་གཏོགས་ནས་སོང་ངོ་། ། འོད་སྲུང་གསེར་ཐུབ་རྣམས་ཀྱང་འགྲེའོ། ། ཡང་བུདྡྷཱ་རྣམས་ཀྱིས་བཀའ་བགྲོས་པ་ལ། ཤིན་ཏུ་གདུག་ཅིང་གཏུམ་པ་ལ། ། ཞི་བས་ཕན་པར་མི་འགྱུར་ཏེ། ། ཤེས་རབ་ཐབས་ཀྱི་ངོ་བོ་ལ། ། ཁྲོ་བོར་ད་ 117 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དེ་བཞིན་གཤེགས་ཀུན་མཛོད། ། ཁྲོ་བོའི་ཚུལ་ཅན་ཁྲོས་པ་དང་། ། འཇིག་རྟེན་གསུམ་དག་སྲེག་བྱེད་ན། ། སངས་རྒྱས་ཐམས་ཅད་ཁྲོས་པ་ཡིས། །
ཁམས་གསུམ་མ་ལུས་སྨོས་ཅི་དགོས། ། ཞེས་བགྲོས་པས། བུདྡྷཱ་ཐམས་ཅད་ཐུགས་རྗེ་ཆེན་པོས་ཁྲོས་ཏེ། རྡོ་རྗེ་རྟའི་ཚོགས་ལ་བཀའ་བསྒོ་བ། སོང་སོང་ལོ་ཀ་ན་སྲིན་པོ་འཁོར་བཅས་སེམས་ཅན་གྱི་ལིང་བྱེད་པ་ཐུལ་ཅིག ཅེས་བསྒོ་བས། རྟའི་དབྱངས་སྒྲོག་ཅིང་སོང་བས་འཁོར་རྣམས་བྲེད་དེ། རུ་ཏྲ་ན་རེ། མགྲིན་བུ་ལྟོགས་ན་རི་གསུམ་རྩ་ཟོ། སྐོམ་ན་ལུང་གསུམ་ཆུ་འཐུང་ཟེར་རོ། །
རྡོ་རྗེ་རྟས་རྟ་བྲོ་བྱས་པས་རུ་ཏྲ་ཁྱུར་དུ་མིད་དོ། ། རྟ་མགྲིན་གྱིས་ལུས་བརྒྱངས་པས་སྐད་ངན་ཐོན་ཏེ་རྟ་མགྲིན་སྤྱི་བོ་ནས་འཐོན་ནོ། ། དེ་ནས་གཤིན་རྗེའི་གཤེད་བཏང་བས། ནུ་ཏྲ་ན་རེ། གསུས་པོ་ཆེ་སེམས་ཁྲལ་སྐྱུངས་ཟེར་རོ། ། དེ་ལྟརཁྲོ་བོ་རིམ་གྱིས་བཏང་བས་མ་ཐུལ་ལོ། ། གསུམ་པ་འདུལ་ཐབས་ཁྱད་པར་ཅན་ནི། ཡང་དུས་གསུམ་གྱི་བུདྡྷཱ་ཐམས་ཅད་བཀའ་བགྲོས་ཏེ། སྦྱང་གཞི་དང་སྦྱོང་བྱེད་ལ་དགོངས་ཏེ་དེ་ཐབས་ཀྱིས་འདུལ་དགོངས་པས་བཀའ་སྩལ་པ་རྡོ་རྗེ་རྟའི་ཚོགས་ལ། རུ་ཏྲ་འཁོར་བཅས་ལིང་ལ་སོང་བའི་དུས།
རི་མ་ལ་ཡར་སོ་ཚུགས་ཤིག་ཅེས་བསྒོས། ཡུམ་བཞི་དང་བཅས་ཏེ་སོ་བཙུགས་སོ། ། རུ་ཏྲའི་ཕོ་བྲང་ཐོད་མཁར་གྱི་ནང་ན། བམ་ཆེན་གྱི་ཁྲི་སྟེང་ན་སྲིན་མོ་ཀྲོ་དྷཱི་ཤྭ་རི་ཡོད་པ་ལས། དུས་གསུམ་གྱི་བུདྷ་ཐམས་ཅད་ཀྱི་སྤྲུལ་པ་གཅིག་ཏུ་བསྡུས་ཏེ། རུ་ཏྲ་ཐར་པ་ནག་པོར་སྤྲུལ་ཏེ། སྲིན་མོའི་ཀྲོདྷི་ཤྭ་རི་ཅན་དུ་ཕྱིན་པས། སྒེག་པོ་དཔའ་བོ་བྱོན་ནམ་ཟེར་ཏེ། འཁོར་བ་སྨིན་པའི་དུང་ཕོར་དུ། ཉོན་མོངས་པའི་གར་ཆང་གིས་བཀང་ནས་དྲངས་པས་དེ་གསོལ་ཏེ།
གཞན་ཡང་རཀྟའི་རྒྱ་མཚོ་ཡང་འཐུང་། ཤ་ཆེན་གྱི་ལང་ལིང་ཟོས། རུས་ཆེན་གྱི་ཁྲལ་ཁྲོལ་འཆོས་སོ། ། སྲིན་མོས་བལྟས་པས། རང་གི་ཁྱོ་བས་བཞིན་བཟང་བ་མཐོང་སྟེ་ཐེ་ཚོམ་སྐྱེས་པ་དང་། སྤྲུལ་པས་སྲིན་སྐད་བསྒྲགས་པ་དང་ཡིད་ཆེས་ཏེ། མ་ཆགས་ཐབས་ཀྱི་སྦྱོར་བ་མཛད། སྲིན་མོའི་ལྷུམས་སུ་ཟླ་དལ་ལ་བྱང་སེམས་ཧཱུཾ་དུ་ཕབ་སྟེ་བཞག་གོ ། སྤྲུལ་པ་གཞན་ཡང་བཀྱེས། དབང་ཕྱུག་མ་སྲིང་མོ་བྱི་མོ་ཐམས་ཅད་ལ་སྦྱོར་བ་བྱས་ཏེ་བཞག་གོ།
སྤྲུལ་པ་སྲིན་མོའི་འདོད་པའི་རྒྱ་མཚོ་ལས་མ་ཐར་རོ། ། རྡོ་རྗེ་རྟས་རུ་ཏྲ་འོང་བའི་མཚན་མ་མཐོང་སྟེ། རྡོ་རྗེ་རྟའི་འདུར་གླུས་སྦྲན་ནོ། ། དུས་གསུམ་བུདྡྷཱའི་སྤྲུལ་པ་དེ་དབྱིངས་ཀྱི་ངང་དུ་མི་དམིགས་པར་གྱུར་ཏོ། ། དེ་ནས་སྲིན་པོ་རུ་ཏྲས་རང་གི་གནས་སུ་འོང་བས། ཉམས་མི་དགའ་སྐྱི་གཡའ་འཇིགས་ཏེ་སྨྲས་པ། ཨེ་མ་སུ་འོང་ཞེས་སྨྲས་པ། སྲིན་མོས་བསུས་ནས་སྒེག་པོ་དཔའ་བོ་དེ་ལྟ་བུའི་ཚིག་ངན་པ་མ་གསུང་། ཁྱོད་ཀྱི་དགོངས་པ་བདག་གིས་བསྒྲུབས་ཏེ། ལྷུམས་ནའང་གདུང་འཚོབ་པ་མཆིས་སོ། །
ཞེས་བརྗོད་པས། ཁོ་ཡིད་ཆེས་ཏེ་ཆགས་པས་སྦྱོར་བ་བྱས་སོ། ། དེ་ནས་ཟླ་བ་རིམ་གྱིས་ཚང་བ་དང་། འཁོར་གཏུམ་མོ་དང་། སྲིན་མོ་རྣམས་གེ 118 — ༄ཁྱ། ། ཕུར་འགྲེལ་འབུམ་ནགལ་ལ་ཕག་གི་མགོ་ཅན་དང་། དོམ་གྱི་མགོ་ཅན་ལ་སོགས་པ་ལྟས་ངན་མང་པོ་སྐྱེས་སོ། ། རུ་ཏྲས་སྲིན་མོ་ཀྲོ་དྷཱི་ཤྭ་དཱི་ལ་བུ་སྟོན་བྱས་པས།
རྡོ་རྗེ་གཞོན་ནུ་དབུ་དགུ་ཕྱག་བཅོ་བརྒྱད་པ་རྡོ་རྗེའི་གཤོག་པས་བར་སྣང་ཁྱབ་པ་ཀྱི་ལ་ཡའི་སྒྲ་དང་བཅས་པ་སྐྱེས་པས་རུ་ཏྲ་འཁོར་དང་བཅས་པ་རྣམ་བརྒྱལ་ལོ། ། ཁ་ནས་ཁྲག་སྒྱུགས་སོ། ། རྡོ་རྗེ་ཁྲོས་པའི་རྩ་རྒྱུད་ལས། ཁྲོ་ཚུལ་ཆེན་པོ་རབ་ཏུ་ཁྲོས་པ་མཐོང་པ་ཡིས། ། སྐད་ཅིག་ཙམ་ལ་རུ་ཏྲ་དངངས་ཤིང་སྐྲག ། ཕྱོགས་བཅུ་ཀུན་ཏུ་འབྲོས་པའི་ཚུལ་ཀྱང་བསྟན། ། སྡུག་བསྔལ་ཆེན་པོ་དེ་ཡི་དུས་སུ་མྱང་། ། ཞེས་སོ། ། དེ་ནས་བརྒྱལ་བ་བསངས་པ་དང་། རུ་ཏྲ་ལངས་ཏེ་འཁོར་རྣམས་བོས་ནས།
དབང་ཕྱུག་ང་ཡི་ཕྲུ་མ་ལ། ། གང་ཕྱིར་གདུག་པ་ཆེན་པོ་སྐྱེས། ། ཁྱེད་ཀྱིས་བརླག་པའི་དུས་ལ་བབ། ། དམ་ཚིག་གང་ལ་བསྲུང་མི་བསྲུང་། ། ཡོངས་སུ་རྟོག་པ་དེ་དག་མེད་ཀྱང་སླ། ། དེ་འདྲའི་དམ་ཚིག་སྒྱུ་མ་ཡིན་པས་ན། ། དེ་ལ་དམ་ཚིག་སུ་ཞེས་ཟེར། ། ཞེས་མང་དུ་བརྗོད་པ་དང་། བདུད་ཀྱི་དམག་དཔུང་ནི་གཏིབས། བདུད་ཀྱི་རུ་མཚོན་ནི་ཕྱར།
བསྲོ་དང་ཆའི་སྒྲ་སྒྲོགས་ཤིང་བྱུང་བས། ནུ་ཏྲ་དབུ་གསུམ་ཕྱག་དྲུག་ཏུ་བྱས་ཏེ་རྩོལ་ལོ། ། ཡང་རྡོ་རྗེ་གཞོན་ནུའི་བ་སྤུའི་བུ་ག་ནས་དེ་འདྲ་བ་དཔག་ཏུ་མེད་པ་སྤྲོས་ཏེ་ངག་ཕྲོགས་ཏེ་ལྕེ་བཅད་པས་ཁྲག་གི་བོལ་བ་ལྟར་གྱུར་ཏོ། ། ཡང་རུ་ཏྲས་དབུ་དགུ་ཕྱག་བཅོ་བརྒྱད་པར་སྤྲུལ་བ་དང་། རྡོ་རྗེ་གཞོན་ནུ་དབུ་སྟོང་ཕྱག་སྟོང་དུ་སྤྲུལ་ཏེ་དབུ་དགུ་པ་བ་སྤུའི་བུ་ག་ནས་བཀྱེའོ། ། ཁྲོ་བོ་བཅུར་སྤྲུལ་བས། ཕྱོགས་སྐྱོང་བཅུ་གདན་དུ་བཏིང་ངོ་། ། རྡོ་རྗེ་གཞོན་ནུའི་སྤྱི་གཙུག་ནས་ཧ་ས་ཡ་ར་ཧྲི་ཏ་ན་ཡ་ཐོན། རུ་ཏྲའི་སྤྱི་གཙུག་ཏུ་ཞུགས་པ་དང་། རུ་ཏྲ་འགོ་བའི་ལྷ་དང་བྲལ།
གབ་པའི་སྔགས་དྲུག་ཐིམ་པས་རུ་ཏྲའི་ལུས་གངས་རིའི་རྒྱུད་ཆད་པ་ལྟར་དུ་འགྱེལ་ལོ། ། བདུད་ཀྱི་འཁོར་རྣམས་ཀྱང་བྱེར་རོ། ། དུས་དེར་རྡོ་རྗེ་གཞོན་ནུ་ལ་དུས་གསུམ་གྱི་བུདྡྷཱ་རྣམས་ཀྱིས་རྡོ་རྗེ་སྲིན་པོའི་དུར་དབྱངས་ཀྱིས་བསྟོད་དོ། ། རྡོ་རྗེ་རྟའི་ཚོགས་ཀྱིས་རྟའི་རྔམ་དབྱངས་ཀྱིས་དཔའ་བཀོད་དོ། ། དུས་དེར་རྡོ་རྗེ་གཞོན་ནུས་ཁོའི་ཁ་ཊྭཱཾ་ག་ཕྲོགས་ཏེ། ཁོ་རང་ལ་ཐུར་མར་བཙུགས་ཏེ། ཨ་ལ་ལ་ཧོ་གསུངས་ནས། ཞལ་དུ་གསོལ་ནས་ཁྱུར་མིད་མཛད་དེ་ཕྱལ་དུ་སྦྱང་ངོ་། ། སྐྱེ་བ་གྲངས་མེད་པའི་ལུས་བླངས་པ་ནི་དྲན། ལས་དགེ་སྡིག་མི་བསླུ་བ་ནི་རིག
དུས་དེར་རུ་ཏྲས་སྨྲེ་བཤགས་བརྗོད་དོ། ། དེ་ནས་རྡོ་རྗེ་གཞོན་ནུའི་འདོམས་ནས་བཏོན་ཏེ་སྔུན་དུ་བཞག་ནས། སྤྱོ་བ་བརྒྱད་ཀྱིས་སྤྱོས་སོ། ། འཁོར་སྡེ་བརྒྱད་ཀྱིས་ཀྱང་བཤགས་པ་རེ་བྱས་ཀྱིན་རང་རང་གི་མགོ་བཅད་དེ་ཕུལ་ལོ། ། རུ་ཏྲས་སྨྲས་པ། ཀྱེ། འདོམས་ནས་བཏོན་པ་ཐུགས་རྗེ་ཆུང་་། ། འབངས་སུ་མཆིའོ་གཙིགས་མ་ཆུང་། ། བཀའ་ལས་འདས་ན་ཚིག་པར་འགྱུར། ། མ་དང་སྲིན་མོ་བྲན་མོ་རྣམས། །
འབངས་སུ་འབུལ་ལོ་བཀའ་ལ་ཐོག ། དབུས་སུ་མཆིས་སྐལ་མི་ལྡན་གྱིོ། ། — 119 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། འབར་བའི་དལ་གྱི་མཐའ་ལ་ཞོག ། ཕུད་ལ་འཚལ་སྐལ་མི་ལྡན་གྱི། ། ལྷག་མ་ཁ་ཕྲུའི་བྲན་ལ་སྩོལ། ། ཅེས་སོ། ། རྩ་རྒྱུད་ལས། རུ་ཏྲ་མ་རུངས་དེ་ཡི་དུས་སུ་བཏུལ། ། ཁྲོ་བོའི་རྒྱལ་པོ་རྡོ་རྗེ་གཞོན་ནུ་ལ། །
གཟུགས་ཀྱི་ཕུང་པོ་གདན་དུ་རབ་ཏུ་བཏིང་། ། རྣ་བའི་དབང་པོས་ཞི་བའི་ཆོས་ཀྱང་ཉན། ། ཡིད་ནི་འགྱོད་པས་སྨྲེ་བཤགས་མང་དུ་བྱས། ། ཞེས་པས་རུ་ཏྲ་གཙོ་བོའི་གདན་དུ་བཏིང་། འཁོར་རྣམས་ཀྱིས་ཕྱོགས་སྐྱོང་བཅུ་ལ་སོགས་པ་ཕོ་ཁ་སྦུབས། མོ་གན་རྐྱལ་བྱིན་པ་འཁྲིལ་བར་གདན་དུ་བཏིང་། རྣ་བས་ཆོས་ཉན་ནོ། ། དེ་ནས་རུ་ཏྲ་འདི་མ་ཧ་ཀ་ལར་བྱས་ཏེ་སངས་རྒྱས་སྟོང་གི་བསྟན་པ་བསྲུང་ནས། འོག་ཕྱོགས་ཀྱི་འཇིག་རྟེན་རྣམ་པར་རོལ་བའི་ཞིང་ཁམས་སུ་རྡོ་རྗེ་རྣམ་པར་རོལ་པའི་རྒྱལ་པོ་ཞེས་བྱ་བར་སངས་རྒྱ་བར་ལུང་བསྟན་ཏོ། ། རྒྷཾ་ཞེས་བརྗོད་པས་ཁོའི་ཐོད་མཁར་དེ་རྡོ་རྗེ་ཕུར་པའི་གཞལ་ཡས་ཁང་དུ་བྱིན་གྱིས་བརླབས་སོ། །
དེ་ནས་ཕུར་པའི་ལྷ་ཚོགས་ཐམས་ཅད་དེ་ལྟར་དུ་བྱུང་སྟེ། སྦྱང་གཞི་དང་སྦྱོང་བྱེད་ལ་དགོངས་པར་བཤད་པའོ། ། སྟོན་པའི་གླེང་གཞི་ཚར་རོ། ། གསུམ་པ་རྒྱུད་ཀྱི་གླེང་གཞི་ལ་གསུམ་སྟེ། གསང་སྔགས་རྡོ་རྗེ་ཐེག་པ་འདི་དུས་ནམ་བྱུང་བ་དང་། ཆོས་ཐམས་ཅད་ཐེག་དགུར་ཇི་ལྟར་བསྡུ་བ་དང་། རྡོ་རྗེ་ཕུར་བའི་རྒྱུད་སྡེ་འདི་རྣམས་ཐེག་པ་གསུམ་གང་དུ་གཏོགས་པ་དང་རྣམ་པ་གསུམ་མོ། ། དང་པོ་ལ་གཉིས་ཏེ། སྟོན་པས་ཇི་ལྟར་གསུངས་ཚུལ་དང་། མི་ཡུལ་དུ་དུས་ནམ་བྱུང་བའོ། །
དང་པོ་ཕྱི་རྒྱུད་སྡེ་གཉིས་ལས། ཀྲི་ཡ་ནི། སྤྲུལ་སྐུ་ཤཱཀ་ཐུབ་ཀྱིས་གསུངས་པ། ཡོ་ག་ནི་རྣམ་པར་སྣང་མཛད་ཀྱིས་གསུངས། རྣལ་འབྱོར་བླ་མེད་ཀྱི་རྒྱུད་རྣམས་ནི་སྟོན་པ་རྡོ་རྗེ་འཆང་གིས་ཆོས་འབྱུང་ཡངས་པའི་གནས་སུ་གསུངས་པའོ། ། གཉིས་པ་ནི་མི་ཡུལ་དུ་དུས་ནི་ནམ་བྱུང་བ་ལ་གཉིས་ཏེ། ཁ་ཅིག་ན་རེ། བུདྡྷཱ་མྱ་ངན་ལས་འདས་ཁར་ལུང་བསྟན་པ། ང་ནི་འདི་ནས་མི་སྣང་ནས། ། ལོ་ནི་བརྒྱད་དང་བཅུ་གཉིས་ན། །
བསྟན་པའི་སྙིང་བོ་དམ་པ་ཞིག། འཛམ་གླིང་ཤར་ལྷོའི་ཕྱོགས་མཚམས་སུ། ། དཔལ་ཞེས་བྱ་བའི་རི་ལས་བྱུང་། ། ལག་ན་རྡོ་རྗེའི་མཐུ་སྟོབས་ཀྱིས། ། ཞེས་བཤད་པ་ལས། ལོ་བརྒྱད་དང་བཅུ་གཉིས་ན་རྒྱལ་པོ་ཛཿའི་ཡུལ་དུ་བྱུང་སྟེ། རྒྱལ་པོའི་རྨི་ལམ་དུ་ཕྱོགས་ཐམས་ཅད་དུ་འོད་ཀྱིས་གང་བ་དང་། རིན་པོ་ཆེའི་གླེགས་བམ་རང་བབས་སུ་རྨིས་ནས་གཉིད་སད་པ་དང་བལྟས་པས་འདུག་སྟེ། མ་ཤེས་པས་ཌཱ་ཀི་ནཱི་ལ་གཏད། ཌཱ་ཀི་ནཱིའི་ཀེ་ཚང་ནས་ཀླུ་སྒྲུབ་ལ་སོགས་པས་རིམ་གྱིས་སྤྱན་དྲངས་ཟེར་རོ། །
ཁ་ཅིག་ན་རེ། དཔལ་རིའི་ཕུག་ནས་ཀུ་ཀུ་རི་པ་ཡོད་པས་དེས་ཤེས་སྙམ་ཞུས་པས། རུའི་བསམ་པ། རྒྱལ་པོ་གཏུམ་པས་གལ་ཏེ་མ་ཤེས་ན་ཆད་པས་གཅོད་སྲིད་པས། སྔོན་ལ་ལྟ་རྟོགས་བྱ་ཡི་གསུངས་ནས་བྱས་པས། ཁ་ཅིག་མ་ཤེས་ཏེ། དེའི་ནང་ནས་རྡོ་རྗེ་སེམས་དཔའི་— 120 — ༄། །ཕུར་འགྲེལ་འབུམ་ནགསྒྲུབ་ཐབས་ཤིག་བྱུང་ནས་བསྒྲུབས་པས་ཞལ་མཐོང་སྟེ། དེས་པོ་ཏི་རྣམས་བཤད་པས་དེ་ནས་བྱུང་ངོ་ཟེར་རོ། ། རང་གཞུང་ནི་རྒྱུད་སྡེ་རྣམས་ནས།
སྤྲུལ་སྐུ་ཤཱཀྱ་ཐུབ་པ་མྱ་ངན་ལས་འདའ་ཁར། རིགས་ཅན་ལྔ་མ་གཏོགས་སློབ་མ་རྣམས་འདུས་པས། དེའི་ནང་ནས་རིག་འཛིན་གྱི་རྒྱལ་པོ་ཀུཉྫ་རས་ཞུས་པས། རྒྱུ་མཚན་ཉིད་ཀྱི་ཐེག་པ་སྡེ་སྣོད་གསུམ་པོ་གསུངས་ཀྱང་། འབྲས་བུ་གསང་སྔགས་ཀྱི་ཐེག་པ་མ་གསུངས་པར་མྱ་ངན་ལས་འདའ་འམ། གདུང་གསོབ་པའི་སྐྱེས་བུ་སུ་འོང་ཞེས་པ་ལ་སོགས་པ་ཞུས་པས། བུདྡྷཱའི་ཞལ་ནས་ཐེ་ཚོམ་ཞུ་བ་ལེགས་སོ། ། དེ་ཁོ་ན་ཉིད་ངེས་པའི་ཐེག་པ་གསང་སྔབ། ས་ཆེན་པོ་སྟེ། གནས་སྐབས་གཉིས་དང་བཅུར་འབྱུང་སྟེ།
གང་ཞེ་ན། རྨོངས་པ་གདུང་བ་སེལ་བ་ནའང་འབྱུང་། གང་སྒྲོན་མ་ཡོངས་སུ་བཀོད་པ་ནའང་འབྱུང་། གང་གི་ཉེས་པ་རྙེད་པ་ནའང་འབྱུང་། སྙིང་བོ་བྱང་ཆུབ་ཏུ་ངེས་པ་ནའང་འབྱུང་། དགོངས་པ་ངེས་པར་འགྲེལ་བ་ནའང་འབྱུང་། གདུལ་བྱ་ཐབས་ལ་བབ་པ་ནའང་འབྱུང་། བྱིན་རླབས་གནང་བ་ནའང་འབྱུང་། བརྒྱུད་པ་ཐམས་ཅད་གྲགས་པ་ནའང་འབྱུང་། གང་གིས་ཆེད་དུ་མཛད་པ་ནའང་འབྱུང་།
ལུང་ཆེན་ངེས་པར་བསྟན་པ་ནའང་འབྱུང་། ལས་རྒྱུན་ཡོངས་སུ་གཅོད་པ་ནའང་འབྱུང་། དགོངས་པ་རྣམ་པར་འགྲོ་བ་ནའང་འབྱུང་། ཐམས་ཅད་ནས་ཐམས་ཅད་དུ་འབྱུང་ངོ་། ། ཀུན་ཏུ་སྣང་བར་འགྱུར་རོ་ཞེས་གསུངས་སོ། ། གདུང་འཚོབ་སྐྱེས་བུ་ཕྱག་ན་རྡོ་རྗེ་འབྱུང་བར་འགྱུར་རོ། ། ཞེས་གསུངས་ནས་མྱ་ངན་འདས་པར་གྱུར་ཏོ། ། དེ་ནས་ལོ་བརྒྱད་དང་བཅུ་གཉིས་འདས་པ་དང་། དམ་པའི་རིགས་ཅན་ལྔ་ནང་དུ་ཡང་དག་འཇོག་ལས་ལངས་ཏེ། བུདྡྷཱ་འདས་པ་ལ་ངུས་ནས།
རི་མ་ལ་ཡ་གནམ་ལྕགས་ཡོད་པའི་རྩེར་འདུས་ཏེ། ཁ་གནམ་དུ་བལྟས་ནས་མགྲིན་གཅིག་ཏུ་སྨྲས་པ། ཨེ་མ་ཀྱི་ཧུད་ཨེ་མ་ཀློང་། ཡེ་ཤེས་ཀྱི་སྒྲོན་མེ་ནུབ་པས་མུན་པ་གང་གིས་སེལ། སྟོན་པ་འདས་ནས་བདུད་དང་མུ་སྟེགས་སུ་ཡིས་འདུལ། ངེས་དོན་གསང་སྔགས་དུས་ནམ་འབྱུང་། རིན་ཐང་མེད་པའི་རིན་པོ་ཆེ་དུག་དང་ནམ་བརྗེ། བུདྡྷཱའི་བསྟན་པ་ནམ་འབྱུང་། ཅི་ཙམ་གནས། ཐ་མ་གར་ནུབ་འགྲོ།
མྱ་ངན་འདས་ནས་གར་གཤེགས། གང་དུ་བཞུགས། འཇིག་རྟེན་མགོན་མེད་རྣམས་ཀྱི་མགོན་སྐྱབས་སུས་བྱེད། གདུང་འཚོབ་སུས་བྱེད་ཅེས་པ་ལ་སོགས་པ་གདུང་བ་ཉི་ཤུ་རྩ་ལྔ་བཏོན་ཏོ། ། གདུང་བ་དེ་རྒྱལ་བ་རྒྱ་མཚོ་རྣམས་ཀྱིས་གསན་ནས། གསང་བདག་ཕྱག་རྡོར་ལ་གདུང་བ་སེལ་བར་བསྐུལ་བས། ཕྱག་རྡོར་གྱིས་རི་མ་ལ་ཡའི་རྩེར་བྱོན་ནོ། ། རིགས་ཅན་ལྔ་པོ་ངོ་མཚར་སྐྱེས་ཏེ། སུ་ཡི་ཕ་གང་མ་གང་ཡུལ་གང་ཡིན་དྲིས་པས། སྨྲས་པ།
ང་ནི་མི་འཁྲུགས་རྡོ་རྗེ་ཡིན། ། སྟོང་པ་ཆེན་པོ་ང་ཡི་ཡུལ། ། རྡོ་རྗེ་རིགས་ཆེན་ང་ཡི་གདུང་། ། ཕ་ནི་ཐབས་མཆོག་དཔག་ཏུ་མེད། ། མ་ནི་ཤེས་རབ་བརྗོད་ལས་འདས། ། ཐོག་གེ 121 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མ་མེད་པའི་དུས་ཀྱི་ཚེ། ། ང་ཡི་ཡིད་བཞིན་ནོར་བུ་སྟོར། ། ནོར་བུ་རིན་ཆེན་བདུད་རྩི་དེ། །
ཡོད་པ་མ་དྲན་སྟོར་བ་ཚོར། ། ཐར་མེད་ནད་ཀྱིས་གཟིར་གྱུར་ཅིང་། ། མུན་པ་མུན་ནག་སྨག་ཏུ་འཁྱམས། ། བཤེས་གཉེན་དམ་པ་ཞིག་གིས་བསྟན། ། ནོར་བུ་རིན་ཆེན་རྩད་བཅད་པས། ། གཞན་ལས་མ་རྙེད་རང་ལས་རྙེད། ། རྙེད་པ་ཉིད་ན་རྙེད་མེད་དེ། ། སྟོར་བ་ཉིད་ལ་སྟོར་བྲལ་མེད། ། ཤེས་པ་རྙེད་བཏགས་མ་ཤེས་ལ། ། སྟོར་ཞེས་ཐ་སྙད་བཏགས་པར་ཟད། །
འདིར་འགྲོས་གསལ་བར་བཤད་བྱས་པས། ། ལྷ་དང་མི་ཡི་རིག་འཛིན་ལས། ། རིམ་པར་བརྒྱུད་དེ་གྲགས་པར་འགྱུར། ། ཞེས་གསུངས་པ་དང་། ཡང་ཞུས་པ། སྔར་གྱི་གདུང་བ་བསལ་དུ་གསོལ། ། བྱས་པས། གསང་བདག་གིས་བཀའ་སྩལ་བ། ཡེ་ཤེས་སྒྲོན་མེ་ནུབ་ཀྱིས་གདུང་བ་ལ། ། སངས་རྒྱས་མྱ་ངན་ཡོངས་མི་འདའ། །
ཆོས་ཀྱང་ནུབ་པར་མི་འགྱུར་ཏེ། ། མ་རིག་སྨིན་མཛད་འདུལ་བ་ན། ། ལེ་ལོ་ཅན་ལ་ཕན་གདགས་ཕྱིར། ། བྱུང་ནས་མྱ་ངན་འདའ་བར་སྟོན། ། སེམས་ཉིད་འོད་གསལ་མུན་པ་སེལ། ། ཞེས་སོ། ། བདུད་དང་མུ་སྟེགས་སུས་འདུལ་ལ། ། གང་དག་གདུག་པ་མ་རུངས་པ། ། བདག་མེད་སྟོང་པའི་སྟོབས་ཀྱིས་འདུལ། ། ཞེས་སོ། །
གསང་སྔགས་ནམ་འབྱུང་ལ། གསང་སྔགས་གདུལ་བྱའི་སྣོད་ལས་འབྱུང་། བཙོང་ན་ཅི་ཉེས་ལ། དུག་དང་བདུད་རྩི་བརྗེ་བ་ནི། ། གཉིས་ཀ་ཕུང་བྱེད་བརླག་པར་འགྱུར། ། ཞེས་སོ། ། བསྟན་པ་གར་འབྱུང་གར་ནུབ་ལ། ། དང་པོ་སྐྱེ་འགག་མེད་ལས་བྱུང་། ། ཐ་མ་བསྡོད་བྲལ་མེད་པར་འགྱུར། ། ཐོག་མ་ཐ་མ་མེད་པས་ན། །
བྱུང་ཡང་སྔ་ཕྱི་ཡོད་མ་ཡིན། ། ཞེས་སོ། ། འདི་ནས་གར་གཤེགས་གར་བཞུད་ལ། ། འདི་ནས་དེ་བཞིན་ཉིད་འདིར་གཤེགས། ། བརྡལ་ཁྱབ་ཆེན་པོའི་ཞིང་ན་བཞུགས། ། སེམས་ཉིད་འོད་གསལ་བསྟན་པ་སྒྲོགས། ། ཞེས་སོ། ། མགོན་མེད་མགོན་སྐྱབས་སུས་བྱེད་ལ། ། སྐྱེ་མེད་དབྱིངས་ཀྱི་ཡེ་ཤེས་དེ། ། སེམས་ཅན་མགོན་མེད་སྐྱབས་ཆེན་ཡིན། །
ཅེས་སོ། ། སངས་རྒྱས་ཀྱི་གདུང་འཚོབ་སུ་འབྱུང་ལ། དཔག་ཏུ་མེད་པའི་རྒྱལ་བ་རྣམས། ། འཁོར་བའི་སེམས་ཅན་བརྒྱུད་ལས་འབྱུང་། ། འཁོར་བའི་སེམས་ཅན་རྒྱུན་ཆད་ནས། ། སངས་རྒྱས་གདུང་ཡང་རྒྱུན་ཆད་ཡིན། ། སྤྲུལ་པ་རང་བྱུང་རང་ཞི་ལས། ། དེ་ཉིད་དེ་ལ་ནུབ་པ་མེད། ། འདས་དང་མ་འདས་གཅིག་ཉིད་དེ། ། བྲལ་དང་མ་བྲལ་ག་ལ་ཡོད། །
ཅེས་པ་ལ་སོགས་པ་རྒྱ་ཆེར་གསུངས་པས་བསལ་ལོ། ། དེས་ན་རྨོངས་པ་གདུང་བ་སེལ་ཙ་ནའང་གསང་སྔགས་འབྱུང་ཞེས་པའི་དོན་ནོ། ། གཉིས་པ་གདུལ་བྱ་ཐབས་ལ་བབ་ཙ་ནའང་གསང་སྔགས་འབྱུང་སྟེ། རུ་ཏྲ་བཏུལ་ཙ་ནའང་བྱུང་བར་ལུང་སྟོན་པའི་གླེང་གཞིར་བསྟན་ཟིན་ཏོ། ། གསང་སྔགས་ཀྱི་བྱུང་ཚུལ་ཚར་རོ། ། གཉིས་པ་ཆོས་ཐམས་ཅད་ཐེག་པར་རིམ་པ་དགུར་ཇི་ལྟར་བསྡུ་ན། དེ་ལ་གཉིས་ཏེ། — 122 — ༄། །ཕུར་འགྲེལ་འབུམ་ནགསྐུ་གསུམ་ལས་བཤད་ཚུལ་དང་། ཐེག་པ་རིམ་པ་དགུར་བཤད་པའོ། །
དང་པོ་ནི། རྩ་རྒྱུད་རྡོ་རྗེ་ཁྲོས་པ་ལས། ཕུན་སུམ་ཚོགས་པའི་གནས་འདི་རུ། ། སྐྱེ་མེད་འཆི་བ་མེད་པའི་ངང་། ། སྤྲོས་མེད་བསྡུ་བ་མེད་པའི་ངང་། ། ངང་ཉིད་རྡོ་རྗེའི་ཆོས་དབྱིངས་ལས། ། ཆོས་སྐུའི་བྱིན་རླབས་ལོངས་སྐུ་ལས། ། སྟོན་པའི་ཚུལ་དུ་ང་ཡིས་བསྟན། ། རྡོ་རྗེའི་དོན་དང་མི་འགལ་བར། ། རྒྱུད་རྣམས་ལེགས་པར་བཤད་པར་བྱ། །
ཞེས་པས། དང་པོ་ཆོས་སྐུའི་སྟོན་པ་ལ་གསུམ་སྟེ། སྟོན་པ་ནི་སྤྲོས་མེད་ཡེ་ཤེས་སོ། ། སངས་རྒྱས་ཀུན་གྱི་ཡེ་ཤེས་སྐུ། ། ཞེས་སོ། ། གནས་ནི་ཆོས་ཀྱི་དབྱིངས་ཏེ། ངང་ཉིད་རྡོ་རྗེའི་ཆོས་དབྱིངས་ལས། ། ཞེས་སོ། ། འཁོར་ནི་རང་སྣང་སྟེ། འབར་བའི་ཁྲོ་བོ་མི་བཟད་པ། །
ཞེས་སོ། ་ ། ལོངས་སྐུ་ལ་གསུམ་སྟེ། སྟོན་པ་ནི་འོད་དང་རྒྱན་འབར་བའོ། ། མཚོན་ཆེན་སྔོན་པོ་འབར་བ་ཡིས། ། ཞེས་སོ། ། གནས་འོག་མིན་ཏེ། ནམ་མཁའི་དཀྱིལ་ནས་ཞེས་སོ། ། འཁོར་ལོ་ཁྲོ་བོ་ཁྲོ་མོ་སྟེ། ། སྲིད་པ་རྡོ་རྗེ་ཕུར་པའི་ལྷ། ། ཞེས་སོ། །
སྤྲུལ་སྐུ་ལ་གསུམ་སྟེ། སྟོན་པ་ནི་རྡོ་རྗེ་འཆང་ངོ་། ། རྡོ་རྗེ་ཁྲོས་པས་ཞེ་སྡང་གཅོད། ། ཅེས་སོ། ། གནས་ནི་བྷ་ག་སྟེ། སྐུ་ཡི་དབྱིག་ཏུ་བདག་བསྐྱེད་ཅིང་། ། ཞེས་སོ། ། འཁོར་ནི་རིགས་དྲུག་ལྷར་བསྐྱེད་པ་སྟེ། སྲིད་པ་རྡོ་རྗེ་ཕུར་པའི་ལྷ། ། ཞེས་སོ། །
དེས་ན་ལོངས་སྤྲུལ་གཉིས་ཀྱི་རྒྱུད་སྡེ་གསུངས་པས་ན། དམ་ཚིག་ཆེན་པོའང་སྤྲུལ་པ་ཆེན་པོའི་དུས་ལ་བབ། ཅེས་སོ། ། གཉིས་པ་ནི། དེས་ན་རྡོ་རྗེ་ཁྲོས་པ་རྩ་རྒྱུད་ལས། གང་ཟག་རྟག་ཆད་བྱེ་བྲག་སྨྲ། ། འཇིག་རྟེན་བྱིས་པ་སྐྱེ་བོ་དམན། ། གཟུང་བྱ་འཛིན་པའི་ཉན་ཐོས་དང་། ། རང་རྒྱལ་རང་སེམས་འཛིན་པ་དང་། ། རྒྱུ་འབྲས་འགལ་སྒྲུབ་བྱང་ཆུབ་སེམས། །
ཡང་དག་རྗེ་ལྟར་ཀྲི་ཡ་དང་། ། དོན་དམ་གྲོགས་ཚུལ་ཡོ་ག་དང་། ། ལྟ་སྤྱོད་གཉིས་འཛིན་ཨུ་པ་ཡ། ། ཆ་མཐུན་ཙམ་ལས་དོན་དམ་མིན། ། མཆོག་གྱུར་རྡོ་རྗེ་ཕུར་པ་འདི། ། སྣ་ཚོགས་སེམས་ཀྱི་རྣམ་འཕྲུལ་ཙམ། ། མ་ཧཱ་ཡོ་གའི་རྒྱུད་ལས་བསྐྱེད། ། སེམས་ཉིད་སྒྱུ་མའི་རང་བཞིན་ལ། ། ཨ་ནུ་ཡོ་གའི་ལམ་ལྟར་བསྒོམ། ། སྐྱེ་མེད་འགགས་མེད་སྤྲོས་བྲལ་བའི། །
ཨ་ཏི་ཡོ་གའི་འབྲས་བུར་རྫོགས། ། ཅི་ཕྱིར་ཐབས་དང་ཤེས་རབ་དབྱིངས། ། རང་བྱུང་ཡེ་ཤེས་ཡིན་ཕྱིར་རོ། ། ཞེས་གསུངས་པས་ཐེག་པ་དགུ་ནི་བློ་ཐ་མ་ལ་གསུམ། འབྲིང་ལ་གསུམ། རབ་ལ་གསུམ་སྟེ་དགུའོ། ། དང་པོ་ནི། ཐ་མའི་ཐ་མ་ལ་ཉན་ཐོས་ཀྱི་ཐེག་པ། ཐ་མའི་འབྲིང་ལ་རང་རྒྱལ་གྱི་ཐེག་པ། ཐ་མའི་རབ་ལ་བྱང་ཆུབ་སེམས་དཔའི་ཐེག་པའོ། །
ཡང་འབྲིང་གི་ཐ་མ་ལ་ཀྲི་ཡའི་ཐེག་པ། འབྲིང་གི་འབྲིང་ལ་ཨུ་པ་ཡ། འབྲིང་གི་རབ་ལ་ཡོ་གའི་ཐེག་པའོ། ། ཡང་རབ་ཀྱི་ཐ་མ་ལ་རྒྱུད་མ་ཧཱ་ཡོ་གརབ་ཀྱི་འབྲིང་ལ་ལུང་ཨ་ནུ་ཡོ་ག རབ་ཀྱི་རབ་ལ་མན་ངག་ཨ་ཏི་ཡོ་ག་སྟེ་དེ་ལྟར་དགུའོ། ། དེས་ན་རྡོ་རྗེ་ཕུར་པ་འདི་སྤྱོད་པ་ནི་མ་ཧཱ་ཡོ་ག་དང་མཐུན། ལྟ་བ་ནི་ཨ་ཏི་ཡོ་ག་ལྟར་རྟོགས། — 123 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྒོམ་པ་ནི་ཨ་ནུ་ཡོ་ག་ལྟར་བསྒོམས་པས་གོལ་ས་མེད་པའོ། ། དེ་ཡང་ལུང་ཨ་ནུ་ཡོ་ག་ལ་རྒྱུད་སྡེ་དཔག་ཏུ་མེད་ཀྱང་།
བསྡུ་ན་ཐབས་ཀྱི་རྒྱུད། ཤེས་རབ་ཀྱི་རྒྱུད། ཐབས་ཤེས་རབ་གཉིས་སུ་མེད་པའི་རྒྱུད། གསང་བ་སྤྱི་རྒྱུད་ཆེན་པོའི་རྒྱུད་དང་བཞིར་ཡོད་པ་ལས། དེ་ཡང་ལྷ་མོ་མང་། མི་དམིགས་པ་ཤས་ཆེ་སྟེ། ཤེས་རབ་ཀྱི་རྒྱུད། ལྷ་ཕོ་མང་། མ་འགགས་པ་ཤས་ཆེ་སྟེ། དེ་ཐབས་ཀྱི་རྒྱུད།
ལྷ་ཕོ་མོ་གཉིས་ཀ་སྟོན་པ་གཉིས་མེད་རྒྱུད། ལྟ་བ་སྐྱེ་མེད་སྤྲོས་བྲལ་སྟོན་པས་ཕུར་པ་ནི་ཐབས་ཤེས་རབ་གཉིས་མེད་རྒྱུད་དེ། གསང་བ་སྤྱི་རྒྱུད་ཆེན་པོ་བྱ་བ་ཡིན་ནོ། ། ཐེག་པ་དགུར་བསྡུ་བ་ཚར་རོ། གསུམ་པ་གར་གཏོགས་ངོས་བཟུང་བ་ལ་གཉིས་ཏེ། དྲང་དོན་དང་སྦྱར་བ་དང་། ངེས་དོན་དང་སྦྱར་བའོ། ། དང་པོ་ནི། འོ་ན་རྡོ་རྗེ་ཕུར་པ་འདི་རྒྱུད་གང་ནས་བཏུས། མདོ་གང་གིས་གཏན་ལ་འབེབས།
ལུང་གང་ནས་བཤད། བླ་མའི་གདམས་ངག་གང་སྟོན་ཞེ་ན། རྒྱུད་རིགས་པ་མཆོག་གི་རྒྱུད་བིཁྱོཏྟ་མ་ལ་འབུམ་སྡེའི་ནང་ནས་རྡོ་རྗེ་རིགས་ཀྱི་ལེའུ་ཕྱུང་བ་ཡིན་ནོ། ། མདོ་ཁུ་བྱུག་རོལ་པས་གཏན་ལ་འབེབས། ལུང་ནི་དཀར་པོ་གནས་ལུང་། དམར་པོ་སྲོག་ལུང་། ནག་པོ་སྔགས་ལུང་ལ་སོགས་ཀྱིས་བཤད་དོ། ། གདམས་ངག་ནི་སློབ་དཔོན་པད་འབྱུང་གི་ཞལ་གདམས་ཡོད་པའོ། ། བསྐྱེད་པའི་རིམ་པ་ཕུར་པ་གསང་རྒྱུད་ནས་སྟོན། རྫོགས་རིམ་ཐམས་ཅད་ཕུར་པ་མྱང་འདས་ནས་སྟོན།
གབ་པའི་སྔགས་དྲུག་གབ་པ་འཁོར་ལོ་ནག་པོ་ནས་སྟོན། ལས་ཀ་ཐམས་ཅད་ཕུར་པ་ངན་སྔགས་གཙུག་ལག་གི་རྒྱུད་ལས་སྟོན་ཏོ། ། རྒྱུད་སྡེ་མང་པོའི་བཅུད་བསྡུས་པ་ཡིན་ནོ། ། དེས་ན་ཐེག་པ་ཆེ་ཆུང་གཉིས་ལས་ཆེན་པོ། སྔགས་དང་མཚན་ཉིད་གཉིས་ལས་སྔགས། སྔགས་ལའང་ཕྱི་ནང་གཉིས་ལས་ནང་པ། ཐེག་པ་དགུ་ལས་ཐེག་པ་བརྒྱད་པ་ཡིན་ནོ། ། དྲང་དོན་ཚར་རོ། ། གཉིས་པ་ངེས་དོན་དང་སྦྱར་ན། ཆོས་ཐམས་ཅད་ལ་རྡོ་རྗེ་ཕུར་པས་མ་ཁྱབ་པ་མེད་དེ་ཐེག་པ་རིམ་པ་དགུ།
མདོ་སྡེ་བཅུ་གཉིས། རྒྱུད་སྡེ་བཞི། སྡེ་སྣོད་རིན་པོ་ཆེ་རྣམ་པ་གསུམ། བསླབ་པ་གསུམ། རྒྱུད་ལུང་མན་ངག་ཐམས་ཅད་ལ་ཁྱབ་པའོ། ། དང་པོ་ནི། ཉན་ཐོས་ལ་ཕུར་པ་བསངས་ནུ་ནག་པོ་བྱུང་། རང་སངས་རྒྱས་ལ་ཕུར་པ་གཟེ་མ་ནག་པོ་བྱུང་། བྱང་ཆུབ་སེམས་པ་ལ་ཕུར་པ་གསང་བ་ནག་པོ་བྱུང་། ཀྲི་ཡ་ལ་ཕུར་པ་རྡོ་རྗེ་རྣམ་འཇོམས་བྱུང་།
ཡོ་ག་ལ་ཕུར་པ་སྒྱུ་འཕྲུལ་དྲྭ་བ་བྱུང་། ཨུ་པ་ཡ་ལ་ཕུར་པ་གཙུག་ཏོར་དཀར་ནག་བྱུང་། རྒྱུད་མ་ཧཱ་ཡོ་ག་ལ་ཕུར་པ་ཁུ་བྱུག་རོལ་པ་བྱུང་། ལུང་ཨ་ནུ་ཡོ་ག་ལ་ཕུར་པ་བིཁྱོཏྟ་མ་ལ་འབུམ་སྡེ་བྱུང་། མན་ངག་ཨ་ཏི་ཡོ་ག་ལ་ཕུར་པ་སྟག་སེང་ཁ་འཐབ་ཀྱི་རྒྱུད་བྱུང་ངོ་། ། ཡང་རྡོ་རྗེ་ཕུར་པ་ལ། རྒྱུད་མདོ་སྡེ་དང་འབུམ་སྡེར་ལོངས་པ་ཡོད་པས་མདོའི་སྡེ། ཅོ་བ་ཚིགས་བཅད་དུ་ཡོད་པས་— 124 —གྱི། ། ཕུར་འགྲེལ་འབུམ་ནགཚིགས་སུ་བཅད་པའི་སྡེ། ལྷུག་པ་དང་སྤེལ་མར་ཡོད་པས་དབྱངས་སུ་བསྙད་པའི་སྡེ།
རུ་ཏྲ་བཏུལ་བ་ལྟ་བུ་ཡོད་པས་རྨད་དུ་བྱུང་བའི་སྡེ། རྒྱུད་ལུང་ཐམས་ཅད་ཀྱི་གླེང་གཞི་ཡོད་པས་གླེང་གཞིའི་སྡེའོ། ། དེས་འགྲེའོ། ཡང་ལུས་ངག་གི་བྱ་བ་སྟོན་པས་བྱ་བའི་རྒྱུད། སེམས་ཀྱི་བྱ་བ་སྟོན་པས་རྣལ་འབྱོར་གྱི་རྒྱུད། ལུས་ངག་གཉིས་ཀའི་ལས་སྟོན་པས་གཉིས་ཀའི་རྒྱུད། ཤ་ལྔ་བདུད་རྩི་ལྔ་ལ་རོལ་པས་བླ་ན་མེད་པའི་རྒྱུད་ཡིན་ནོ། ། ཡང་རྡོ་རྗེ་ཕུར་པའི་ཆོས་ཀྱིས་སེམས་མི་མངོན་པ་མངོན་པར་བྱེད་པས་མངོན་པའི་སྡེ་སྣོད། རྩ་བ་དང་ཡན་ལག་གི་དམ་ཚིག་སྟོན་པས་འདུལ་བའི་སྡེ་སྣོད། དྲང་དོན་ངེས་དོན་སྟོན་པས་ན་མདོ་སྡེའི་སྡེ་སྣོད་ཡིན་ནོ། །
ཡང་བསྲུང་བྱ་དང་གདམས་བྱ་མང་པོ་སྟོན་པས་ལྷག་པ་ཚུལ་ཁྲིམས་ཀྱི་བསླབ་པ། སྟོང་ཉིད་སྟོན་པས་ཤེས་རབ་ཀྱི་བསླབ་པ། བསྐྱེད་རྫོགས་བསྒོམ་པ་མང་དུ་སྟོན་པས་ཏིང་ངེ་འཛིན་གྱི་བསླབ་པའོ། ། ཡང་ཕུན་སུམ་ཚོགས་པ་ལྔ་བཤད་པས་རྒྱུད་ཀྱི་རྒྱལ་པོའང་ཡིན། ལུང་དྲུག་ཅུ་རྩ་བཞི་བཤད་པས་ལུང་གི་བླ་མའང་ཡིན། གདམས་ངག་བརྒྱ་རྩ་བརྒྱད་ཀྱིས་བཤད་པས་མན་ངག་ངེས་དོན་ཡིན་ཏེ། དཀར་པོ་གནས་ལུང་ལས། ཕུར་པ་རྒྱུད་ཀྱི་རྒྱལ་པོ་ཡིན། ། ཕུར་པ་ལུང་གི་བླ་མ་ཡིན། ། ཕུར་པ་མན་ངག་ངེས་པའི་དོན། །
ཞེས་པས་མངོན་ནོ། ། རྒྱུད་ཀྱི་གླེང་གཞི་ཚར་རོ། ། ད་ནི་རྒྱུད་ཀྱི་ཁོག་དོན་དྲུག་བཤད་དེ། གང་ཞེ་ན། དང་པོ་ཕུན་སུམ་ཚོགས་པ་རྣམ་པ་ལྔས་སྒྲུབ་པ་ལས་ཀྱི་གཞི་བཟུང་། དལ་རྣམ་པ་གསུམ་སྔོན་དུ་འགྲོ་བ་དང་བཅས་པས་དོན་གྱི་ཁོག་ཕུབ། ཁམས་གསུམ་གྱིས་སྲོག་ལ་དབང་བསྐུར་ཞིང་སྲོག་གི་ཡེ་ཤེས་སེམས་དཔའི་སྲོག་ལ་དབང་བསྐུར། ཡེ་ཤེས་ཀྱི་དལ་སྤྱན་དྲངས་ཤིང་མཆོད་ཅིང་བསྙེན་པས་དངོས་གྲུབ་ཀྱི་བཅུད་བླང་། གབ་པའི་སྔགས་དྲུག་དང་ཚེ་ལུང་ཁྲུས་ལུང་གིས་ཁ་བསྐང་སྟེ་གདབ་པའི་ལས་བྱ། མནན་སྲེག་འཕང་གསུམ་གྱིས་ལས་ཀྱི་མཇུག་བསྡུ་བ་དང་དྲུག་གོ །
དེ་ལ་དང་པོ་ཕུན་སུམ་ཚོགས་པ་རྣམ་པ་ལྔས་སྒྲུབ་པ་ལས་ཀྱི་གཞི་བཟུང་བ་ནི། གཱི་ལ་ཡ་མེ་ལྕེ་གསང་བའི་རྒྱུད་ལས། གནས་དང་བདག་ཉིད་འཁོར་རྫས་དུས། ། ཕུན་སུམ་ཚོགས་པ་ལྔ་ལྡན་ན། ། ལས་རྣམས་གང་འདོད་འགྲུབ་པར་འགྱུར། ། ཞེས་པས་གང་ཞེ་ན། བདག་ཉིད་ཕུན་སུམ་ཚོགས་པ། གནས་ཕུན་སུམ་ཚོགས་པ། འཁོར་ཕུན་སུམ་ཚོགས་པ། དུས་ཕུན་སུམ་ཚོགས་པ།
རྫས་ཕུན་སུམ་ཚོགས་པའོ། ། དང་པོ་སྒྲུབ་པ་པོ་བདག་ཉིད་ཀྱང་། མུ་སྟེགས་ཅན་དང་། ལོག་ལྟ་ཅན་དང་། སྡིག་ཅན་དང་། དམ་ཉམས་ལྟ་བུས་སྒྲུབ་པས་ཆོག་གམ་ཞེ་ན། དེས་ཀྱང་མི་འགྲུབ་སྟེ། རྩ་རྒྱུད་རྡོ་རྗེ་ཁྲོས་པ་ལས། བློ་སྦྱངས་རྒྱུད་གོམས་ཏིང་འཛིན་གསལ། ། ཐེག་དགུ་སྡེ་སྣོད་དོན་ལ་མཁས། །
དད་ལྡན་ཐུགས་བརྩེ་བག་ཚ་མེད། ། རིག་འཛིན་བླ་མར་དེ་བཤད་དོ། ། ཞེས་པས་ཡོན་ཏན་བརྒྱད་དང་ལྡན་པ་དེ་རབ། སུམ་— 125 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གཉིས་ཚང་བ་དེ་འབྲིང་། ཐ་མ་གསུམ་ཆ་ཚང་བ་ཞིག་དགོས། ཡང་ན་ཡོན་ཏན་གཉིས་ཏེ་སྦྱངས་པའི་ཡོན་ཏན་དང་། རང་བཞིན་གྱི་ཡོན་ཏན་དང་ལྡན་པའོ། ། དང་པོ་ནི། རབ་རྒྱུད་སྡེ་དང་།
སྡེ་སྣོད་མཐའ་དག་ཤེས་པ། འབྲིང་ཏནྡྲ་སྡེ་བཅོ་བརྒྱད་ཤེས་པ། ཐ་མ་རང་གི་སྐོར་མ་ཉམས་པ་ཤེས་པ་ཞིག་དགོས། གཉིས་པ་ནི། རྒྱུད་བཟང་བ། ངང་རིང་བ། དད་པ་ཆེ་བ། སྙིང་རྗེ་ཆེ་བ། སྒྲུབ་པ་ལ་མོས་པའོ། ། དེ་ཡང་ཕུར་པ་མྱང་འདས་ལས།
ཕུན་སུམ་ཚོགས་པའི་སློབ་དཔོན་གྱིས། ། བྱམས་དང་སྙིང་རྗེ་སྔོན་བཏང་ལ། ། སྲིད་པའི་ཕུར་བུ་བསྒྲུབ་པར་བྱ། ། ཞེས་པས་མངོན་ནོ། ། གཉིས་པ་གནས་ནི། བཤན་པའམ། སྡིག་ཅན་གྱི་ཁྱིམ་མམ། སྐྱེ་བོ་ཐ་མའི་ཁྱིམ་མམ། སྒོ་ཁང་ངམ། སྲང་ཁ་ལྟ་བུར་སྒྲུབ་པས་འགྲུབ་བམ་ཞེ་ན།
དེས་ཀྱང་མི་འགྲུབ་སྟེ། གནས་ལ་གཉིས་ལས། བསྙེན་པའི་གནས་དང་། སྒྲུབ་པའི་གནས་སོ། ། དང་པོ་ལ་བཞི་སྟེ། སངས་རྒྱས་ཀྱི་ཞབས་ཀྱིས་བཅགས་པ་བྱིན་ཆེ་བའི་གནས་དང་། གྲུབ་པ་ཐོབ་པ་བཀྲ་ཤིས་པའི་གནས་དང་། གཞུང་དང་མཐུན་པ་སྒྲུབ་ཐག་ཉེ་བའི་གནས་དང་། ཡིད་དང་མཐུན་པ་ཉམས་དགའ་བའི་གནས་སོ། ། དེ་ལྟར་ཡང་མྱང་འདས་ལས།
གནས་ཀྱི་དམ་པ་བསྟན་པ་ལས། ། གཞུང་ལྡན་བཀྲ་ཤིས་བྱིན་ཅན་དང་། ། ཉམས་དགའ་བ་ཡི་གནས་དང་བཞི། ། ཞེས་པས་མངོན་ནོ། ། དེ་ཡང་དང་པོ་ནི། སངས་རྒྱས་ཀྱི་ཞབས་ཀྱིས་བཅགས་པའི་རྒྱལ་པོའི་ཁབ་བམ། བྱ་རྒོད་ཕུང་པོའི་རི་ལྟ་བུའོ། ། གཉིས་པ་གྲུབ་པ་ཐོབ་པ་བཀྲ་ཤིས་པའི་གནས་ནི་སྤ་གྲོ་སྟག་ཚང་སེང་གེ་ཕུག་ལྟ་བུའོ། ། གསུམ་པ་གཞུང་དང་མཐུན་པ་ལ་གཉིས་ཏེ། སྤྱིའི་གཞུང་དང་མཐུན་པ་དང་།
འདི་རང་གི་གཞུང་དང་མཐུན་པའོ། ། དང་པོ་ནི། གནས་དེའི་ཤར་གདལ་བ་དང་འདྲ་བ། ལྷོ་བྲེས་པ་འདྲ་བ། ནུབ་སྐྱོབས་པ་འདྲ་བ། བྱང་སྐྱོར་བ་འདྲ་བ། ཡང་ན་ཤར་ན་རིའམ་བྲག་འབྲུའི་ཕུང་པོ་གདལ་བ་འདྲ་བ། ལྷོ་ན་རིའམ་བྲག་དར་དཀར་གྱི་ཡོལ་བ་འདྲ་བ། ནུབ་ན་རིའམ་བྲག་རྒྱལ་པོ་གདན་ལ་བཞུགས་པ་འདྲ་བ། བྱང་ན་རིའམ་བྲག་བཙུན་མོ་གོ་ཟུ་གྱོན་པ་འདྲ་བ་ཡོད་ན་བཟང་ངོ་། །
ཡང་ན་ཞིབ་ཏུ་བརྟགས་ཏེ། ཤར་ལྷོ་ན་མེ་ལྷའི་དུད་རིས་མེད་པ། ལྷོ་ནུབ་ན་སྲིན་པོའི་མདུང་རྩེ་མེད་པ། ནུབ་བྱང་ན་རླུང་ལྷའི་བ་དན་མེད་པ། བྱང་ཤར་ན་དབང་ལྡན་གྱི་རྦབ་ཁུང་མེད་པར་བཙལ་ལོ། ། གཉིས་པ་འདི་རང་གི་གཞུང་དང་མཐུན་པ་ལ། རིའམ་བྲག་རྡོ་རྗེ་གཞོན་ནུའི་སྐུ་འགྱིང་བ་འདྲ་བ་ལ་འདུག་ན་གཙོ་བོ་ཉེ་བར་འོང་། རིའམ་བྲག་ཁྲོ་བོའི་སྐུ་འགྱིང་བ་འདྲ་བ་ལ་འདུག་ན་ཁྲོ་བོ་བཅུ་ཉེ་བར་འོང་། རིའམ་བྲག་མགོ་བརྙན་གྱི་སྐུ་འགྱིང་བ་འདྲ་བ་ལ་འདུག་ན་མགོ་བརྙན་ཉེ་བར་འོང་། ཤར་ལྷོའི་མཚམས་ན་བྲག་གཅན་གཟན་ཐུར་ལ་རྒྱུག་པ་འདྲ་བ་འདུག་ན་ཤྭ་ན་མ་ཉེ་བར་འོང་།
ལྷོ་ནུབ་མཚམས་ན་མཚོ་བཞི་— 126 —གྱི། ། ཕུར་འགྲེལ་འབུམ་ནགབསྐྱིལ་བ་འདྲ་བ་འདུག་ན་བསེ་མོ་ཉེ་བར་འོང་། ནུབ་བྱང་མཚམས་ན་སྐྱེས་བུ་ཞུབ་དཀར་ལངས་པ་འདྲ་བ་འདུག་ན་སྐྱེས་བུ་གིང་ཉེ་བར་འོང་། བྱང་ཤར་མཚམས་ན་བུད་མེད་ནག་མོ་དར་འཕྱར་བ་འདྲ་བ་འདུག་ན་རེ་མ་ཏི་ཉེ་བར་འོང་ངོ་། ། བཞི་བ་ཡིད་དང་མཐུན་པ་ཉམས་དགའ་བའི་གནས་ནི། ཕུ་ནས་དྲི་མ་མེད་པའི་ཆུ་འབབ་པ། མདའ་ན་རྩི་ཤིང་ནགས་ཚལ་ལོ་འདབ་རྒྱས་པ། བྱ་སྐད་རྣམ་པ་སྣ་ཚོགས་སྒྲོག་པ་སྟེ། གསང་རྒྱུད་ལས། མེ་ཏོག་མང་པོའི་གླིང་ཡོད་དང་། །
རི་ནི་རིན་ཆེན་སྤུངས་པ་འདྲ། ། སྐྱེད་མོས་ཚལ་དང་དཔག་བསམ་ཤིང་། ། ངང་བ་བུང་བའི་སྒྲ་སྒྲོགས་ཅིང་། ། སྐད་སྙན་བྱ་ནི་སྣ་ཚོགས་སྒྲོགས། ། གནམ་ནི་འཁོར་ལོ་རྩིབས་བརྒྱད་འདྲ། ། ས་ནི་པདྨ་འདབ་བརྒྱད་འདྲ། ། གནས་ནི་དབྱིབས་ལེགས་ཁ་ཤར་བལྟས། ། ཞེས་སོ། ། གཉིས་པ་སྒྲུབ་པའི་གནས་ནི། གནམ་ནི་གྲི་འདྲ་བ།
ས་གྲུ་གསུམ། ལོགས་ལ་ཚེར་མ་ཅན་སྐྱེས་པ་སྟེ། མྱང་འདས་ལས། དྲག་པོ་གནས་ཀྱི་དམ་པ་ནི། ། དུར་ཁྲོད་ཤིང་གཅིག་རྒྱ་གྲམ་ལམ། ། གཅན་གཟན་མང་པའི་རྒྱུ་སྲང་དང་། ། གནམ་ནི་གྲི་འདྲ་ས་གྲུ་གསུམ། ། ལོགས་ལ་ཚེར་མ་ཅན་གྱི་ཤིང་། ། དེ་ནི་དྲག་པོའི་སྒྲུབ་གནས་སོ། ། ཞེས་པས་མངོན་ནོ། །
གསུམ་པ་འཁོར་ཕུན་སུམ་ཚོགས་པ་ནི། དམ་ཉམས་སམ། རང་བཞིན་ངན་པ་ཅན་ནམ། མཁོན་གྲིབ་ཅན་གྱིས་འོང་ངམ་ཞེ་ན། དེས་མི་འོང་སྟེ། མཚན་ཉིད་དང་དབྱེ་བའོ། ། དང་པོ་ནི། རྩ་རྒྱུད་རྡོ་རྗེ་ཁྲོས་པ་ལས། དད་ལྡན་དམ་ཆེ་གུས་ལ་བརྩོན། ། ཤེས་རབ་གསུམ་ལ་བློ་སྦྱངས་ཤིང་། །
རྩ་བའི་སྔགས་ཟློས་གཙང་མེེ་ཆུང་། ། དལ་བྲི་མཁས་པ་འཁོར་གྱི་རྒྱུ། ། ཞེས་པས་ཡོན་ཏན་ཀུན་ཚང་བ་རབ། འབྲིང་སུམ་གཉིས། ཐ་མ་གསུམ་ཆ་ཚང་བ་དགོས་སོ། ། ཡང་ན་བཀའ་བློ་བདེ་བ། གྱོང་ཁེངས་མེད་པ། བརྟུལ་ཤུགས་ཆེ་བ། སྒྲུབ་པ་པོ་ལ་དད་པའོ། ། དབྱེ་ན་བཞི་སྟེ།
ཕྱི་ནང་བརྡ་སྦྱོར་གྱི་འཁོར། རྡུལ་ཕྱགས་སྐྱེས་བུའི་འཁོར། ཐུགས་འཐད་པ་ཡུམ་གྱི་འཁོར། མཆོད་པ་སྟོབ་པའི་འཁོར་རོ། ། དང་པོ་ནི། ཐལ་སྐྱེལ་མེ་ལེན་ཆུ་འཆུ་བ་དེའོ། ། གཉིས་པ་ནི། གཡོས་སོགས་བྱ་བ་བྱེད་པའོ། ། གསུམ་པ་ནི། གཟུངས་མ་མཚན་ལྡན་ནོ། །
བཞི་པ་ནི། བསྙེན་སྒྲུབ་ཇི་ལྟ་བ་ཤེས་པ་དེས། རང་ཁམས་མ་བདེ་ན་ཐུན་མི་ཆག་པ་དགོས་སོ། ། གཉིས་པ་དུས་ནི། ནམ་དགའ་དགའ་དང་ཅི་ཐོད་ཐོད་གཏམ་འཆལ་དུ་གཞུག་པས་འགྲུབ་བམ་ཞེ་ན། མི་འགྲུབ་སྟེ། ཟླ་བ་དང་། ཚེས་གྲངས་དང་། སྐར་མ་དང་། གཟའ་བཞི་རྩིས་ཏེ།
གསང་རྒྱུད་ལས། ར་བ་བཞི་ལ་བསྙེན་པའི་དུས། ། འབྲིང་པོ་བཞི་ལ་སྒྲུབ་པའི་དུས། ། ཐ་ཆུང་བཞི་ལ་ལས་སྦྱོར་བྱ། ། ཞེས་པ་དང་། ཡང་ཟླ་སྟོད་ཐམས་ཅད་བཟློག་པ་ཡིན། ། ཟླ་སྨད་ཐམས་ཅད་ཐེབས་པ་ཡིན། ། ཞེས་པ་དང་ཁྱད་པར་དུ། ར་བ་བཞི་ལ་གདབ་ལས་སྡོག ། འབྲིང་པོ་བཞི་ལ་ཟོར་ལས་ལྡོག །
ཐ་— 127 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཆུང་བཞི་ལ་ལས་དག་བྱ། ། ཞེས་སོ། ། གཉིས་པ་ཚེས་ནི། གསང་རྒྱུད་ལས། དཔྱིད་ཟླ་གསུམ་ལ་བརྡེག་པ་ནི། ། ཉི་ཤུ་གཉིས(ཐ)དང་བཅུ་དྲུག(འབྲིང)བཅུ་བཞིའོ(རབ)། ། ཤར་དང་དེ་བཞིན་ཤར་ལྷོར་བལྟའོ། ། དབྱར་ཟླ་གསུམ་ལ་བརྡེག་པ་ནི། ། བརྒྱད་དང(རབ)བཅོ་ལྔ(འབྲིང)དུས་དྲུག་ཏུ(ཐ)། །
ནུབ་བྱང་བྱང་ཤར་ཁ་བལྟའོ། ། སྟོན་ཟླ་གསུམ་ལ་བརྡེག་པ་ནི། ། ཉི་ཤུ(རབ)བཅོ་བརྒྱད(འབྲིང)ཉེར་གསུམ(ཐ་མ)ལ། ། བྱང་ཤར་བྱང་དང་ནུབ་ཏུ་བལྟའོ། ། དགུན་ཟླ་གསུམ་པ་བརྡེག་པ་ནི། ། བཅུ་གསུམ(རབ)བཅུ་དྲུག(འབྲིང)ཉི་ཤུ(ཐ)དགུ། ། བྱང་དང་ལྷོ་རུ་ཁ་བལྟའོ། ། དཔྱིད་ཟླ་གསུམ་ལ་ལྡོག་པའི་དུས། ། བཅུ་བདུན་བཅུ་དགུ(རབ)ཚེས་གཅིག(འབྲིང)ཉི་ཤུ་བརྒྱད(ཐ།། ། དབྱར་ཟླ་གསུམ་ལ་བཟློག་པ་ནི། །
ཚེས་གཉིས(གཅིག་ཟེར་བའང་འདུག མཆན)ལྔ་དང་བཅོ་ལྔ་དང་། ། ཚེས་གསུམ(འབྲིང)བཅུ་དྲུག་བཅུ་བཞིའོ(ཐ་མའོ)། ། སྟོན་ཟླ་གསུམ་ལ་ལྡོག་པ་ནི། ། ཉི་ཤུ་ལྔ(རབ)དང་གསུམ(འབྲིང)དང་གཉིས(ཐ་མ)། ། དགུན་ཟླ་གསུམ་ལ་ལྡོག་པ་ནི། ། བཅོ་བརྒྱད(རབ)ཉི་ཤུ(འབྲིང)ཉེར་བདུན(ཐམའོ)ནོ། ། ཞེས་སོ། ། སྐར་མ་སྨྲེལ་པོ་དང་མགོ གཟའ་ཕུར་བུ།
ཉི་མ་བདུད་ཀྱི་ཉི་མ་དྲག་པོ་ལ་གཏད་དོ། ། བསྙེན་པ་ལ་གཟའ་སྐར་གང་བཟང་ལ་བྱའོ། ། ལྔ་པ་རྫས་དང་ཡོ་བྱད(རྟེན་དང་རྫས་མེད་ཀྱང་སྒྲུབ་ཏུ་རུང་ངམ་ཞེ་ན་མི་རུང་སྟེ)ཕུན་སུམ་ཚོགས་པ་ལ་ལྔ་སྟེ། འཚོ་བ་ཟས་ཀྱི་ཡོ་བྱད། ལྷ་སྒྲུབ་པའི་ཡོ་བྱད། ཐུགས་དམ་བསྐང་བའི་ཡོ་བྱད། དགྲ་བགེགས་གསོད་པའི་ཡོ་བྱད་དོ། ། དང་པོ་འཚོ་བ་ཟས་ཀྱི་ཡོ་བྱད་ནི། རྟེན་དང་རྫས་མི་གཙང་བས་སྒྲུབ་ཏུ་རུང་ངམ་ཞེ་ན་མི་རུང་སྟེ། བཟའ་བ།
བཅའ་བ། བཏུང་བ་སྒྲུབ་དུས་དང་སྦྱར་ཏེ་ལྡོང་ཐབས་སུ་བསྐྱེད་དགོས་ཏེ། བརྒྱ་ལམ་གལ་ཏེ་མ་འགྲུབ་ན་སྤོགས་ཆོག་དགོས་པའོ། ། གཉིས་པ་རྐྱེན་བཟློག་སྨན་གྱི་ཡོ་བྱད་ལ་གཉིས་ཏེ། ཕྱིའི་རྐྱེན་བཟློག་པ་དང་། ནང་གི་རྐྱེན་བཟློག་པའོ། ། དང་པོ་ལ་གཉིས་ཏེ། དགྲ་བཟློག་པ་དང་། བགེགས་བཟློག་པའོ། ། དང་པོ་ནི།
སྔོན་དུ་སྒྲུབ་ཁང་བཙན་པོ་རྒྱན་དང་ལྡན་པ། རྦབ་ཁུང་དང་། མདའ་གཡབ་དང་། ཡང་ཁང་དང་། བརྩེགས་ཁང་དང་། མཛོད་ཆུང་དང་ལྡན་པར་བྱའོ། ། གནས་དེར་གོ་ཆ་དང་། ཕུབ་ཆུང་དང་། མདའ་གཞུ་དང་། མདུང་ཐུང་དང་།
འཁྲུལ་འཁོར་དང་། སྦྱོགས་ཐེ་རང་རྐང་དང་ལྡན་པར་བྱའོ། ། གཉིས་པ་བགེགས་བཟློག་པ་ལ་སྲེག་རྫས་དང་། ཟོར་རྫས་དང་། ཐུན་རྫས་དང་། བཟླས་ཉུངས་དང་། ཐོད་ངན་དང་། དུག་ཁྲག་དང་། གུ་གུལ་དང་། ཚིལ་ཆེན་དང་།
རོ་རས་དང་། ཤིང་ཤུན་དང་། ལིརྒ་དང་། འཁོར་ལོའི་རྫས་རྣམས་ཚུད་པར་བྱའོ། ། གཉིས་པ་ནང་གི་རྐྱེན་བཟློག་པ་ལ་གཉིས་ཏེ། ནད་འདུས་པ་ལས་གྱུར་པ་བཟློག་པ་དང་། ཉོན་མོངས་པ་རང་དབང་མེད་པར་བཟློག་པའོ། ། དང་པོ་ནི། — 128 —གྱི། ། ཕུར་འགྲེལ་འབུམ་ནགརླུང་ལ་རླུང་སྨན་དང་།
ཚད་པ་ལ་བསིལ་སྨན་དང་། གྲང་བ་ལ་དྲོད་སྨན་དང་། མཁྲིས་པ་ལ་ལྕ་སྒ་དང་བུ་རམ། ནད་འདུས་པ་ལ་སྨན་ཐམས་ཅད་ཚང་བར་བྱ། བཙག་ཆ་དང་། ཐུར་མ་དང་། སྤྲ་བ་ལ་སོགས་པ་གསོག་གོ ། གཉིས་པ་ཉོན་མོངས་པ་ལངས་ན། ཞེ་སྡང་ལ་བྱམས་པ། འདོད་ཆགས་ལ་མི་སྡུག་པ།
གཏི་མུག་ལ་རྟེན་འབྲེལ་ལམ། ཡང་ན་ཆོས་ཐམས་ཅད་རང་བཞིན་མེད་པར་ཤེས་པར་བྱས་ལ། བླ་མའི་སྙན་བརྒྱུད་ཟབ་མོ་ཐོས་པ་ཙམ་གྱིས་གྲོལ་བ། བསྒོམ་པ་ཙམ་གྱིས་བྱིན་རླབས་འབྱུང་བ་སྟ་གོན་དུ་བྱའོ། ། གསུམ་པ་ལྷ་སྒྲུབ་པའི་ཡོ་བྱད་ལ། བྲག་བཙན་པོའམ་ས་བཟང་པོ་ལ་སྒྲུབ་ཁང་བཙན་པོ་བྱས་ལ། དེའི་དབུས་སུ་དཀྱིལ་འཁོར་འདོམ་གང་གྲུ་བཞི་པ་བརྩིགས་ཏེ་དཔངས་ཁྲུ་གང་བ། དེར་ཡང་དུར་ཁྲོད་དུ་གྲུབ་པར་བྱ་བའི་ཕྱིར་ཐོད་ཚལ་ལ་འཁོར་ལོ་རྩིབས་བརྒྱད་པ་བྲིས་ལ་གཞུག ལོངས་སྤྱོད་ཆེ་བར་བྱ་བའི་ཕྱིར་རཏྣ་ལྔ་དང་འབྲུ་སྣ་ལྔ་གཞུག ནད་ཉུང་བར་བྱ་བའི་ཕྱིར་སྨན་ལྔ་གཞུག
གྲགས་པ་ཐོབ་པར་བྱ་བའི་ཕྱིར་དྲི་ལྔ་གཞུག བུམ་གཏེར་བཅུག་ལ་མེ་ལོང་གྱི་ངོས་འདྲ་བར་བྱ། དེ་ཡང་ཤར་མཐོ་ན་ནོར་ལ་གཟན། ལྷོ་མཐོ་ན་ནད་འོང་། ནུབ་མཐོ་ན་སྲོག་ལ་གཟན། བྱང་མཐོ་ན་རིགས་རྒྱུད་ཆད། དབུས་མཐོ་ན་རང་ལ་ངན། བྱང་ཤར་དམའ་བར་བྱའོ། ། དེའི་ཟུར་བཞི་སྲུང་མའི་སྟེགས་བུ་དཔངས་སོར་བཞི། རྒྱར་ཁྲུ་རེ་ཡོད་པ་བཞི་བརྩིག་པ་བྱའོ། །
དེ་ནས་དལ་གྱི་དབུས་སུ་མིའི་ཀེང་དུས་བརླ་དང་རྗེ་ངར་དུ་བཅས་པ་རྐང་མཐིལ་གྱེན་ལ་བསྟན་པའི་ཁྲིའུ་ཆེན་པོ་གཅིག་བྱའོ། ། དེའི་སྟེང་དུ་ལྕེ་སྤྱང་གི་ཁོག་པའམ། མིའི་རྩིབས་ཁོག་གཅིག་བཞགདེའི་ནང་དུ་ཤ་སྣ་སྙིང་སྣ་འབྲུ་སྣ་ལས་བྱས་པའི་དཔལ་ཆེན་པོའི་དཀྱིལ་གཏོར་བྱ། དེའི་སྟེང་དུ་འབར་བའི་ལྷ་ཚོགས་བསྐྱེད་ལ་ཟས་ཕུད་བཏུང་ཕུད་ལོའམ་མི་རབས་སུ་འབུལ། ཐུན་མཚམས་ཀྱི་བཟླས་པ་ལ་གཞོལ། ཚིལ་ཆེན་གྱི་སྤྲིན་ཁེབས་བྱ། རྨ་བྱའི་གདུགས་ཕུབ་ལ་བཞག་གོ ། དེའི་གཡས་སུ་གཏའ་གཏོར་བཟང་དུ་བཤམ། སྲས་མཆོག་ལྔར་བསྐྱེད། ཟས་ཕུད་འབུལ།
ཟླ་བ་རེ་ལ་ཁ་བྲན། གཡོན་ནམ་རྒྱབ་ཏུ་གཏོར་མ་གསུམ་བཅའ། ཕྱིའི་ལྷ་མོ་ལྔར་བསྐྱེད་པ་ཕྱིའི་གཏོར་མ། ནང་གི་ལྷ་མོ་ལྔར་བསྐྱེད་པ་ནང་གི་གཏོར་མ། འདོད་ཡོན་ལྷ་མོ་ལྔར་བསྐྱེད་པ་གསང་བའི་གཏོར་མའོ། ། མདུན་དུ་གཙོ་བོའི་འགྱིང་ཕུར་གདན་དང་བཅས་པ་དར་མཐིང་གི་ཅོད་པན་བཏགས་པ་གཞུག དེའི་སྔོན་དུ་ལྷ་ཕུར་ལྔ་བཅུ་རྩ་གཅིག་ཐོད་པ་ནས་ཀྱིས་བཀང་བ་གཞུག གཞན་ཡང་གདབ་ཕུར་ཉི་ཤུ་རྩ་གཅིག སྒྲུབ་ཕུར་བརྒྱ་རྩ་བརྒྱད། མགྱོགས་ཕུར།
ཕུར་པ་སིལ་བུ་རྣམས་གསོག་གོ ། ཟུར་གྱི་སྲུང་མའི་སྟེགས་བུར་རང་རང་གི་དམ་རྫས་དང་། གཏོར་མ་བཤམས་ཏེ། དེའང་ལྷོར་ཤར་གྱི་སྟེགས་བུར་ཤཱ་ན་མའི་རྫས། རྒྱུད་ལས། (དམ་རྫས་ཡོད་ན་ཤུགས་ཀྱིས་འདུ། རང་ཤུགས་སུ་ལས་བྱེད་དོ། ། ) སྤྱང་ཁུ་འཕར་བ་ཝ་དང་ཁྱི། ། — 129 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཤཱ་ན་མ་ཡི་རྫས་སུ་བཞག །
མར་ཁུ་ཞག་དང་འོ་མ་ཁྲག(ལྷོནུབ་ཏུ)། བསེ་མོ་བཞི་ཡི་རྫས་སུ་བཞག ། མདའ་དར་སྟག་རས(ནུབ་བྱང་དུ)གཟིག་རས་རྣམས། ། སྐྱེས་བུ་གིང་གི་རྫས་སུ་བཞག ། བྱ་ནག(བྱང་ཤར་གྱི)ལུག་ནག་རྟ་ནག་ནལ་བུའི་ཤ། ། རེ་མ་ཏི་ཡི་རྫས་སུ་བཞག ། དཔལ་ཆེན(དབུས་སུ)རྟ་ཡི་བསྒྱིང་གཏོར་གཅིག ། དབུས་སུ་ཁྲིའུའི་སྟེང་དུ་བཞག ། ཛ་གད་རཀྟས་མཐའ་མ་བསྐོར། ། ཞེས་པས་བསྲེགས་རྫས་ཐམས་ཅད་ཤར་ལྷོ་མེ་ལྷར་བཤམ།
མནན་རྫས་ཐམས་ཅད་ལྷོ་ནུབ་སྲིན་པོར། ཟོར་རྫས་ནུབ་བྱང་རླུང་ལྷར། ཐུན་རྫས་བྱང་ཤར་དབང་ལྡན་དུ། མཆོད་རྫས་ཐམས་ཅད་རང་གི་མདུན་དུ་བཤམ། སྲོག་ལ་འཁོར་ལོ་བསྐོར་བ་ལྷོ་ནུབ་ཏུ་བཤམ་མོ། ། བཞི་པ་ཐུགས་དམ་བསྐང་བའི་ཡོ་བྱད་ནི། གནས་དེར་ཞིང་ཆེན་གྱི་བླ་བྲེ། ཞིང་ཆུང་གི་ཟ་ར་ཚགས། ཙིཏྟའི་ཕོ་ཏོག བྷདྡྷཱ་སྐམ་རློན་གྱི་ཚ་ཚར།
རྒྱུ་མ་བུས་པའི་བརླ་རྒྱན། ཤ་ཆེན་གྱི་ལང་ལིང་། རུས་ཆེན་གྱི་ཁྲལ་ཁྲོལ། ཁམས་གསུམ་གྱི་རཀྟ། དམར་གྱི་གཏོར་མ། དཔལ་གྱི་ཡང་ཕུད། ཞལ་ཟས་ཚོགས་ཀྱི་གཏོར་མ(མཆོད་པ་ཟེར་བའང་སྣང་། མཆན)རྣམས་བཤམ་མོ། ། ལྔ་པ་དགྲ་བགེགས་བསད་པའི་རྫས་ནི། སྲོག་ལ་འཁོར་ལོ་བསྐོར་བ་དང་།
སྲོག་ལ་ལིངྒཱ་བཅའ་བའོ། ། དེའི་འབྲུབ་ཁུང་གྲུ་གསུམ་པ་བཅའ་སྟེ། རྒྱུད་ལས། དཀྱིལ་འཁོར་དང་ནི་འབྲུབ་ཁུང་གཉིས། ། སོ་སོ་ཡིན་ཏེ་མི་གཅིག་གོ ། ལིངྒཱ་དང་ནི་ཉ་བོ་གཉིས། ། དམིགས་པ་གཅིག་སྟེ་རྒྱུ་མི་གཅིག ། ལིངྒཱ་ཉ་བོའི་སྙིང་གར་བཞུག ། ཅེས་པས། ཟན་ལ་ཉ་བོ་བཅའ་སྟེ།
རྒྱུད་ལས། གྲོག་མཁར་ས་དང་རྐང་རྗེས་ས། ། ཕྱི་ས་དྲི་ཆུ་གོས་དུམ་རྣམས། ། ཉ་བོ་བྱ་བའི་རྫས་སུ་བཤད། ། ཤུན་ཆེན་གྲོ་ག་ཤོག་ཤོག་རྣམས། ། ལིངྒཱ་བྲི་བའི་རྫས་སུ་བཤད། ། ཅེས་པའི་རྒྱུ་རྐྱེན་དྲུག་ལ། ཕར་རྐན་ཚུར་རྐན(རྐང་རྗེས་ས)ས། གཙུག(སྐྲ)མའི་ལོ་མ། གངས(སྣབས་ལུད) ཀྱི་དུམ་བུ།
རྣམ་སྣང(ཕྱིས)། ཤ་ཤུལ(དྲིཆུ)། ཞིང་རས(གོས་དུམ)དང་དྲུག་གོ ། ལྷ་ཁང་དང་མཆོད་རྟེན་རྙིང་བའི་ས། རབས་ཆད་ས། མི་ཕུང་ས་རྣམས་ལ་ཉ་བོ་རུས་ཤིང་དང་བཅས་པ་བྱ། ཁྲག་ནད་གཏོང་བའི་ཕྱིར་ཁྲག་སྣ་གཞུགདུག་ནད་གཏོང་བའི་ཕྱིར་དུག་སྣ་བཞག ནད་ཚད་པ་གཏོང་བའི་ཕྱིར་དྲོད་སྨན་གཞུགགྲིར་བསད་པའི་ཕྱིར་གྲི་ཁྲག་གཞུག འདྲེ་ལ་བྱེད་ན་རྟེན་གྱིས་གཞུག ལྡེར་བཟོ་བྱས་ལ་མིང་རུས་ལིངྒཱའི་སྙིང་གར་གཞུག
གཉིས་པ་ལིངྒཱ་བྲི་བ་ལ། རྒྱུད་ལས། དུས་དང་བྲི་མཁན་སྣག་ཚ་གསུམ། ། དུས་ནི་སྨིན་དྲུག་ས་འོག་དུས། ། འབྲི་མཁན་རང་བཞིན་ཡོན་ཏན་ཅན། ། སྣག་ཚ་དམེ་ཁྲག་གསུམ་གྱིས་བྱས། ། རྒྱལ་པོ་ལ་ནི་རྐྱང་ཁྲུའོ། ། བནྡེ་ལ་ནི་བཅག་ཁྲུའོ། ། སྐྱེས་པ་ལ་ནི་མཐོ་གང་ངོ་། ། བུད་མེད་ལ་ནི་མཛུབ་གང་ངོ་། །
བྱིས་པ་ལ་ནི་སོར་བཞིའོ། ། ཞེས་སོ། ། དེ་ལ་ལིགཽ་ཙཀྲ་འབྲི་དུས་སུ་ཁ་རླངས་མི་བཏང་། ལག་པས་མི་འཇུ། སྣག་ཚ་གསར་དུ་སྦྱོར། སྤྱི་བོར་རུས་བྲི། སྙིང་གར་མིང་བྲི། བརླ་ལ་བླ་དྭགས་བྲི། འདོམས་སུ་ཚ་བྲིའོ། ། — 130 —
༄༧། ། ཕུར་འགྲེལ་འབུམ་ནགསྔགས་ལ་དཔྲལ་བར་ཧ་ས་བྲི། ལྟེ་བར་ཨ་ཝེ་ཤ་བྲི། ཡན་ལག་ལ་ཤྲི་ཀྲི་བྲི། ལྕེ་ལ་ཛྭ་ལ་པ་ཡ་བྲི། སྤྱི་བོར་ཏ་ཐ་ཡ་བྲི། འདོམས་སུ་བིད་ཡ་བྲི། ཨོཾ་ལྂ་ཧཱུཾ་ལྂ་གྱིས་མཐའ་བསྐོར། རྩིབས་ཐམས་ཅད་དུ་འདུས་པ་བྲི། དེའི་མཐར་ཁྲོ་བཅུས་བསྐོར།
དེའི་མཐར་སྲུང་མའི་སྔགས་ཀྱིས་བསྐོར་རོ། ། གཏད་བྱེད་པའི་མཛེ་ཐོད་ལ་དཔྲལ་བ་ཤྲི་ཀྲི་བྲི། སྤྱི་བོར་ཏ་ཐ་ཡ་བྲི། རྣ་བར་བི་ད་ཡ་བྲི། ལྟག་པར་ཧ་ས་ཡ་ར་བྲི། མགྲིན་པར་ཨ་ཝེ་ཤ་ཡ་བྲི། རྐན་ལ་ཛ་ལ་པ་ཡ་བྲི། གཞན་འདྲ། བགེགས་གནོན་པའི་ཁྱི་ཐོད་ལ། སྨིན་མཚམས་སུ་ཧ་ས་བྲི།
འཚུལ་པར་ཨ་ཝེ་ཤ་བྲི། འགྲམ་པར་ཤྲི་ཀྲི་བྲི། རྐན་ལ་ཛྭ་ལ་ཡ་བྲི། སྤྱི་བོར་ཏ་ཐ་ཡ་བྲི། མ་མཁལ་ལ་བི་ད་ཡ་བྲི། དེ་ནས་སྔར་ལྟར་རོ། ། རྐྱེན་དྲུག་ལ། རང་ལྷར་གསལ་བ། གཟས་པ་པོ་དངོས་སུ་གསལ་བ། འབྲུབ་ཁུང་དྲེགས་པའི་ཞལ་དུ་གསལ་བ།
རྩང་ཕུར་བའི་སྲུང་མར་གསལ་བ། ཐུན་ཁྲག་མཚོན་ཆར་གསལ་བ། ཐུན་བརྒྱབ་པས་ཁོང་ཁྲག་ལུད་ནས་མྱགས་མྱགས་སོང་བར་བསམ་མོ། ། ཉ་བོ་དེའི་ལུས་ཀྱི་གནས་བཅུར་ཁྲོ་བོ་བཅུའི་ཕུར་པ་བཅུ་བཏབ་ལ་བཞག ལུས་ཀྱི་མཚོ་བཞི་ལ་སྒོ་མ་བཞིའི་ཕུར་པ་བཞི་བཏབ། གནམ་གྱི་འཇུ་ཐག་བཅད་པ་དང་། ས་ཡི་རྟེན་ཕུར་ཕྱུང་ས་རྣམས་སུ་ཕུར་པ་དྲུག་བཏབ་ལ་བཞག དེ་ཡང་བསྙེན་དུས་སུ་གན་རྐྱལ་མགོ་ཕར་བསྟན་དུ་བྱ། སྒྲུབ་དུས་སུ་ཁ་སྦུབ་མགོ་ཚུར་བསྟན་ནོ། ། དེ་རྣམས་ཤིན་ཏུ་གལ་ཆེ་བ་ཡིན་ནོ། །
སྒྲུབ་པ་ལས་ཀྱི་གཞི་བཟུང་བ་ཚར་རོ། ། སྤྱི་དོན་གཉིས་བ་དཀྱིལ་འཁོར་རྣམ་པ་གསུམ་སྔོན་དུ་འགྲོ་བ་ཕྲིན་ལས་ཀྱི་རིམ་པ་དང་བཅས་ཏེ་དོན་གྱི་ཁོག་དབུབ་པ་ལ་གཉིས་ཏེ། སྔོན་དུ་འགྲོ་བ་དང་དལ་གསུམ་དངོས་སོ། ། དང་པོ་ལ་བདུན་ཏེ། དང་པོ་མཚམས་བཅད་པ། བརྡ་སྒོ་དབྱེ་བ། བརྡ་ཕྱག་འཚལ་བ། རྟགས་གདབ་པ། བཤགས་པ་བྱ་བ། བྱིན་དབབ་པ།
རྣམ་གསུམ་བྱིན་གྱིས་བརླབ་པའོ། ། དེ་རྣམས་ནི་ཞི་ཁྲོ་ལ་སོགས་པ་ཕྲིན་ལས་སྤྱིའི་སྔོན་དུ་འགྲོ་བ་ཡིན་ནོ། ། དེ་ལ་དང་པོ་འབར་བ་མཚམས་ཀྱི་དལ་གྱིས་མཚམས་བཅད་པ་ལ་མདོ་གསུམ། རྩ་བ་བརྒྱད། ཡན་ལག(དེ་རྣམས་མི་ཤེས་ན་མཚམས་གཅོད་ལ་མི་རེའོ། ། )སུམ་ཅུ་རྩ་གསུམ་མོ། ། དེ་ལ་དང་པོ་མདོ་གསུམ་ནི། རེ་རེ་ལའང་གསུམ་གསུམ་མོ། རྩ་བརྒྱད་པོ་གང་ཞེ་ན། དང་པོ་མཚམས་གཅོད་མཁན་གྱི་རྟེན་གྱི་གང་ཟག་གསུམ་དགོས་པས་གང་གིས་བཅད།
གང་བཅད་རྒྱུའི་མི་མཐུན་ཕྱོགས་ལས་གང་བཅད། མཚམས་བཅད་པའི་དོན་གྱི་ངོ་བོ་གསུམ་པོ་གང་ཡིན། དེ་ལ་མཚམས་ཀྱི་གཞུང་ཆེན་པོ་གསུམ་ཡོད་ན་གང་ཡིན། གཞུང་དེ་གསུམ་ལ་གང་ནས་བཤད་ཀྱི་ཁུངས་གསུམ་ཡོད་ན་གང་ཡིན། མཚམས་བཅད་པའི་གནས་སྐབས་སུ་འབྲས་བུ་གསུམ་ཇི་ལྟར་འབྱུང་། མཚམས་རེ་རེ་ལ་གསུམ་གསུམ་རེ་དབྱེ་བ་དགུ་ཡོད་ན་གང་ཡོད། མཚམས་བཅད་པ་ལ་འབྲས་— 131 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བུ་རྣམ་པ་གསུམ་པོ་ཅི་ལྟར་འབྱུང་བ་ཡིན། ཞེས་པ་དང་བརྒྱད་དོ། ། དེ་ལ་དང་པོ་གང་ཟག་གསུམ་ནི་རབ་ལྟ་བ་རྟོགས་པ།
འབྲིང་བསྐྱེད་རིམ་བརྟན་པ། ཐ་མ་སློབ་པ་རེས་འཇོག་པའི་གང་ཟག་གོ ། དེ་ཡང་གང་ཟག་རབ་དེས་སྣང་བ་ཆོས་སྐུར་རྟོགས་པས་སྤང་བླང་མེད་པས་མཚམས་བཅད་ཟིན། འབྲིང་དེས་སྣང་བ་ལྷར་རྟོགས་པས་འདྲེ་མེད་དེ་བཅད་ཟིན། ཐ་མ་དེ་ལ་མ་བཅད་ན་འདྲེ་འོང་། བཅད་ན་འདྲེ་མི་འོང་བས་བཅད་དགོས་སོ། ། གཉིས་པ་བཅད་རྒྱུ་མི་མཐུན་པ་ནི་གསུམ་སྟེ། ཕྱིའི་གཡེང་བ་དང་འདུ་འཛི། ནང་རྐྱེན་དང་བར་ཆད། གསང་བ་རྣམ་རྟོག་ཕྲ་རགས་སོ། །
གསུམ་པ་མཚམས་བཅད་ཀྱི་ངོ་བོ་ནི། ལྟ་བའི་ངང་མཚམས། བསྐྱེད་རིམ་གྱི་རང་མཚམས། སྔགས་དང་ཕྱག་རྒྱས་སྲུང་མཚམས་སོ། ། བཞི་གི་་དེ་གསུམ་པོ་གཞུང་ཆེན་པོ་གསུམ་སྟེ། ལྟ་བ་ལ་མེ་ཁྲག་འཆོལ་བའི་མཚམས། བསྐྱེད་རིམ་ལ་ཁྲོ་བོ་འཆོལ་བའི་མཚམས། སྔགས་དང་ཕྱག་རྒྱ་ལ་མཚོན་ཆ་འཆོལ་བའི་མཚམས་སོཀྱི ། ལྔ་པ་གང་ནས་བཤད་ཀྱི་ཁུངས་གསུམ་ལ། མེ་ཁྲག་འཆོལ་བ་མ་གཤིན་གྱི་རྒྱུད་ནས་བཤད།
ཁྲོ་བོ་འཆོལ་བ་ཞི་ཁྲོའི་རྒྱུད་ནས་བཤད། མཚོན་ཆ་འཆོལ་བ་ཡང་ཕུར་གྱི་རྒྱུད་ནས་བཤད་དོ། ། དྲུག་པ་གནས་སྐབས་ཀྱི་དགོས་པ་ནི། ཕྱི་མཚམས་བཅད་པས་གཡེང་བ་ཞི། ནང་མཚམས་བཅད་པས་བར་མི་ཆད། གསང་མཚམས་བཅད་པས་སེམས་ཆོས་སྐུར་གནས་པའོ། ། བདུན་པ་དབྱེ་བ་ལ་གསུམ་སྟེ། སྣང་བ་མིའི་མཚམས་བཅད་པ། མི་སྣང་བ་བགེགས་ཀྱི་མཚམས་བཅད་པ། ཕྲ་བ་རྣམ་པར་རྟོག་པའི་མཚམས་བཅད་པའོ། །
དང་པོ་ནི། ཡུལ་དཔོན་ལ་བཀའ་ཕོག་པ། ང་ཡི་རྟེན་སྒྲུབ་མ་ཐོན་པར་འཚེ་བ་མ་བཏང་ཞིང་ཅེས་བཀའ་བསྒོའོ། ། གཉིས་པ་མི་སྣང་བ་ལ་གསུམ་སྟེ། ཕྱི་མཚམས། ནང་མཚམས། གསང་མཚམས་སོ། ། དང་པོ་ལ་གསུམ། ཕྱིའི་ཕྱི་མཚམས་སུ་་གསེར་སྐྱེམས་བཏང་ཞིང་བདེན་པ་བདར། ཕྱིའི་ནང་མཚམས་སུ་རྒྱལ་ཆེན་བཞིའི་ཐོ་བཞི་གཟུག
ཕྱིའི་གསང་མཚམས་སུ་ཁྲོ་བོ་བཅུའི་ཕུར་པ་གདབ་པའོ། ། ནང་མཚམས་ལ་གསུམ་སྟེ། ནང་གི་ཕྱི་མཚམས་སུ་གཤིན་རྗེ་གཤེད་ཀྱི་སྒོ་བྱང་ཕྱི་སྒོ་ལ་གདགས། ནང་གི་ནང་མཚམས་སུ་བདུད་རྩི་འཁྱིལ་བའི་སྒོ་བྱང་ནང་སྒོ་ལ་གདགས། ནང་གི་གསང་མཚམས་སུ་དམ་སྲི་ཐེམ་འོག་ཏུ་མནན་པའོ། ། གསང་མཚམས་ལ་གསུམ་སྟེ། གསང་མཚམས་ཀྱི་ཕྱི་མཚམས་སུ་གནས་སྲུང་ཁྲོ་བོ་བཅུར་བསྐྱེད། གསང་མཚམས་ཀྱི་ནང་མཚམས་སུ་བདག་སྲུང་རྡོ་རྗེ་གཞོན་ནུར་བསྐྱེད། གསང་མཚམས་ཀྱི་གསང་མཚམས་སུ་ལྷ་དང་བགེགས་ལ་བཀའ་བསྒོ་བའོ། ། བརྒྱད་པ་འབྲས་བུ་ནི་སྐུ་གསུམ་ཐོབ་སྟེ།
རྒྱུ་འབྲས་མ་འཆོལ་བའི་ཕྱིར་རོ། ། དེ་ལྟར་སོ་སོ་ལ་གསུམ་གསུམ་སྟེ་ཡན་ལག་སུམ་ཅུ་རྩ་གསུམ་མ་ཤེས་པར་མཚམས་གཅོད་ལ་མི་ཐེང་ངོ་། ། འབར་བ་མཚམས་ཀྱི་དལ་ཚར་རོ། ། — 132 — ༄། །ཕུར་འགྲེལ་འབུམ་ནགགཉིས་པ་བརྡ་སྒོ་དབྱེ་བ་ནི། དལ་གྱི་ཤར་ཕྱོགས་ཀྱི་སྒོ་ཕྱེ་སྟེ་བལྟས་པ་དང་། གཙོ་བོ་ནས་སྒོ་མའི་བར་དུ་བལྟས་པས་ཞལ་ཐལ་ལེར་མཐོང་བར་བསྒོམས་ལ། འདི་སྐད་བརྗོད་དོ། ཧཱུཾ། བདག་དང་དཀྱིལ་འཁོར་འཁོར་ལོའི་ལྷ་ཚོགས་གཉིས། །
ཡེའམ་གདོད་ནས་གཉིས་སུ་མེད་པ་ལས། ། བདག་ཅག་མ་རིག་འཁྲུལ་པས་བསྒྲིབས་པ་ཡིས། ། ལོག་རྟོག་མཚན་མའི་རྟོག་པའི་སྤྲིན་གྱིས་བསྒྲིབས། ། དཀྱིལ་འཁོར་ལྷ་ཚོགས་ཞལ་ཡང་མ་མཐོང་བས། ། བདག་འཇུག་དཀྱིལ་འཁོར་སྒོ་འདི་དབྱེ་རུ་གསོལ། ། མ་རིག་མུན་པའི་ཚོག། ས་ཀྱི་བར་ཆོད་པས། ། ཐུགས་རྗེ་ཉི་ཟླའི་འོད་ཀྱིས་བསལ་དུ་གསོལ། ། ཨོཾ་ཀུ་མཱ་ར་ཛྙཱ་ན་མ་ཧཱ་མཎྜ་ལ་སརྦ་དེ་ཝ་མ་ཧཱ་ཀ་རུ་ཎི་ཀ་ས་མ་ཡ་ཧོཿཔྲ་ཝེ་ཤ་ཕཊ། ཅེས་བརྗོད།
དེ་ནས་གསུམ་པ་རྟོགས་པ་བརྡའི་ཕྱག་འཚལ་བ་ནི། ཧཱུཾ། ཆོས་སྐུ་བདག་ཉིད་རྩ་བའི་དཀྱིལ་འཁོར་དང་། ། ལོངས་སྐུ་ཕྱོགས་བཅུ་ཁྲོ་རྒྱལ་དཀྱིལ་འཁོར་དང་། ། སྤྲུལ་སྐུ་བཛྲ་འདུས་པའི་སྲས་མཆོག་གཱི་ལ་ཡ། ། དཀྱིལ་འཁོར་རྣམ་གསུམ་འབར་བའི་སྲས་མཆོག་ལ། ། རྗེས་སུ་ཡི་རང་ཤིན་ཏུ་ངོ་མཚར་ཆེ་བ་ཡིས། ། ཕྱག་རྒྱ་བརྡ་དང་གར་གྱི་སྒོ་ནས་ཕྱག་འཚལ་ལོ། ། ཨོཾ་ཤྲཱི་བཛྲ་ཀུ་མཱ་ར་ཛྙཱ་ན་མ་ཧཱ་མཎྜལ་སརྦ་དེ་ཝ་ཨ་ཀཱ་རོ་མ་མི་ན་མོ་ཞེས་བརྗོད། དེ་ནས་བཞི་བ་རྟགས་གདབ་པ་ནི།
མཆེད་ལྕམ་རྣམས་གྲལ་བྱས་ལ། ཡེ་ཤེས་ལྷའི་རྟགས་སུ་རཀྟའི་ཐིག་ལེ་སྣ་རྩེ་མཁུར་ཚོས་གཉིས་མཐོ་སར་གདབ། ཐལ་ཆེན་གྱི་ཚོམ་བུ་ནི་སྤྱི་གཙུག་མགྲིན་པ་སྙིང་གར་བྱས་པ་ལ་དཔྲལ་བ་ཁ་ཊྭཱཾ་ཀ་བྲི། ཞག་གི་བྲོ་རིས་ནི་སྙིང་གར་ཟླ་ཕྱེད་རྡོ་རྗེ་བྲི། དེ་ནས་རྡོ་རྗེ་གྲལ་བྱས། གྲལ་ཕྱག་བྱའོ། ། དེ་ནས་ལྔ་པ་ཉམས་ཆག་སྒྲིབ་སྦྱང་གི་དལ་ལ་བཤགས་པ་བྱ་བ་ནི། མདོ་བཞི། རྩ་བ་བརྒྱད། ཡན་ལག་སུམ་ཅུ་རྩ་གཉིས་སོ། །
དང་པོ་མདོ་བཞི་ནི་རེ་རེ་ལ་བཞི་བཞིའོ། ། རྩ་བ་བརྒྱད་ལ། དང་པོ་བཤགས་མཁན་གྱི་རྟེན་གྱི་གང་ཟག་བཞི་ཡོད་ན་གང་ཡིན། བཤགས་རྒྱུའི་སྡིག་པ་བཞི་གང་ཡིན། བཤགས་པའི་ཡུལ་བཞི་པོ་གང་ཡིན། བཤགས་པའི་རུ་ཆེན་བཞི་བྱ་བ་གང་ཡིན། བཤགས་པའི་གཞུང་ཆེན་པོ་བཞི་བྱ་བ་ཡོད་ན་གང་ཡིན། དེ་ལ་མཛད་མཁན་གྱི་སློབ་དཔོན་བཞི་བྱ་བ་ཡོད་ན་གང་ཡིན། བཤགས་པའི་དགོས་ཆེད་བཞི་བྱ་བ་ཡོད་ན་གང་ཡིན། བཤགས་པའི་ཐབས་བཞི་བྱ་བ་ཡོད་ན་གང་ཡིན།
དང་པོ་གང་ཟག་བཞི་ལས། དང་པོ་སྐྱབས་འགྲོའི་སྡོམ་པ་ཐོབ་པ་དང་གཅིག དེ་ནས་སེམས་བསྐྱེད་ཐོབ་པ་དང་གཉིས། དེ་ནས་དབང་བསྐུར་ཐོབ་པ་དང་གསུམ། དེ་ནས་བསྐྱེད་རྫོགས་ཤེས་པ་དང་ལྡན་པས་བཤགས་དགོས་ཏེ། ཐ་མལ་ལས་ནི་ཡེ་ཉམས་ཆེན་པོ་ཡིན་པས་བཤགས་ཆག་ཆད་པའོ། ། གཉིས་པ་བཤགས་རྒྱུའི་སྡིག་པ་ལའང་བཞི་སྟེ། རང་བཞིན་གྱི་ཁ་ན་མ་ཐོ་བ་དང་གཅིག སོ་སོར་ཐར་པའི་སྡོམ་པ་ཤོར་བ་དང་གཉིས། བྱང་སེམས་ཀྱི་སེམས་བསྐྱེད་ཤོར་བ་དང་གསུམ།
གསང་སྔགས་ཀྱི་དམ་ཚིག་ཉམས་པ་དང་བཞི་པོ་— 133 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བཤགས་དགོས་སོ། ། གསུམ་པ་བཤགས་པའི་ཡུལ་བཞི་ནི། བྱིན་གྱིས་བརླབས་པའི་བླ་མ་དང་གཅིག དངོས་གྲུབ་སྟེར་པའི་ཡི་དམ་ལྷ་དང་གཉིས། ཐུགས་རྗེས་སྐྱོབ་པའི་བདེ་བར་་་་གཤེགས་པ་དང་གསུམ། ལེགས་ཉེས་སྟངས་འཛིན་གྱི་མ་མོ་མཁའ་འགྲོ་དང་བཞི་ལ་བཤགས་དགོས་སོ། ། བཞི་པ་བཤགས་པའི་རུ་ཆེན་བཞི་ལ། རྟོགས་པ་ལྟ་བའི་སྒོ་ནས་བཤགས་པ་དང་གཅིག སྒོམ་པ་བསྐྱེད་རྫོགས་ཀྱི་སྒོ་ནས་བཤགས་པ་དང་གཉིས།
བསྲུང་བྱ་དམ་ཚིག་གི་སྒོ་ནས་བཤགས་པ་དང་གསུམ། གདུང་བ་སྨྲེ་སྔགས་ཀྱི་སྒོ་ནས་བཤགས་པ་དང་བཞིའོ། ། ལྔ་པ་དེ་ལ་གཞུང་ཆེན་པོ་བཞི་ཡོད་དེ། ལྟ་བ་ལ་མ་མོའི་ཀློང་བཤགས་དང་གཅིག བསྐྱེད་རྫོགས་ལ་ཡེ་ཤེས་སྐུ་མཆོག་དང་གཉིས། བསྲུང་བྱ་ལ་དམ་ཚིག་ཉི་ཤུ་རྩ་བརྒྱད་པ་དང་གསུམ། སྨྲེ་སྔགས་ལ་ཡེ་ཤེས་མཁའ་འགྲོའི་བཤགས་པ་དང་བཞིའོ། ། དྲུག་པ་མཛད་མཁན་བཞི་ནི། བྲམ་ཟེ་མིའི་ཐོད་པ་ཅན་གྱིས་ལྟ་བའི་ཀློང་བཤགས་མཛད། གནུབས་སངས་རྒྱས་ཡེ་ཤེས་རིན་པོ་ཆེས་ཡེ་ཤེས་སྐུ་མཆོག་མཛད།
རྗེ་ཏི་ཏྲ་མ་ཏིས་དམ་ཚིག་ཉི་ཤུ་རྩ་བརྒྱད་པ་མཛད། ཨ་ཙརྻ་གཉན་དཔལ་དབྱངས་ཀྱིས་ཡེ་ཤེས་མཁའ་འགྲོའི་བཤགས་པ་མཛད་དོ། ། བདུན་པ་དགོས་ཆེད་བཞི་ནི། ཡང་དག་དོན་གྱི་གཅུགས་སྦྱང་བ་ལ་ལྟ་བའི་ཀློང་བཤགས། ལྷ་དང་མིའི་གཅུགས་སྦྱང་བ་ལ་ཡེ་ཤེས་སྐུ་མཆོག རྩ་བ་དང་ཡན་ལག་གི་གཅུགས་སྦྱང་བ་ལ་དམ་ཚིག་ཉི་ཤུ་རྩ་བརྒྱད་པ། མ་མོ་དང་མཁའ་འགྲོའི་གཅུགས་སྦྱང་བ་ལ་ཡེ་ཤེས་མཁའ་འགྲོའི་བཤགས་པ་མཛད་དོ། ། བརྒྱད་པ་བཤགས་ཐབས་བཞི་ལ། ལྟ་བ་སེང་གེའི་ང་རོས་རང་བཞིན་མེད་པར་བྱས་ཏེ་བཤགས། སྒོམ་པ་ཏིང་ངེ་འཛིན་གྱི་མེས་བསྲེགས་ཏེ་བཤགས།
སྤྱོད་པ་གླང་པོ་ཆེའི་ཆུས་བཀྲུས་ཏེ་བཤགས། གདུང་པའི་སྨྲེ་སྔགས་དབྱངས་དང་བཅས་བཤགས་པ་དང་བཞིའོ། ། སྒོས་བཤགས་ནི་རང་རང་གི་ཅི་རིགས་པར་ཐོང་ངོ་། ། དེ་ནས་དྲུག་པ་བྱིན་དབབ་པ་ནི། ཛཿཧཱུཾ་བཾཿཧོཿཞེས་སེ་གོལ་བསྣོལ་མར་གདབ་པས་རྩ་བའི་བླ་མ་དེ་ལ་བརྒྱུད་པའི་བླ་མ་དང་། དཔའ་བོ་དཔའ་མོ་འབུམ་གྱིས་བསྐོར་བར་ནམ་མཁར་ཐིབས་སེ་བྱོན་པར་བསམ། དེ་འོག་རིགས་ལྔ་གདན་ཚོ་ལྔ་ལ་དུས་གསུམ་གྱི་བུདྡྷཱས་བསྐོར་བ་རྣམས་བྱོན། དེའི་འོག་རིག་འཛིན་འབུམ་ཕྲག་དུ་མ་ལ་མ་མོ་མཁའ་འགྲོས་བསྐོར་བ་བྱོན་པར་བསམ་ལ། ས་མ་ཡ་ཧོཿ བྱས་པས་ཡུམ་རྣམས་ཀྱིས་བསྐུལ།
ས་མ་ཡ་སྟྭཾ་བྱས་པས་ཡབ་རྣམས་ཀྱིས་གནང་སྟེ་སྦྱོར་བ་མཛད་པས། སྦྱོར་མཚམས་ནས་བྱང་སེམས་བདུད་རྩི་བབས་པ་བདག་གི་སྤྱི་གཙུག་ཏུ་ཐིམ། ལུས་ངག་གི་སྡིག་སྒྲིབ་དག་པར་བསམ། ཨ་ལ་ལ་ཧོཿཞེས་པས། དངོས་གྲུབ་སྩལ་བར་བསྒོམ། ཧཱུཾ། བྱིན་ཆེན་བྱིན་ཕོབ་བཅོམ་ལྡན་འདས། ། དབང་ཆེན་དབང་བསྐུར་བཅོམ་ལྡན་འདས། ། སྒྲུབ་མཆོག་བདག་ལ་དབང་ཅིག་བསྐུར། ། གནས་མཆོག་འདི་རུ་བྱིན་ཅིག་ཕོབ། །
ཅེས་བརྗོད་— 134 གེ ༄༧། ། ཕུར་འགྲེལ་འབུམ་ནགཅིང་རོལ་མོའི་སྒྲ་བཏང་། གསུར་ཆེན་གྱི་དུད་པ་བཏང་ངོ་། ། བདུན་པ་བྱིན་རླབས་རྣམ་གསུམ་གྱི་དལ་ལ་མདོ་གསུམ། རྩ་བ་བརྒྱད། ཡན་ལག་སུམ་ཅུ་རྩ་བདུན་ནོ། ། མདོ་གསུམ་རེ་རེ་ལའང་གསུམ་གསུམ་མོ། ། རྩ་བ་བརྒྱད་ལ། གང་གིས་བྱིན་གྱིས་བརླབས་པ་གསུམ་བྱ་བ་ཡོད་ན་གང་ཡིན།
གང་དུ་བཤམས་པའི་སྣོད་རྣམ་པ་གསུམ་བྱ་བ་ཡོད་ན་གང་ཡིན། གང་བཤམས་པའི་དངོས་པོ་གསུམ་བྱ་བ་ཡོད་ན་གང་ཡིན། གང་གིས་སྦྱངས་པའི་སྦྱོང་བྱེད་གསུམ་ནི་གང་ཡིན། གང་བཅའ་པའི་ཕྱག་རྒྱ་གསུམ་པོ་ནི་ཇི་ལྟར་བཅའ། གང་བསྐྱེད་པའི་ལྷ་གསུམ་པོ་ནི་གང་བསྐྱེད། བྱིན་གྱིས་བརླབས་ལ་ཕྱི་ནང་གསུམ་ཡོད་ན་གང་ཡིན། སྔགས་གསུམ་པོ་འཛབ་ཀྱི་གྲངས་སུ་བགྲང་བ་དང་བརྒྱད་དོ། ། དང་པོ་བྱིན་གྱིས་རློབ་བྱེད་གསུམ་ལ། གཡས་དཀར་གྱི་བདུད་རྩི་བྱིན་གྱིས་བརླབ་པས་གཡས་སུ་བཤམ། གཡོན་དམར་གྱི་རཀྟ་བྱིན་གྱིས་བརླབ་པས་གཡོན་དུ་བཤམ།
དབུས་མཐིང་གི་གཏོར་མ་བྱིན་གྱིས་བརླབ་པས་དབུས་སུ་བཤམས་ཏེ་གོ་རིམ་ཡང་བསྟན་ཏོ། ། གཉིས་པ་སྣོད་ལ་གསུམ། རྩ་རྒྱུད་ལས། ཕོ་ཐོད་མོ་ཐོད་མ་ནིང་ཐོད། ། བ་ལཱི་རཀྟ་བདུད་རྩི་སྦྱར། ། ཞེས་པས་མ་ནིང་ཐོད་པར་བདུད་རྩི་བཤམ། ཕོ་ཐོད་དུ་གཏོར་མ་བཤམ། མོ་ཐོད་དུ་རཀྟ་བཤམ་པར་བཤད་དོ། ། གསུམ་པ་བཤམས་པའི་དངོས་པོ་གསུམ་ནི། གཙང་ཕུད་ལ་ཨ་མྲི་ཏ་སྦྱར་བ་དང་།
འབྲུ་སྣ་ལ་དཔལ་ཟན་རྒྱན་དང་བཅས་པ་དང་། ཁྲག་སྣ་ཚོགས་ཚད་ཤ་སྣ་དང་བཅས་པ་བཤམ་པའོ། ། བཞི་པ་སྦྱང་བ་གསུམ་ལ་རྒྱུད་ལས། རྂ་ཡི་ཁཾ་གིས་བསྲེགས་སྦྱང་བཀྲུས། ། ཞེས་པས། རྂ་ལས་མེ་འབར་ཉེས་སྐྱོན་བསྲེགས། ཡྂ་ལས་རླུང་བྱུང་ཐལ་བ་གཏོར། ཁཾ་ལས་ཆུ་བྱུང་སྦྱངས་པར་བསྒོམ་མོ། ། ཡང་རྒྱུད་ལས། འབྲུ་གསུམ་ཡི་གེ་གསུམ་གྱིས་བྱིན་གྱིས་བརླབས་ཞེས་པས།
ཨོཾ་དཀར་པོས་བདུད་རྩི་བརླབ། ཨཱཿདམར་པོས་རཀྟ་བརླབ། ཧཱུཾ་མཐིང་གས་གཏོར་མ་བརླབ་པར་ཡང་བཤད་དོ། ། ལྔ་པ་ཕྱག་རྒྱ་གསུམ་ལ་བདུད་རྩི་ལ་དུང་ཕོར་འཁྱིལ་བའི་ཕྱག་རྒྱ་བཅའ། གཏོར་མ་ལ་གཞོང་པ་འཁྱིལ་པའི་ཕྱག་རྒྱ་བཅའ། རཀྟ་ལ་པདྨ་འཁྱིལ་བའི་ཕྱག་རྒྱ་བཅའོ། ། དྲུག་པ་བསྐྱེད་པའི་ལྷ་གསུམ་ལ། བདུད་རྩིའི་ལྦུ་བ་ལས་བདུད་རྩི་འཁྱིལ་བ་བསྐྱེད། གཏོར་མའི་ལྦུ་བ་ལས་ཁམས་གསུམ་རྣལ་རྒྱལ་བསྐྱེད། རཀྟའི་ལྦུ་བ་ལས་རྟ་མགྲིན་བསྐྱེད།
བསྲུང་ཡང་སྲུང་ལ་བྱ་བའང་བྱེད་དོ། ། བདུན་པ་བྱིན་གྱིས་བརླབ་པ་ལ་གཉིས་ཏེ། རྒྱས་པ་དང་། བསྡུས་པའོ། ། དང་པོ་ལ་གསུམ་སྟེ། བདུད་རྩི་བྱིན་གྱིས་བརླབ་པ་ལ་གསུམ། བདུད་རྩི་ཕྱི་ལྟར་བྱིན་གྱིས་བརླབ་པ་དང། ནང་ལྟར་བྱིན་གྱིས་བརླབ་པ་དང་། གསང་བ་ལྟར་བྱིན་གྱིས་བརླབ་པའོ། ། དང་པོ་ནི།
བདུད་རྩིའི་སྣོད་མ་ནིང་གི་ཐོད་པ་དེ་མི་དམིགས་པ་ལས། རྒྷཾ་ལས་ཐོད་པའི་གཞལ་ཡས་ཁང་རྡོ་རྗེའི་ར་བས་བསྐོར་བར་བསྒོམ། དེའི་ནང་བདུད་རྩིའི་སྟེང་— 135 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དུ་ཟླ་བ། དེའི་སྟེང་དུ་ཨ་དཀར་པོ་བསྒོམ། དེ་ལས་འོད་འཕྲོས་པས་སྟོང་གསུམ་གྱི་ལྷའི་བདུད་རྩི་དང་། མིའི་བདུད་རྩི་དང་། ཤིང་གི་བདུད་རྩི་དང་། སྨན་དང་བཅུད་ཐམས་ཅད་བཀུག་སྟེ་ཨ་ལ་ཐིམ། འཛབ་བཟླས་པ་དང་ཨ་ཞུ་ནས་བདུད་རྩིས་ཁེངས་པར་བསྒོམ།
དེ་ནས་རྫས་ལ་བསང་གཏོར་བྱ། བདུད་རྩིའི་མཚམས་བཅད། གཏོར་བས་བགེགས་བྲོས། ཁྲོ་བོའི་གུར་དུ་བསམ་པ་ནི་ཕྱི་ལྟར་བརླབ་པའོ། ། གཉིས་པ་ནང་ལྟར་བརླབ་པ་ནི། སྣོད་འདྲ་ནང་དུ་འཁོར་ལོ་རྩིབས་བཞི་བསྒོམ། ཤར་དུ་གླང་ཤ་དྲི་ཆེན། ལྷོར་རྟ་ཤ་དྲི་ཆུ། ནུབ་ཏུ་བྱ་ཤ་རཀྟ། བྱང་དུ་ཁྱི་ཤ་ཀླད་རྒྱུས།
དབུས་སུ་མི་ཤ་བྱང་སེམས། དེ་ལས་གདན་ལྔ་བསྐྱེད། ཤར་དུ་ཨོཾ་ལྂ་དཀར། ལྷོར་སྭཱ་པཾ་སེར། ནུབ་ཏུ་སྟྭཾ་བྱཱ་དམར། བྱང་དུ་ཏཱི་ཏཱི་ལྗང་། དབུས་སུ(ཞིང་བཅུའི་སེམས་ཀྱི་དྭངས་མ་དང་། ཧཱུཾ་ལས་འོད་འཕྲོས་ཞིང་བཅུའི་ཤ་དང་། བདུད་རྩི་བཀུག་པ་སོགས་ཀུན་འགྲེའོ། ། མཆན།
)ཧཱུཾ་མཱུ་མཐིང་། གསུང་གི་དཀྱིལ་འཁོར་རོ། ། དེ་ཡོངས་སུ་གྱུར་པ་ལས། ཤར་ཏུ་ཙཀྲ་དྲིལ་བུ། ལྷོར་རཏྣ་དྲིལ་བུ། ནུབ་ཏུ་པདྨ་དྲིལ་བུ། བྱང་དུ་རྒྱ་གྲམ་དྲིལ་བུ། དབུས་སུ་རྡོ་རྗེ་དྲིལ་བུའོ། ། དེ་ནི་ཐུགས་ཀྱི་དཀྱིལ་འཁོར་རོ། ། དེ་ལ་ཧཱུཾ་བཛྲ་སྒྲིཀྲ།
མཱཾ་དྷ་ཏི་ཤྭ་རི། ཨོཾ་ཛི་ན་ཛི་ཀྲ། ལཱི་དེ་ཥ་ར་ཏི། སྭཱ་རཏྣ་དྷྲིཀྲ། མི་མོ་ཧཱ་ར་ཏི། ཨཱོཾ་ཨ་རོ་བླ་ཀྲ། བྱཱ་རཱ་ག་ར་ཏི། ཧཱ་པྲ་ཛྙཱ་དྷྲིཀྲ། ཏཱི་བཛྲ་ར་ཏི། དེས་སྐུ་མདོག་ཕྱག་མཚན་རྒྱན་རྣམས་རྫོགས་པར་བསྐྱེད་པ་ནི་སྐུ་ཡི་དཀྱིལ་འཁོར་རོ། །
ཡེ་ཤེས་པ་གཞུག ཐུགས་ཀའི་ས་བོན་ལས་འོད་འཕྲོས་པས་དོན་གཉིས་བྱས། ཚུར་འདུས་སྐུ་ཡབ་ཡུམ་ལ་ཐིམ། དེ་ཞུ་བདུད་རྩི་ཆེན་པོའི་ངོ་བོར་བསམ་པ་ནི། ནང་ལྟར་བྱིན་གྱིས་བརླབ་པའོ། ། བསང་གཏོར་སོགས་འདྲའོ། ། གསུམ་པ་གསང་བ་ལྟར་བྱིན་གྱིས་བརླབ་པ་ནི། སྣོད་འདྲ། ཟླ་སྟེང་ཧྲཱིཿདམར་པོ་བསམ། འཕྲོ་འདུས་ཡོངས་སུ་གྱུར་པས་རྟ་མགྲིན་གསང་བའི་ཡུམ་བཞི་དང་བཅས་པ་བསྐྱེད་དེ།
ཡུམ་བདེ་བ་རྒྱས་བྱེད་མས་མདུན་ནས་འཁྲིལ། ཡུམ་རྨོངས་བྱེད་མས་གཡོན་ནས་འཁྲིལ། ཡུམ་ཚེ་འཕེལ་མས་གཡས་ནས་འཁྲིལ། ཡུམ་ཟ་བྱེད་མས་རྒྱབ་ནས་འཁྲིལ། དེ་ལ་དམིགས་ཏེ་འཛབ་བཟླས་པས། དུས་གསུམ་བུདྡྷཱའི་ཐུགས་ཀྱི་བདུད་རྩི་རྟ་མགྲིན་ལ་ཐིམ། དེས་བསྐུལ་སྦྱོར་བ་བྱས་པས་བདེ་བ་མ་བཟོད་བདུད་རྩིར་ཞུ་བ་རྡོ་རྗེས་དཀྲུགས་པས་བདུད་རྩི་རྒྱས་པ་ནི་གསང་བ་ལྟར་བརླབས་པའོ། ། གཉིས་པ་དེ་ཙམ་མ་ནུས་ན་བསྡུས་པ་ནི། ལུས་ཀྱི་ཕྱག་རྒྱ་བཅའ། ངག་ཏུ་སྔགས་བཟླ།
སེམས་ཀྱིས་བདུད་རྩིར་བསམ་མོ། ། བདུད་རྩི་བརླབ་པ་ཚར་རོ། ། གཉིས་པ་གཏོར་མ་བྱིན་གྱིས་བརླབ་པ་ལ་གཉིས་ཏེ། རྒྱས་པ་དང་བསྡུས་པའོ། ། དང་པོ་ལ་གསུམ་སྟེ། བ་ལཱི་ཕྱི་ལྟར་བྱིན་གྱིས་བརླབ་པ་དང་། བ་ལཱི་ནང་ལྟར་བྱིན་གྱིས་བརླབ་པ་དང་། བ་ལཱི་གསང་བ་ལྟར་བྱིན་གྱིས་བརླབ་པའོ། ། དང་པོ་ནི། གཏོར་སྣོད་ཟློ་ལས་ཐོད་— 136 —
༄༧། ། ཕུར་འགྲེལ་འབུམ་ནགཔའི་གཞལ་ཡས་ཁང་རྡོ་རྗེའི་ར་བས་བསྐོར་བར་བསམ། གཏོར་མའི་སྟེང་དུ་པདྨ་འདབ་མ་བཞི་པ་བསམ། སྟེང་དུ་ཧཱུཾ་ལས(ཧཱུཾ་དང་ནྀ་གཉིས་བསམ)འོད་འཕྲོས། ཁམས་གསུམ་གྱི་བླ་མའི(ཞིང་བཅུ་འདུལ་འདི་བཟླ)སྐུ་དགྲ་བསྒྲལ་བའི་ཕྱིར་ཞིང་བཅུའི་དམ་ཉམས(ནྀ་ལ་ཐིམ་སྟེ་ཞུ)བཀུགརོའི་ཕུང་པོར་བསྒོམ། འཛབ་བཟླས་པ་དང་། དྷུ་པེ་དཀར་མོ་སྤོས་ཆེན་མོ། པུཥྤེ་སྔོན་མོ་མེ་ཏོག་མ། ཨཱ་ལོ་ཀེ་དམར་མོ་མར་མེ་མ། གདྷེ་ལྗང་གུ་དྲི་ཆབ་མ།
རེ་རེ་ལའང་དཔག་ཏུ་མེད་པར་འཕྲོ་བ་ནི་ཕྱི་ལྟར་བྱིན་གྱིས་བརླབ་པའོ། ། གཉིས་པ་ནང་ལྟར་བྱིན་གྱིས་བརླབ་པ་ནི། ཡང་ཧཱུཾ་ལས་འོད་འཕྲོས་ཞིང་བཅུའི་ལྷུ་དུམ་ཕུང་པོར་བསྒོམ། འཏྲེབ་བཟླས་ང།་ ང། ང་། ལཱ་སེ་དཀར་མོ་རྡོ་རྗེ་འགྱིང་། ། མཱ་ལེ་སྔོན་མོར་རཏྣ་ཕྲེང་། ། གཱིཏི་དམར་མོ་པི་ཝཾ་གླུ། ། ནཱིརྟི་ལྗང་གུ་གར་མ་ལ། །
རེ་རེ་ལ་ཡང་གྲངས་མེད་འཕྲོ་བརྣནི་ནང་ལྟར་བྱིན་གྱིས་བརླབ་པའོ། ། གསུམ་པ་གསང་བ་ལྟར་བྱིན་གྱིས་བརླབ་པ་ནི། ཡང་ཧཱུཾ་ལས་འོད་འཕྲོས། ཞིང་བཅུའི་གློ་སྙིང་གི་ཕུང་པོར་བསྒོམ། འཛབ་བཟླས་པ་དང་། གཟུགས་ཀྱི་ལྷ་མོ་མེ་ལོང་དཀར། ། སྒྲ་ཡི་ལྷ་མོ་པི་ཝཾ་སྔོ། ། དྲི་ཡི་ལྷ་མོ་དུང་ཆོས་སེར། ། རོ་ཡི་ལྷ་མོ་ཞལ་ཟས་ལྗང་། ། རེག་གི་ལྷ་མོ་ན་བཟའ་སྨུག །
རེ་རེ་ལ་གྲངས་མེད་འཕྲོ་བ་ནི་གསང་བ་ལྟར་བྱིན་གྱིས་བརླབ་པའོ། ། གཉིས་པ་དེ་ཙམ་མ་ནུས་ན་བསྡུས་པ་ནི། ལུས་ཀྱི་གཞོང་པ་འཁྱིལ་བའི་ཕྱག་རྒྱ་བཅའ། ངག་ཏུ་སྔགས་བཟླ། སེམས་ཀྱིས་གཏོར་མ་གཞི་བདུད་རྩི་ཆེན་པོ་ལ་སྤྲིས་མ་ཨོཾ་དུ་ཆགས་པར་བསྒོམ། གཏོར་མ་བརླབ་པ་ཚར་རོ། ། གསུམ་པ་རཀྟ་རྒྱས་པ་དང་བསྡུས་པའོ། ། དང་པོ་ལ་གསུམ་སྟེ། རཀྟ་ཕྱི་ལྟར་བྱིན་གྱིས་བརླབ་པ་དང་། རཀྟ་ནང་ལྟར་བྱིན་གྱིས་བརླབ་པ་དང་།
རཀྟ་གསང་བ་ལྟར་བྱིན་གྱིས་བརླབ་པའོ། ། དང་པོ་སྣོད་ནི་རྒྷཾ་ལས་ཐོད་པའི་གཞལ་ཡས་ཁང་རྡོ་རྗེའི་ར་བས་བསྐོར་བ་སྟོང་གསུམ་ཙམ་མོ། ། རཀྟའི་སྟེང་དུ་པདྨ་དམར་པོ་འདབ་མ་བཞི་པ་བསམ། དེ་ལས་འོད་འཕྲོས། ཞིང་བཅུའི་ཁྲག་དྲངས་ཏེ་ཛཿལ་ཐིམ། སླར་འདུས་ཁྲག་ལ་ཐིམ། དེ་ཞུ་བས་རཀྟའི་རྒྱ་མཚོ་ཆེན་པོར་བསམ། རཀྟ་ཕྱར་བས་རོ་ཆེ་ཆུང་མང་པོ་རྣལ་མར་ཤད་ཤད་སོང་བར་བསམ་པ་ནི་ཕྱི་ལྟར་བྱིན་གྱིས་བརླབ་པའོ། ། གཉིས་པ་ནང་ལྟར་བྱིན་གྱིས་བརླབ་པ་ནི། ཡང་ཛཿལས་འོད་འཕྲོས་ཞིང་བཅུའི་རྩ་ཁྲག་དྲངས་ཛཿལ་ཐིམ།
དེ་ཞུ་བ་ལས་རྩ་ཁྲག་གི་རྒྱ་མཚོར་བསམ། ཕྱར་བས་རྩ་རྒྱུད་ཐམས་ཅད་རྣལ་མར་ཤད་ཤད་སོང་བར་བསམ་པ་ནི་ནང་ལྟར་བྱིན་གྱིས་བརླབ་པའོ། ། གསུམ་པ་གསང་བ་ལྟར་བྱིན་གྱིས་བརླབ་པ་ནི། དེ་ནས་ཡུམ་གྱི་པདྨ་ཡབ་ཀྱི་རྡོ་རྗེས་བསྐུལ་བས་ཛཿལས་འོད་འཕྲོས། ཞིང་བཅུའི་སྙིང་ཁྲག་དྲངས། ཛཿལ་ཐིམ། དེ་ཞུ་བས་སྙིང་ཁྲག་གི་རྒྱ་མཚོར་བསམ། ཕྱར་བས་གློ་མཆིན་དང་སྙིང་དང་རྩ་རྣམས་རྣལ་མར་ཤད་ཤད་— 137 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སོང་བར་བསམ་པ་ནི་གསང་བ་ལྟར་བྱིན་གྱིས་བརླབ་པའོ། ། གཉིས་པ་ནི།
དེ་ཙམ་མི་ནུས་ན། བསྡུས་པ་ནི། ལུས་ཀྱིས་པདྨ་འཁྱིལ་བའི་ཕྱག་རྒྱ་བཅའ། ངག་ཏུ་སྔགས་བཟླ། སེམས་ཀྱིས་རཀྟའི་རྒྱ་མཚོ་ཆེན་པོ་མི་རོ་དང་རྟ་རོ་ཆོལ་ལེ་བ་བསྒོམ་པའོ། ། རཀྟ་བརླབ་པ་ཚར་རོ། ། བརྒྱད་པ་སྔགས་གསུམ་འཛབ་ཀྱི་ཆེད་དུ་བསྐྱལ་བ་ནི། བདུད་རྩི་ལ་བརྒྱ་རྩ་བརྒྱད་དམ་ཉེར་གཅིག གཏོར་མ་ལ་བདུན། རཀྟ་ལ་བཅུ་བཞིའོ། །
གཉིས་པ་དལ་རྣམ་པ་གསུམ་དངོས་བསྟན་པ་ལ་གསུམ་སྟེ། དང་པོ་གཞིའི་ཏིང་ངེ་འཛིན་གྱི་རྣམ་པ་གསུམ་འཕྲོ་འདུ་བསྐྱེད་པ་དང་། རྟེན་གཞལ་ཡས་ཁང་བསྐྱེད་པ་དང་། བརྟེན་པ་ལྷ་བསྐྱེད་པའོ། ། དང་པོ་གཞིའི་ཏིང་ངེ་འཛིན་གྱི་རྣམ་པ་གསུམ(མདོ་གསུམ་རྩ་བ་བརྒྱད་ཡན་ལག་ལྔ་བཅུ་རྩ་བཞིའོ། ། ) འཕྲོ་འདུ་བསྐྱེད་པ་ལ་དེ་བཞིན་ཉིད་ཀྱི་ཏིང་ངེ་འཛིན་དང་། ཀུན་ཏུ་སྣང་བའི་ཏིང་ངེ་འཛིན་དང་། རྒྱུའི་ཏིང་ངེ་འཛིན་བསྐྱེད་པའོ། ། དེ་ཡང་རྩ་རྒྱུད་རྡོ་རྗེ་ཁྲོས་པ་ལས། དེ་བཞིན་ཉིད་དང་ཀུན་ཏུ་སྣང་། །
རྒྱུ་ཡི་ཏིང་འཛིན་བསྒོམ་བྱས་ལ། ། ཞེས་པ་དང་། རྒྱུད་གཞན་ན་མང་སྟེ་མ་སྤྲོས་སོ། ། དང་པོ་དེ་བཞིན་ཉིད་ཀྱི་ཏིང་ངེ་འཛིན་ལ་གསུམ་སྟེ། དོན་བསྐོར་གྱི་དབང་དུ་བྱས་ཏེ་བཤད་པ་དང་། འབྲུ་གཉེར་གྱི་དབང་དུ་བྱས་ཏེ་བཤད་པ་དང་། ཉམས་སུ་བླང་བ་བསྒོམ་པའི་དབང་དུ་བྱས་ནས་བཤད་པའོ། ། དང་པོ་དོན་བསྐོར་ལ། མཚན་གཞི་དེ་བཞིན་ཉིད་དེ་ལ་མཚན་ཉིད་མཁས་པའི་སློབ་དཔོན་གྱི་བཞེད་པས་ཆོས་བཅོ་བརྒྱད་དང་ལྡན་ཏེ། དེ་བཞིན་ཉིད་ཀྱི་ཏིང་ངེ་འཛིན་དུ་མཚོན་པའོ། །
དེ་ལ་དང་པོ་སློབ་དཔོན་པད་འབྱུང་གི་བཞེད་པས། མཚན་ཉིད་བདུན་ཏེ། དང་པོ་དེ་བཞིན་ཉིད་ཀྱི་ཏིང་ངེ་འཛིན་ངོ་བོ་ངོས་བཟུང་བ་དང་གཅིགངེས་ཚིག་དང་གཉིས། དབྱེ་བ་དང་གསུམ། བྱེད་ལས་དང་བཞི། མིང་གི་རྣམ་གྲངས་དང་ལྔ། མ་བསྟན་པའི་སྐྱོན་དང་དྲུག བསྟན་པའི་ཕན་ཡོན་དང་བདུན་ནོ། ། དང་པོ་ནི། དཔེར་ན་འགྲོ་བ་རིགས་དྲུག་གི་ནང་ནས་མི་ངོས་འཛིན་ན་མགོ་ནག་རྐང་ལེབ་སྨྲ་བཞིན་ལྡན་པ་དེ་མིང་ངོས་འཛིན།
དཔེ་དེ་དང་འདྲ་བར་ཆོས་ཐམས་ཅད་ཀྱི་ནང་ནས་སྤྲོས་བྲལ་སྟོང་ཉིད་དེ། དེ་བཞིན་ཉིད་ཀྱི་ཏིང་ངེ་འཛིན་དུ་ངོས་འཛིན་ནོ། ། གཉིས་པ་ངེས་ཚིག་ནི། འོ་ན་སྟོང་ཉིད་ཀྱི་ཏིང་ངེ་འཛིན་བྱས་པས་ཆོག་མོད། དེ་བཞིན་ཉིད་ཀྱི་ཏིང་ངེ་འཛིན་བྱ་བ་ཅི་དགོས་ཟེར་ན། དེ་ནི་ཡེ་གདོད་མ་ནས་ཆོས་ཐམས་ཅད་སྟོང་ཉིད་སྤྲོས་བྲལ་དུ་ཡོད་པ་ལས། སྒྲུབ་པ་པོའི་བློ་དེ་བཞིན་ཉིད་དུ་རྟོགས་པས་ན། དེ་བཞིན་ཉིད་ཀྱི་ཏིང་ངེ་འཛིན་ཟེར་བ་ཡིན་ནོ། ། གསུམ་པ་དབྱེ་བ་ནི་གསུམ་སྟེ། སངས་རྒྱས་ཀྱི་ཐུགས་རྣམ་པར་མི་རྟོག་པའི་དེ་བཞིན་ཉིད་ཀྱི་ཏིང་ངེ་འཛིན་དང་།
སེམས་ཅན་ཐམས་ཅད་ལ་རང་ཆས་སུ་གནས་པའི་དེ་བཞིན་ཉིད་ཀྱི་ཏིང་ངེ་འཛིན། ལས་དང་པོ་པས་བསྒོམ་པའི་དེ་བཞིན་ཉིད་ཀྱི་ཏིང་ངེ་འཛིན་དང་གསུམ་མོ། ། དང་— 138 —རྒུ། ། ཕུར་འགྲེལ་འབུམ་ནགཔོ་ནི། སངས་རྒྱས་སྒམ་སྟེམ་མཛད། སེམས་ཅན་སྒྲིན་ཏེ་མ་བཅོས་པའི་ཆོས་ཉིད་སྟོང་ཉིད་དེའོ། ། གཉིས་པ་ནི། སྒོག་པའམ། གླ་རྩི་ལ་དྲི་རང་ཆས་སུ་ཡོད་པ་ལྟར། སེམས་ཅན་ཐམས་ཅད་ལ་སངས་རྒྱས་རང་ཆས་སུ་ཡོད་པའི་རྟགས་སུ་སྙིང་གའི་ཅོ་མདུད་ལ་ཨ་རེ་ཡོད་དོ། །
གསུམ་པ་ནི། བློ་སྤྱིའི་རྣམ་པས་སྟོང་པའི་དོན་སྤྱི་ལ། བློས་བསྒོམ་བྱ་སྒོམ་བྱེད་དུ་བྱས་ནས་སྟོང་པ་ལ་བློས་བསྒོམ་པའོ། ། བཞི་བ་བྱེད་ལས་ནི། སྟོང་པ་དེས་མཚན་མའི་རྣམ་པར་རྟོག་པ་འཇོམས་པའི་ལས་ཅན་ནོ། ། ལྔ་པ་མིང་གི་རྣམ་གྲངས་ནི་མང་སྟེ། དེ་བཞིན་ཉིད་ཀྱི་ཏིང་ངེ་འཛིན། སྟོང་པ་ཉིད་ཀྱི། མཚན་མ་མེད་པའི། སྨོན་པ་མེད་པའི།
སྤྲོས་པ་མེད་པའི། སྐྱེ་མེད་ཀྱི་ཏིང་ངེ་འཛིན་ཞེས་བྱའོ། ། དྲུག་པ་མ་བསྟན་པའི་སྐྱོན་ནི། ཆོས་ཐམས་ཅད་ལ་སྟོང་ཉིད་ཀྱི་རྩིས་མ་ཟིན་ན། སྐུ་མདོག་རང་རྒྱུད་པར་བསྒོམ་ན་འདོད་པའི་ཁམས་ཀྱི་ལྷར་སྐྱེ། ཕྱག་མཚན་རང་རྒྱུད་པར་བསྒོམས་ན་བདུད་དང་སྲིན་པོར་སྐྱེ། མགོ་བརྙན་རང་རྒྱུད་པར་བསྒོམ་ན་དུར་ཁྲོད་ཀྱི་ཝའམ་ནགས་ཀྱི་སྲིན་བུར་སྐྱེ། སྦྱོར་བ་རང་རྒྱུད་པར་བསྒོམ་ན་མངལ་གྱི་སྲིན་བུར་སྐྱེ། སྒྲོལ་བ་རང་རྒྱུད་པར་བསྒོམ་ན་སེམས་ཅན་དམྱལ་བར་སྐྱེའོ། ། བདུན་པ་བསྟན་པའི་ཕན་ཡོན་ནི།
དཔེར་ན་ཆན་ལ་ཕབ་ཐེབས་ན་ཀླུམ་དུ་འགྱུར་ལ། མ་ཐེབས་ན་མི་འགྱུར་བ་ལྟར། ཆོས་ཐམས་ཅད་ལ་སྟོང་ཉིད་ཀྱི་རྩིས་ཟིན་ན། གདབ་ལས་དང་། མནན་སྲེག་འཕང་གསུམ་བྱས་ཚད་ཡེ་ཤེས་ཀྱི་ཚོགས་སུ་འགྱུར་ལ། དེས་མ་ཟིན་ན་མི་འགྱུར་རོ་ཞེས་གསུངས་སོ། ། གཉིས་པ་སློབ་དཔོན་བི་མ་ལ་མི་ཏྲ་ན་རེ། དེ་བཞིན་ཉིད་ཀྱི་ཏིང་ངེ་འཛིན་ལ་བདུན་ཡོད་དེ། དེ་བཞིན་ཉིད་ཀྱི་ཏེང་ངེ་འཛིན་གྱི་དམིགས་ཡུལ། སྒོམ་ཐབས།
ལམ་དུ་གང་ཁྱེར། གོམས་རྟགས། ཉོན་མོངས་གང་སྦྱང་། ས་ལམ་འཆར་ཚུལ། འབྲས་བུ་གང་ཐོབ་པའོ། ། དང་པོ་ནི། ཆོས་ཐམས་ཅད་ཀྱི་ཆོས་ཉིད་སྟོང་ཉིད་དུ་དམིགས་པའོ། ། གཉིས་པ་ནི། ཅི་ལའང་མི་རྟོག ཅི་ལའང་མི་འཛིན།
ཅིར་ཡང་མི་དམིགས་པར་བཞག་གོ ། གསུམ་པ་ནི། ལམ་དུ་མི་དམིགས་པ་སྣང་བ་དང་སྟོང་པ་ཟུང་འཇུག་སྣང་སྟོང་དབྱེར་མེད་ལམ་དུ་འཁྱེར་རོ། ། བཞི་པ་ནི། གང་ལ་ངོས་བཟུང་མེད་པར་རང་གྲོལ་བ་གོམས་རྟགས་སོ། ། ལྔ་པ་ཉོན་མོངས་གང་སྦྱང་ན། ཉོན་མོངས་དངོས་འཛིན་སྦྱོང་བ་ཡིན་ནོ། ། དྲུག་པ་ས་ལམ་ནི། ཀུན་ཏུ་བདེ་རྒྱས་དང་། མཐར་ཕྱིན་པའི་ལམ་མོ། །
བདུན་པ་ནི། ཆོས་སྐུ་ཐོབ་པའོ་གསུངས་སོ། ། གསུམ་པ་སློབ་དཔོན་བལ་པོ་ཤཱི་ལ་མཛིའི་ཞལ་ནས། དེ་བཞིན་ཉིད་ཀྱི་ཏིང་ངེ་འཛིན་ལ་བཞི་སྟེ། གཞི་ལམ་འབྲས་བུ་གསུམ་ལས་གང་གི་ཆོས་ཡིན་པ་དང་། སྐུ་གསུམ་པོ་ལས་གང་དུ་གཏོགས་པ་དང་། དཔེ་བསྟན་པ་དང་རྟགས་བསྟན་པའོ། ། དང་པོ་ནི། དེ་བཞིན་ཉིད་ཀྱི་ཏིང་ངེ་འཛིན་འདི་གཞིའི་ཆོས་ཡིན་ནོ། ། གཉིས་པ་ནི་ཆོས་ཀྱི་སྐུ་ཡིན་ནོ། །
— 139 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གསུམ་པ་དེ་ནི་ནམ་མཁའ་དང་རྡོ་རྗེ་ཡིན་ནོ། ། རྟགས་ནི་འཁོར་བ་རང་གྲོལ་བའོ་གསུངས། གཉིས་པ་འབྲུ་གཉེར་གྱི་དབང་དུ་བྱས་ན། སློབ་དཔོན་ཆེན་པོ་པད་འབྱུང་ནི། རྡོ་རྗེ་ཁྲོས་པས་དེ་བཞིན་ཉིད་བསྟན་ཏེ། རྡོ་རྗེ་ལ་གསུམ། སྐྱེ་མེད་དོན་གྱི་རྡོ་རྗེ། ཕ་ལམ་རྫས་ཀྱི་རྡོ་རྗེ། མཚན་མ་རྟགས་ཀྱི་རྡོ་རྗེ་གསུམ་ལས།
འདི་སྐྱེ་མེད་དོན་གྱི་རྡོ་རྗེ་ཡིན་གསུངས། རུ་བི་མ་ལའི་ཞལ་ནས། རྡོ་རྗེ་ལ་ཆོས་གསུམ་ཡོད་དེ། མི་འགྱུར་བའི་ཕྱིར་ན་རྡོ་རྗེ། ཕར་འཇོམས་པའི་དོན་གྱིས་ན་རྡོ་རྗེ། ཚུར་ཅིས་ཀྱང་མི་ཚུགས་པའི་དོན་གྱིས་ན་རྡོ་རྗེ་ཞེས་པས། དེ་གསུམ་སྐྱེ་མེད་དོན་གྱི་རྡོ་རྗེ་ལ་ཚང་གསུངས་སོ། ། རུ་བལ་པོའི་ཞལ་ནས། རྡོ་རྗེ་ཞེས་པ་ནི། སྟོང་ཉིད་སྤྲོས་བྲལ་ལ་འཇུག་སྟེ།
དེ་དེ་བཞིན་ཉིད་ཀྱི་ཏིང་ངེ་འཛིན་ལ་ཚང་གསུངས་སོ། ། རུ་པད་འབྱུང་གི་ཞལ་ནས། ཁྲོས་པ་ལ་གསུམ་སྟེ། གང་ཁྲོས། གང་ལ་ཁྲོས། ཚུལ་ལམ་ཐབས་ཇི་ལྟར་ཁྲོས་གསུམ་ཡིན་གསུངས་སོ། ། གང་ཁྲོས་ན་སྐྱེ་མེད་ཀྱི་དོན་སྟོང་བ་ཉིད་དེ་ཁྲོས། གང་ལ་ཁྲོས་ན། མཚན་མའི་རྟོག་པ་ལ་ཁྲོས། ཚུལ་ལམ་ཐབས་ཇི་ལྟར་ཁྲོས་ན་ངང་ངམ་ཤུགས་ཀྱིས་ཁྲོས་པ་སྟེ།
དཔེར་ན་ཉི་མ་ཤར་བས་མུན་པ་དྭངས་པ་ལྟར། སྟོང་ཉིད་རྟོགས་པས་དངོས་འཛིན་ཞི་བའོ། ། རུ་བི་མ་ལས། གནོད་བྱ་གནོད་བྱེད་དེ། ཉི་མ་ཤར་བས་བ་མོ་ངངརྣགིས་དྭངས་པ་ལྟར། སྟོང་ཉིད་རྟོགས་པས་དངོས་འཛིན་འཇིག་པའོ། ། རུ་བལ་པོ་ན་རེ། གཤིས་ངན་པ་དགྲ་ལ་ཁྲོས་པ་ལྟ་བུ་མིན་ཏེ། དཔེར་ན་ཚ་རེག་དང་གྲང་རེག་ལྟ་བུ་མངོན་དུ་གྱུར་པ་ཡིན་ཏེ། སྟོང་ཉིད་བསྒོམ་པས་དངོས་འཛིན་འཇིག་པའོ། །
དེ་བཞིན་ཉིད་ཀྱི་ཏིང་ངེ་འཛིན་སྟོང་པ་ཉིད་ཡིན་པའི་ཕྱིར་རོ། ། གསུམ་པ་ཏིང་ངེ་འཛིན་ཉམས་སུ་བླང་བའི་དབང་དུ་བྱས་ན་ལས་དང་བོ་པ། ལས་གོམས་པ་བ། ལས་སྨིན་པ་བ་དང་གསུམ་གྱི་དབང་དུ་བྱས་ཏེ། སྟོང་ཉིད་ལ་སྒྲ་སྤྱི་ཙམ་དང་། དོན་སྤྱི་ཙམ་དང་། དོན་རང་གི་མཚན་ཉིད་གསུམ་དུ་ཉམས་སུ་བླང་ངོ་། ། དེ་བཞིན་ཉིད་ཚར་རོ། ། གཉིས་པ་ཏིང་ངེ་འཛིན་ཀུན་ཏུ་སྣང་བ་ནི་གསུམ་སྟེ། དོན་བསྐོར་གྱི་དབང་དུ་བྱས་པ་དང་།
འབྲུ་གཉེར་གྱི་དབང་དུ་བྱས་པ་དང་། ཉམས་སུ་བླང་བའི་དབང་དུ་བྱས་པའོ། ། དང་པོ་མཚན་གཞི་ཀུན་ཏུ་སྣང་བའི་ཏིང་ངེ་འཛིན་དེ་ལ་མཚན་ཉིད་དུ་རུ་གསུམ་གྱིས་བཞེད་པའི་ཆོས་བཅོ་བརྒྱད་དང་ལྡན་པ་དེ། ཀུན་ཏུ་སྣང་བའི་ཏིང་ངེ་འཛིན་དུ་མཚོན། དེ་ཡང་པད་འབྱུང་གི་བཞེད་པས། དང་པོ་ཀུན་ཏུ་སྣང་པའི་ཏིང་འཛིན་ངོས་བཟུང་བ་དང་གཅིག ངེས་ཚིག་དང་གཉིས། དབྱེ་བ་དང་གསུམ། བྱེད་ལས་དང་བཞི། མིང་གི་རྣམ་གྲངས་དང་ལྔ།
མ་བསྟན་པའི་སྐྱོན་དང་དྲུག བསྟན་པའི་ཕན་ཡོན་དང་བདུན་ནོ། ། དང་པོ་ནི། ཆོས་ཐམས་ཅད་ཀྱི་ནང་ནས་སྙིང་རྗེ་སྒྱུ་མ་ཙམ་ཀུན་ཏུ་སྣང་བའི་ཏིང་ངེ་འཛིན་གྱི་ངོས་འཛིན་ནོ། ། — 140 — ༄༧། ། ཕུར་འགྲེལ་འབུམ་ནགགཉིས་པ་ནི། འོ་ན་སྙིང་རྗེའི་ཏིང་ངེ་འཛིན་མི་ཟེར་བར། ཀུན་ཏུ་སྣང་ཞེས་པ་ཅི་ཟེར་ན། སྙིང་རྗེ་དེས་གོང་འོག་གཉིས་མཚམས་སྦྱར་པས་ན་ཀུན་ཏུ་སྣང་ཞེས་བྱའོ། །
གསུམ་པ་དེ་ལ་དབྱེ་ན་གསུམ། བུདྡྷཱའི་ཀུན་སྣང་ནི་ཐུགས་རྗེ་ཆེན་པོའོ། ། སེམས་ཅན་གྱི་ཀུན་སྣང་ནི་སྙིང་རྗེ་ཙམ་པོ་སྟེ། ཁྲ་སྤྱང་ལ་ཡང་ཕྱོགས་ཆ་ཅན་ཡོད་པའོ། ། ལས་དང་པོ་པ་དོན་སྤྱི་ལ་བློ་སྤྱིས་བསྒོམ་པའོ། ། བཞི་བ་ནི། བུདྡྷཱ་ཐོབ་པར་བྱེད་པའི་ལས་ཅན་ནོ། ། ལྔ་པ་མིང་ནི། སྙིང་རྗེ་ཆེན་པོའི། བྱམས་པ་ཆེན་པོའི།
ཐུགས་རྗེ་ཆེན་པོའི། ཀུན་ཏུ་སྣང་གི་ཏིང་ངེ་འཛིན་ཟེར་རོ། ། དྲུག་པ་ནི། མ་བསྟན་སངས་རྒྱས་སེམས་ཅན་གཉིས་རིས་སུ་ཡང་ཆད་པས། འཁོར་བ་ལྟེ་ཆད་དུ་མར་ལ་ལྟུང་བས་མཚམས་མི་སྦྱོར་རོ། ། བདུན་པ་ནི། སྙིང་རྗེས་གོང་འོག་གི་མཚམས་སྦྱར་ནས། སྟོང་པ་ཉིད་སྙིང་རྗེའི་རོས་གང་བར་འགྱུར་བའོ་གསུངས། གཉིས་པ་རུ་བི་མ་ལ་ནི་བདུན་ཏེ། ཀུན་ཏུ་སྣང་བའི་དམིགས་ཡུལ་གཅིག
སྒོམ་ཐབས་གཉིས། ལམ་དུ་གང་ཁྱེར་གསུམ། གོམས་རྟགས་བཞི། ཉོན་མོངས་གང་སྦྱོང་ལྔ། ས་ལམ་གང་བགྲོད་ཚུལ་དྲུགའབྲས་བུ་གང་ཐོབ་བདུན་ནོ། ། དང་པོ་ནི་དམིགས་ཡུལ་ནི། ཁམས་གསུམ་སེམས་ཅན་ལའོ། ། གཉིས་པ་སྙིང་རྗེ་ཕྱོགས་མེད་དུ་བསྒོམ། གསུམ་པ་ལམ་དུ་བྱམས་པ་སྙིང་རྗེ་ཁྱེར་རོ། ། བཞི་པ་སེམས་ཅན་ཐམས་ཅད་ཕ་མར་འཆར་རོ། །
ལྔ་པ་ཉོན་མོངས་ཞེ་སྡང་སྦྱོང་ངོ་། ། དྲུག་པ་སྦྱོར་ལམ་ཙམ། བདུན་པ་འབྲས་བུ་ལོངས་སྐུ་ཐོབ་པའོ་གསུངས། གསུམ་པ་རུ་བལ་པོ་ནི་ཀུན་ཏུ་སྣང་གི་ཏིང་ངེ་འཛིན་འདི་ལམ་གྱི་ཆོས་ཡིན་ལ། སྐུ་གསུམ་ལས་ལོངས་སྐུ་ཡིན་ལ། དཔེ་ནི་བུ་གཅིག་པའི་མའོ། ། རྟགས་ནི་སེམས་ཅན་ལ་ལུས་སྲོག་གཏོང་བའོ་གསུངས། གཉིས་པ་འབྲུ་གཉེར་ནི་ཞེ་སྡང་གཅོད་ཅེས་པས་སོ། ། རུ་པད་འབྱུང་ནི། དཔེར་ན་ཚ་རེག་གང་ན་ཡོད་པ་ན་གྲང་རེག་མེད།
གྲང་རེག་གང་ན་ཡོད་པ་ན་ཚ་རེག་མེད།

དཔེ་དེ་ལྟར་གང་ཟག་གཅིག་གི་རྒྱུད་ལ་ཞེ་སྡང་སྐྱེས་ཙ་ན་སྙིང་རྗེ་མེད། སྙིང་རྗེ་སྐྱེས་ཙ་ན་ཞེ་སྡང་མེད་པས་ལྷན་ཅིག་མི་གནས་པའི་འགལ་བ་སྟེ། ཀུན་ཏུ་སྣང་བའི་སྙིང་རྗེས་ཞེ་སྡང་བཅད་པའོ་གསུངས། རུ་བི་མ་ལ། རྗེས་འགྲོ་དང་ལྡོག་པ་སྟེ། བྱམས་པ་བསྒོམ་པས་སྙིང་རྗེའི་རྗེས་སུ་འགྲོ་ཞིང་། ཞེ་སྡང་ལྡོག་པའོ་གསུངས། རུ་བལ་བོ་སྒྲ་རྟག་འཛིན་སྒྲོ་འདོགས་དང་། སྒྲ་མིན་པའི་ངེས་ཤེས་ལྟར་སྐད་ཅིག་ལྷན་གཅིག་མི་གནས་འགལ་ཏེ། སྙིང་རྗེས་ཞེ་སྡང་གཅོད་གསུངས། གསུམ་པ་ཉམས་སུ་བླང་བ་ནི།
གོང་གི་སྟོང་ཉིད་ཀྱི་ངང་ལས་སྙིང་རྗེ་རང་ཤུགས་སུ་སྐྱེ་བས་སེམས་ཅན་ལ་དམིགས་པའི་སྙིང་རྗེ་བསྒོམས་ཏེ། ཀུན་སྣང་གི་ཏིང་ངེ་འཛིན་ཚར་རོ། ། གསུམ་པ་རྒྱུའི་ཏིང་ངེ་འཛིན་ལ་གསུམ་སྟེ། དང་པོ་དོན་བསྐོར་གྱི་དབང་དུ་བྱས་ན་མཚན་གཞི་རྒྱུའི་ཏིང་ངེ་འཛིན་དེ་ལ་མཚན་ཉིད་བཅོ་བརྒྱད་དང་ལྡན་པས་དེ་རྒྱུའི་ཏིང་ངེ་འཛིན་ད་ 141 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མཚོན་པའོ། ། དེ་ཡང་དུ་པདྨ་ནི། དང་པོ་ཆོས་ཐམས་ཅད་ཀྱི་ནང་ནས་ཧཱུཾ་སྔོན་པོ་ཡིག་འབྲུའི་རྣམ་པ་སྟེ་རྒྱུའི་ཏིང་ངེ་འཛིན་ཏོ། ། གཉིས་པ་ནི། འོ་ན་ཡིག་འབྲུའི་ཏིང་ངེ་འཛིན་བྱ་མོད། རྒྱུ་ཞེས་ཅི་བྱ་ཟེར་ན།
དེ་ནི་ཧཱུཾ་རྟེན་གཞལ་ཡས་ཁང་། བརྟེན་པ་ལྷ་ཐམས་ཅད་དེ་ལས་བསྐྱེད་པའི་རྒྱུར་འདུག་པས་སོ། ། གསུམ་པ་ནི་གསུམ་སྟེ། བུདྡྷཱའི་ཐུགས་ནི་ཧཱུཾ་དེ་ལ་ཡེ་ཤེས་ལྔ་དང་ལྡན་པ་དང་། སེམས་ཅན་ཐམས་ཅད་ཀྱི་རྩ་མདུད་ལ་ཧཱུཾ་རང་ཆས་སུ་གནས་པ་དང་། ལས་དང་པོ་པ་ཧཱུཾ་བློས་བསྒོམ་པའོ། ། བཞི་པ་ལས་ནི། རྟེན་དང་བརྟེན་པ་སྐྱེད་པར་བྱེད་པའི་ལས་ཅན་ནོ། ། ལྔ་པ་མིང་ནི། རྒྱུའི་ས་བོན་གྱི་ཡིག་འབྲུ་སྐྱེད་བྱེད་ཀྱི་ཏིང་ངེ་འཛིན་ཞེས་བྱའོ། །
དྲུག་པ་མ་བསྟན་ན་བསྐྱེད་པའི་རིམ་པ་ཆོ་ག་དང་མི་ལྡན་ཞིང་རྫོགས་པར་མི་འགྱུར་རོ། ། བདུན་པ་བསྟན་པས་ཆོ་ག་རྫོགས་པར་འགྱུར་བའོ་གསུངས། རུ་བི་མ་ལ་ནི། དང་པོ་་་་དམིགས་ཡུལ་ཡིག་འབྲུ་ལ་དམིགས། སྒོམ་ཐབས་འབུར་དུ་གཏོད་པ་ལྟར་བསྒོམ། ལམ་དུ་མཚན་བཅས་ཁྱེར། རྟགས་བསྐྱེད་རིམ་གསལ་བར་འོང་། ཉོན་མོངས་ཆད་ལྟ་སྦྱོང་། ས་ལམ་ཚོགས་ལམ་པའོ། ། འབྲས་བུ་སྤྲུལ་སྐུ་ཐོབ་གསུངས་སོ། །
རུ་བལ་པོ་ནི། གཞི་ལམ་འབྲས་བུ་གསུམ་ལས། གནས་སྐབས་འབྲས་བུ་ཡིན། སྐུ་གསུམ་ལས་སྤྲུལ་སྐུའོ། ། དཔེ་ས་བོན་ནོ། ། རྟགས་གསལ་སྣང་ངོ་གསུངས་སོ། ། གཉིས་པ་འབྲུ་གནོན་ནི། མཚོན་ཆེན་སྔོན་པོར་འབར་བ་ཡིས། ། ནམ་མཁའི་དཀྱིལ་ནས་ཐིགས་པ་ཤར། ། ཞེས་པ་ལས།
རུ་པདྨ་ནི། མཚོན་ཆེན་ཞེས་པ་ནི་ཁ་དོག་ལའང་འགྲོ། རྩྭ་ཡི་ལོ་མ་ལ་ཡང་འགྲོ། གྲི་མདུང་ལའང་འགྲོ། ཕོ་མོའི་མཚན་མ་ལའང་འགྲོ་མོད་ཀྱི། འདིར་རྟེན་གཞལ་ཡས་ཁང་དང་། བརྟེན་པ་ལྷ་ཧཱུཾ་འདིས་མཚོན་པ་ལ་བྱ་གསུངས། མཚོན་ཆེན་ཡེ་ཤེས་ལྔ་དང་ལྡན་པའོ། ། སྔོན་པོ་ནི་ཧཱུཾ་གི་ཁ་དོག་གོ ། འབར་བ་ནི་ཧཱུཾ་དེ་ལས་ཡིག་འབྲུ་མང་པོ་འཕྲོས་ཤིང་འདུས་པས་སོ། །
རུ་བི་མ་ལ། བུདྡྷཱའི་དགོངས་པ་སེམས་ཀྱི་མཚོན་ཏེ། མི་འགྱུར་བས་སྔོན་པོ་མཚན་དང་དཔེ་བྱད་འབར་བས་སོ་གསུངས། རུ་བལ་པོ་ནི། རྟེན་དང་བརྟེན་པར་བཅས་པའི་རྒྱུར་མཚོན་པའི་ཧཱུཾ་སྔོན་པོ་འོད་ཟེར་འབར་བའོ། ། རུ་པདྨ། ནམ་མཁའ་ལ་སྣང་བ་ནམ་མཁའ། བུ་ག་ནམ་མཁའ། འདུས་མ་བྱས་ཀྱི་ནམ་མཁའ། ཆོས་ཉིད་ཀྱི་ནམ་མཁའ་བཞི་ལས་ཆོས་ཉིད་ཀྱིའོ། །
དཀྱིལ་མཐའ་དབུས་མེད་པའོ། ། ཐིགས་པ་ལ་གཉིས། དོན་འདྲིལ་བའི་ཕྱིར་ན་ཐིགས་པ་དང་། དོན་ཐོག་ཏུ་ཕེབས་པའི་ཕྱིར་ན་ཐིགས་པ་སྟེ། དང་པོ་ནི། ཧཱུཾ་དེ་ལ་ཡེ་ཤེས་ལྔ་ལྡན་པས་འདྲིལ་ལོ། ། གཉིས་པ་ནི། རྟེན་དང་བརྟེན་པའི་ཐོག་ཏུ་ཕེབས་པའོ་གསུངས། རུ་བི་མ་ལ། ཆོས་ཀྱི་དབྱིངས་ནམ་མཁའི་དཀྱིལ་ལྟ་བུ་ལས་ཐུགས་རྗེ་ཐིགས་པ་ལྟར་ཤར་བའོ། །
རུ་བལ་པོ་ནི། ནམ་མཁའ་ཆོས་སྐུ། མཚོན་ཆེན་སྔོན་པོ་ལོངས་སྐུ། ཐིགས་པ་སྤྲུལ་སྐུར་བཤད་དོ། ། གསུམ་— 142 — ༄ཁྱ། ། ཕུར་འགྲེལ་འབུམ་ནགཔ་ཉམས་སུ་ལེན་ན། ཧཱུཾ་གསེར་དངུལ་ལ་ལུགས་སུ་བླུགས་པ་འདྲ་བ་ཞིག་བསྒོམ་མོ། ། རྒྱུའི་ཏིང་ངེ་འཛིན་ཚར་རོ། ། གཉིས་པ་རྟེན་གཞལ་ཡས་ཁང་བསྐྱེད་པ་ནི།
སྲོག་གི་སྒོ་རུ་ཤར་བ་དང་། ། སྙིང་གི་དཀྱིལ་དུ་བསྒོམ་པར་བྱ། ། ཞེས་པས། ནུ་པད་འབྱུང་གིས། སྲོག་ནི་རྒྱུའི་ཏིང་ངེ་འཛིན་ཧཱུཾ་ཡིན་ལ། སྒོར་ཤར་བ་ལ་གཉིས་ཏེ། འབྱུང་བའི་རིམ་བརྩེགས་རི་རབ་དང་བཅས་པའི་སྒོར་ཤར་བ་དང་། གཞལ་ཡས་ཁང་གདན་དང་བཅས་པའི་སྒོར་ཤར་བའོ་གསུངས། དེ་ལ་དང་པོ་འབྱུང་བ་རིམ་བརྩེགས་ལ་གསུམ་སྟེ། ཕྱིའི་འབྱུང་བ་རིམ་བརྩེགས།
ནང་གི་འབྱུང་བ་རིམ་བརྩེགས། གསང་བའི་འབྱུང་བ་རིམ་བརྩེགས་སོ། ། དང་པོ་ཕྱིའི་འབྱུང་བ་ལ་མདོ་ལྔ། རྩ་བ་དྲུག ཡན་ལག་སུམ་ཅུ་ཐམ་པའོ། ། དང་པོ་མདོ་ལྔ་འབྱུང་བ་ལྔའོ། ། རྩ་བ་དྲུག་ནི་ཕྱི་འབྱུང་བ་དང་ཇི་ལྟར་སྦྱར། ནང་ཕུང་པོ་དང་གང་ལྟར་སྦྱར། གསང་བ་ཉོན་མོངས་པ་དང་ཇི་ལྟར་སྦྱར། གསལ་བ་ལྷ་དང་གང་ལྟར་སྦྱར།
བདེ་བ་ཡེ་ཤེས་དང་ཇི་ལྟར་སྦྱར། སྟོང་པ་ཆོས་དང་གང་ལྟར་སྦྱར། ཞེས་པའོ། ། དེ་ཡང་སྲོག་ནི་རྒྱུའི་ཏིང་ངེ་འཛིན་གྱི་ཧཱུཾ་དེ་ཉིད་དོ། ། ཧཱུཾ་དེ་སྤ་ར་ཎ་ཕཊ། ཅེས་ཕར་འཕྲོས། སཾ་ཧ་ར་ཎ་ཧཱུཾ་བྱས་ཏེ་ཚུར་བསྡུས་པས་ཧཱུཾ་དེ་ནུས་པ་དང་ལྡན་པར་སོང་བ་ནི་སྒོ་རུ་ཤར་ཞེས་པའོ། ། ཧཱུཾ་དེ་ལས་ཨེ་གཅིག་ཆད། ཨེ་སྤ་ར་ཎ་ཕཊ། ཅེས་ཕར་སྤྲོས།
ཨེ་སཾ་ཧ་ར་ཎ་ཧཱུཾ། ཚུར་བསྡུས་པས་ཨེ་ལས་ནམ་མཁའ་གྲུ་གསུམ་ཚད་མེད་པ་ཞིག་བསྒོམ། ཕྱི་འབྱུང་བ་ནམ་མཁའི་དཀྱིལ་འཁོར་གྱི་སྒོར་ཤར་བའོ། ། ནང་ལུས་ཀྱི་ཁོང་གསེང་། བར་དུ་ཉོན་མོངས་པ་གཏི་མུག ལྷ་རྣམ་སྣང་། ཡུམ་ཀུན་ཏུ་བཟང་། ཡེ་ཤེས་ཆོས་དབྱིངས། དེ་ཐམས་ཅད་ཆོས་ཉིད་སྟོང་པར་འདུས་པའོ། ། དེ་ནས་ཧཱུཾ་ལས་ཡོ་ཆད།
སྒ་ར་ཎ་ཕཊ་དང་། སཾ་ཧ་ར་ཎ་ཧཱུཾ་ཀུན་ལའགྲེ། ཕར་སྤྲོ་ཚུར་འདུས་པ་ལས་རླུང་རྡོ་རྗེ་རྒྱ་གྲམ་སྔོ་སྐྱ་བསྒོམ། ཕྱི་འབྱུང་བ་རླུང་གི་དལ་སྒོར་ཤར་བའོ། ། ནང་ལུས་ཀྱི་སྐྱོད་བྱེད་དོ། ། ཉོན་མོངས་པ་ཕྲག་དོག ལྷ་དོན་གྲུབ་དང་སྒྲོལ་མ། ཡེ་ཤེས་བྱ་གྲུབ། དེ་ཐམས་ཅད་ཆོས་དབྱིངས་སྟོང་པར་འདུས་སོ། ། ཡང་ཧཱུཾ་ལས་ར་ཞིག་ཆད།
ཕར་སྤྲོས། ཚུར་འདུས་པས་ར་ལས་རཀྟའི་རྒྱ་མཚོ་རྦ་རླབས་འཁྲུག་པར་བསྒོམ། འབྱུང་བ་ཕྱི་ཆུ། ནང་ཁྲག གསང་བ་འདོད་ཆགས། ལྷ་སྣང་མཐའ་དང་མཱ་མ་གཱི། ཡེ་ཤེས་སོར་རྟོག དེ་ཐམས་ཅད་ཆོས་ཉིད་སྟོང་པར་འདུས་སོ། ། ཡང་ཧཱུཾ་ལས་སུྂ་གཅིག་ཆད། ཕར་སྤྲོས་ཚུར་འདུས་པ་ལས་དབང་ཆེན་གསེར་གྱི་ས་གཞི་སྲ་ཞིང་འཐས་པའི་སྟེང་དུ།
ཡང་ཧཱུཾ་ལས་ཀཽ་གཅིག་ཆད། ཕར་སྤྲོས་ཚུར་འདུས་ཀེང་དུས་ཀྱི་རི་རབ་སྔོ་མཁྲེགས་སུ་འདུག་པ། དཔག་ཚད་བརྒྱད་ཁྲི་ཡར་ཐོན་པའོ། ། དེ་ནི་འབྱུང་བ་སའི་སྒོར་ཤར་བའོ། ། ནད་རུས་པ་ཉོན་མོངས་ཞེ་སྡང་། ལྷ་རྡོ་རྗེ་སེམས་དཔའ་— 143 —སུྂར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དང་སངས་རྒྱས་སྤྱན། ཡེ་ཤེས་མེ་ལོང་ཡེ་ཤེས། དེ་ཐམས་ཅད་ཆོས་ཉིད་སྟོང་པར་འདུས་སོ། ། ཡང་ཧཱུཾ་ལས་རྂ་གཅིག་ཆད།
ཕར་སྤྲོས་ཚུར་འདུས་པས། རི་རབ་སྟེང་དུ་མེ་གྲུ་གསུམ་དུ་འབར་བར་བསམ། འབྱུང་བ་མེའི་སྒོར་ཤར་བའོ། ། ནང་དྲོད། ཉོན་མོངས་པ་ང་རྒྱལ། ལྷ་རིན་འབྱུང་དང་གོས་དཀར། ཡེ་ཤེས་མཉམ་པ་ཉིད། དེ་ཐམས་ཅད་ཆོས་ཉིད་སྟོང་པར་འདུས་སོ། ། གཉིས་པ་གཞལ་ཡས་ཁང་གདན་དང་བཅས་པའི་སྒོར་ཤར་བ་ནི། ཧཱུཾ་ལས་རྒྷཾ་གཅིག་ཆད།
ཕར་སྤྲོས་ཚུར་འདུས་པ་ལས་རྒྷཾ་བི་ཤྭ་བི་ཤུརྙེ་ཛྙཱ་ན་ཙཀྲ་མཎྜ་ལ་ཉྫུ་ཞེས་པས་ཡེ་ཤེས་ཀྱི་གཞལ་ཡས་ཁང་གྲུ་བཞི་པ། སྒོ་བཞི་པ། ཕྱི་རིན་པོ་ཆེ་སྣ་ལྔ་ལས་གྲུབ་པ། ནང་དུར་ཁྲོད་འབར་བའི་གཞན་ཡས་ཁང་། དེ་ཡང་ཐོད་པ་སྐམ་པོའི་འགྲམ་ཤ་ར་རི་ཅན་གྱི་བར། རློན་པ་ལྕང་ལོ་ཅན་ཁ་བད་དུ་བཏང་བ། ཐོད་པ་དེ་རྣམས་ཀྱི་ཁ་ནས་མེ་འབར་བ། སྣ་ནས་དུ་བ་འཐུལ་བ། མིག་ནས་གདུང་བའི་མཆི་མ་ཁྲག་ཏུ་སྐྱུགས་པ། གནམ་ལྕགས་ཨུར་མོས་གཟེར་བཏབ་པ།
རྒྱུ་མའི་ཟུང་གིས་སྦྲེལ་བས་བརྩེགས་པའོ། ། འོག་གི་ས་གཞི་ནི། མཱཾ་སའི་ས་གཞི། རཀྟའི་རྒྱ་མཚོ། ཀེང་རུས་ཀྱི་རི་རབ་ཁྲག་དང་རྣག་གི་ཚོམ་བུར་འཁྱིལ་བ། དྲི་ཆེན་གྱི་ཞལ་ཟས་ཞལ་ཞལ་འདྲ་སྟེ་སྟེང་དྲི་ཆུའི་ཆག་ཆག་བཏབ་པའོ། ། སྟེང་གི་ཕུབ་ནི་ལྷ་བརྒྱད་ཀྱི་ཀ་བ། ཀླུ་བརྒྱད་ཀྱི་གདུང་མ། གཟའ་བརྒྱད་ཀྱི་དྲལ་ཕྱམ། རྒྱུ་སྐར་ཉི་ཤུ་རྩ་བརྒྱད་ཀྱི་དྲིལ་བུ།
མིའི་གཡང་གཞིའི་ཐོག་ཕུབ། ཞིང་ཆུང་གི་ཟར་ཚགས། ཙིཏྟའི་ཕོ་ཐོགཟླ་བའི་ཀ་གདན། ཉི་མའི་ཀ་ཞུ། ཟླ་བའི་སྐར་ཁུང་། ཉི་མའི་མཐོང་ཁུང་ངོ་། ། ཕྱིའི་རྒྱན་ནི། མིའུ་རིགས་བཞི་སྲིད་པ་སྤྱི་བླུགས་སུ་བཤུས་པའི་རྒྱལ་མཚན། ཉ་ཆེན་ཀྱི་འཕན། ཀེང་རུས་ཀྱི་གདུགས།
དྲེགས་པ་ཆེན་པོ་བསྒྲལ་བའི་ཙིཏྟའི་ཏོག དེའི་ཕྱི་ན་དུར་ཁྲོད་ཆེན་པོ་བརྒྱད་ཀྱིས་བསྐོར་བ། དེའི་ཕྱི་ན་དུར་ཁྲོད་ཀྱི་ཆས་བཞི་ལ། ཤར་ན་བྱ་ཀངྐ་སྐད་སྒྲོག་པ། ལྷོ་ན་ཁྱི་ཀྱི་ལིང་ངུ་ཟུག་པ། ནུབ་ན་འདྲེ་མེ་འབར་བ། བྱང་ན་དུ་བ་འཐུལ་བའོ། ། དབུས་ཀྱི་ཕོ་བྲང་འཁོར་ལོ་རྩིབས་བརྒྱད་དམ། རྒྱ་མདུད་འདེགས་པ་གང་འོས་སུ་བསྒོམ་པའོ། ། དེར་གདན་བཏིང་བ་ནི།
གོང་གི་ཧཱུཾ་ལས་ཛཿཧཱུཾ་བཾ་ཧོཿ ལྷ་མོ་བཞི་འཕྲོས་པས། དབུས་ཀྱི་ཕོ་བྲང་འཁོར་ལོའི་མཐིལ་དུ་པཾ་ལས་པདྨ། ཨ་ལས་ཟླ་བ། མ་ལས་ཉི་མ། ཏི་ར་བཾ་ཞེས་བརྗོད་པས་རུ་ཏྲ་ཕོ་ཁ་སྦུབ། མོ་གན་རྐྱལ། བྱིན་པ་འཁྲིལ་བ་འགྱེལ་བ། དེའི་སྟེང་དུ་མོས་པའི་གདན་ལ་རང་གི་དགྲ་བགེགས་གདིང་ངོ་། ། གཉིས་པ་འཁོར་གྱི་གདན་ནི།
ཛཿཧཱུཾ་བཾ་ཧོཿ ཤར་དང་ཤར་ལྷོ་རྣམས་སུ་བརྒྱ་བྱིན་དང་མེ་ལྷ་ནས། འོག་ཕྱོགས་ས་བདག་གི་བར་བཀུག་ལ་ཕོ་ཁ་སྦུབ། མོ་གན་རྐྱལ་དུ་བྱིན་པ་འཁྲིལ་བ་འགྱེལ་བར་རིངས་སོ། ། སྒོ་བཞི་ཤར་དྲི་ཟ། ལྷོ་གཤིན་རྗེ། ནུབ་ཀླུ། བྱང་གནོད་སྦྱིན་བཀུག་ལ་གདིང་ངོ་། ། ལྷ་སྣམ་ལ་ཕུར་སྲུང་— 144 — ༄། །ཕུར་འགྲེལ་འབུམ་ནག ་
དགོད་དེ། གདན་མི་དགོས། དེས་ན་གསང་རྒྱུད་ལས། ཡྂ་ལས་རླུང་གི་ད་ལ་སྔོ། ། རྂ་ལས་མེ་དཀྱིལ་གྲུ་གསུམ་དམར། ། བེ་ལས་ཆུ་དཀྱིལ་དཀར་པོ་ཟླུམ། ། སུྂ་ལས་ས་གཞི་གྲུ་བཞི་སེར། ། ཀཽ་ལས་ཀེང་རུས་རི་རབ་འབར། ། དེ་སྟེང་ཉྫུ་ལས་གྲུབ་པ་ཡིས། ། མཛེས་པའི་གཞལ་ཡས་ཐོད་པའི་མཁར། །
མཆོག་ཕྲན་དྲལ་ཕྱམ་ཉི་ཟླའི་མིག ། རཀྟ་འབར་བའི་ཞམ་ཆུ་འབབ། ། ཅེས་བཤད་པའི་དོན་ཡིན་ནོ། ། དེ་རྣམས་ཕྱི་བསྐྱེད་པའི་རིམ་པའོ། ། གཉིས་པ་ནང་བསྐྱེད་པའི་རིམ་པ་ནི། རང་གི་ལུས་ལ་ཚང་སྟེ། གསང་རྒྱུད་ལས། རྐང་པ་རླུང་གི་དཀྱིལ་འཁོར་ཏེ། ། འདོམས་མོ་མེ་ཡི་དཀྱིལ་འཁོར་ཡིན། ། གསུས་པ་ཆུ་ཡི་དཀྱིལ་འཁོར་ཡིན། །
ཕོ་བ་ས་ཡི་དཀྱིལ་འཁོར་ཡིན། ། བྲང་ནི་ཀེང་རུས་རི་རབ་ཡིན། ། མགོ་བོ་ཀླད་པའི་གཞལ་ཡས་ཁང་། ། རྩ་གནས་དབུས་ན་ལྷ་ཚོགས་བཞུགས། ། ཞེས་པས་དཀྱིལ་འཁོར་ལུས་ལ་ཚང་སྟེ། ལུས་འདོམ་གང་གྲུ་བཞི་ནི་དཀྱིལ་འཁོར་གྲུ་བཞིའོ། ། འཁོར་ལོ་ལྔ་པོ་དབུས་ཀྱི་ཕོ་བྲང་ངོ་། ། རྐང་ལག་བཞི་སྒོ་བཞི། ཚིགས་བཞི་རྟ་བབ་བཞི། རྐང་བརྒྱད་ཀ་བ་བརྒྱད།
མཐིལ་བཞི་ཆོས་འཁོར་གདུགས། སོ་དང་སེན་མོ་ཏོག་དང་། རྡོ་རྗེ་རིན་པོ་ཆེའི་རྒྱལ་མཚན། དབང་པོ་ལྔ་མཐོང་སྐར། ཡུལ་ལྔ་འདོད་ཡོན། རྩ་རྒྱུས་རིན་ཆེན་ཕ་གུ། རུས་པའི་ཚིགས་དྲྭ་བ་དང་དྲྭ་ཕྱེད། སོར་མོ་རྣམས་མདའ་ཡབ། པགས་པ་རྡོ་རྗེའི་གུར། སྐྲ་དང་བ་སྤུ་མེ་རིའོ། །
ཁྲག་འཐུང་རྩ་བའི་དཀྱིལ་འཁོར་ལྟར་རྩ་གནས་ལ་ཕུར་བུའི་ལྷ་ཚོགས་ཚང་བ་འགོད་དོ། ། ནང་བསྐྱེད་པ་ཚར་རོ། ། གསུམ་པ་གསང་བ་བསྐྱེད་པའི་རིམ་པ་ནི། རང་གི་སེམས་ལ་ལྷ་དང་དཀྱིལ་འཁོར་ཐམས་ཅད་ཚང་སྟེ། འབྱུང་བ་རིམ་བརྩེགས་ནི། སེམས་ལ་མཐའ་དབུས་མེད་པས་ནམ་མཁའ་སྟོང་པ། སེམས་ཡང་ཞིང་གཡེང་བས་རླུང་གི་དཀྱིལ་འཁོར། སེམས་བརླན་ཞིང་མཉེན་པས་ཆུའི་དཀྱིལ་འཁོར། སེམས་སྲ་ཞིང་མི་འགྱུར་བས་སའི་དཀྱིལ་འཁོར། སེམས་རྒྱ་ཆེ་དཔངས་མཐོ་སྟེ་རི་རབ།
སེམས་གསལ་ཞིང་རྣོ་བས་མེའི་དཀྱིལ་འཁོར། སེམས་ལ་ཐམས་ཅད་འདུས་པས་གཞལ་ཡས་ཁང་། ཀུན་གཞིའི་རྣམ་ཤེས་ལྟེ་བ། ཉོན་ཡིད་ལྷ་སྣམ། སྒོ་ལྔའི་རྣམ་ཤེས་སྒོ་བཞི། ཡེ་ཤེས་རྟ་བབས། རང་སེམས་རྡོ་རྗེ་གཞོན་ནུ། སེམས་ལ་སྣ་ཚོགས་སྐྱེ་པས་འཁོར་གྱི་ལྷ་ཚོགས་ཡིན་ཏེ། ལྷ་དང་དཀྱིལ་འཁོར་ཚང་ངོ་། ། གསང་བ་བསྐྱེད་པའི་རིམ་པ་ཚར་རོ། །
གཞལ་ཡས་རྣམ་དག་ནི། གསང་རྒྱུད་ལས། གཞལ་ཡས་རྣམ་པར་དག་པ་ནི། ། ཡང་དག་ཉིད་དུ་ངས་བཤད་བྱ། ། རྡོ་རྗེའི་གུར་དུ་བྱུང་བ་ནི། ། ཕྱི་ཡི་བགེགས་ཀྱིས་མི་ཚུགས་རྟགས། ། བཀའ་ཡི་འཁོར་ལོས་བརྒྱན་པ་ནི། ། ནང་གི་བདུད་ཀྱིས་མི་ཚུགས་རྟགས། ། ཆོས་བྷེ 145 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། འབྱུང་ནང་དུ་གསལ་བ་ནི། །
ཆོས་ཀྱི་དབྱིངས་ལས་བྱུང་བའི་རྟགས། ། འབྱུང་བ་བཞི་ཡིས་བསྐྱེད་པ་ནི། ། ཡུམ་བཞིའི་མཁའ་ལ་གནས་པའི་རྟགས། ། གཞལ་ཡས་གྲུ་བཞི་འབྱུང་བ་ནི། ། སངས་རྒྱས་སེམས་ཅན་མཉམ་པའི་རྟགས། ། སྒོ་བཞི་པར་ཡང་བྱུང་བ་ནི། ། དྲན་པ་ཉེ་བར་བཞི་ཡི་རྟགས། ། སྒོ་བ་བཞི་ནི་སྟོབས་ལྔའོ། ། རྟ་བབས་བཞི་རུ་བྱུང་བ་ནི། ། ཡང་དག་སྤོང་པ་བཞི་ཡི་རྟགས། །
ཆོས་ཀྱི་འཁོར་ལོ་བཞི་པོ་ནི། ། རྫུ་འཕྲུལ་རྐང་བ་བཞི་ཡི་རྟགས། ། འདོད་ཡོན་ལྔ་ཡི་ལྷ་མོ་ནི། ། དབང་པོ་ལྔ་པོ་གསོས་འདེབས་རྟགས། ། དྲྭ་བ་དྲྭ་བ་ཕྱེད་པ་ནི། ། བྱང་ཆུབ་ཡན་ལག་བདུན་དུ་བཤད། ། ཀ་བ་བརྒྱད་ཀྱིས་བརྒྱན་པ་ནི། ། འཕགས་ལམ་ཡན་ལག་བརྒྱད་དུ་བཤད། ། པཉྩ་རེ་ཁཱ་ཡེ་ཤེས་ལྔ། ། གྲུ་གསུམ་རྣམ་ཐར་གསུམ་ཡིན་ཏེ། །
རྒྱུ་དང་འབྲས་བུའི་ཆོས་རྣམས་རྫོགས། ། ཞེས་སོ། ། ཐོད་མཁར་གྱི་རྣམ་དག་ནི། ཐོད་པ་སྐམ་པོའི་འགྲམ་ཆོས་སྐུ། ཤ་ར་རི་ཅན་ལོངས་སྐུ། ལྕང་ལོ་ཅན་སྤྲུལ་སྐུ། ཁ་ནས་མེ་འབར་རྣམ་རྟོག་སྲེག། སྣ་ནས་དུ་བ་འཐུལ་བ་བྱིན་བརླབས། མིག་ནས་མཆི་མ་ཐུགས་རྗེརཱིཆེ་བ། གནམ་ལྕགས་ཨུར་མོའི་གཟེར་སྐྱེ་མེད་སྟོན་པ།
རྒྱུ་མའི་ཟུང་ཐབས་ཤེས་རྒྱ་མ་ཆད་པའོ། ། འོག་གཞི་ལ་མཱཾ་སའི་ས་གཞི་གཏི་མུག་དག རཀྟ་འདོད་ཆགས་དག ཀེང་རུས་ཞེ་སྡང་དག རྣག་ཁྲག་ཚོམ་བུར་འཁྱིལ་སྤྲུལ་སྐུ། དྲི་ཆུ་ཆག་ཆག་ལོངས་སྐུ། དྲི་ཆེན་ཆོས་སྐུའོ། ། སྟེང་གི་ཕུབ་ལ་ལྷ་བརྒྱད་ཀ་བ་སྟེང་ལྷའི་ལོ་ཀ་དབང་དུ་སྡུད་པ། ཀླུ་བརྒྱད་གདུང་མ་འོག་ཀླུ་བརྒྱད་དབང་དུ་སྡུད་པ། གཟའ་དང་རྒྱུ་སྐར་ས་བླ་དབང་དུ་སྡུད་པ།
མིའི་གཡང་གཞིའི་བར་མིའི་ལོ་ཀ་དབང་དུ་སྡུད་པ། ཞིང་ཆུང་འདོད་ཡོན། ཙིཏྟ་ཞེན་མེད། ཉི་ཟླ་ཐབས་ཤེས་རྒྱས་ཐེབས་པ། ཕྱིའི་དུར་ཁྲོད་བརྒྱད་ཚོགས་བརྒྱ་དག ཤར་ན་བྱ་སྐད་མི་རྟག་པ་སྟོན་པ། ལྷོ་ན་ཁྱི་ཟུག་པས་འཁོར་བ་འདུལ། ནུབ་ན་མེ་འབར་བ་བྱིན་རླབས་ཆེ། བྱང་དུ་དུ་བ་འཐུལ་བ་འཁོར་བ་མ་སྤངས་པར་སངས་རྒྱའོ། ། རྟེན་གཞལ་ཡས་ཁང་བསྐྱེད་པ་ཚར་རོ། །
སྤྱི་དོན་གསུམ་པ་ལྷར་བསྐྱེད་པ་ལ་གསུམ་སྟེ། ཆོས་ཀྱི་སྐུའི་ངོ་བོ་བདག་ཉིད་ཅོ་བའི་དལ་བསྐྱེད་པ་དང་། ལོངས་སྤྱོད་རྫོགས་པའི་སྐུའི་ངོ་བོ་ཕྱོགས་བཅུའི་ཁྲོ་བོའི་དལ་བསྐྱེད་པ་དང་། སྤྲུལ་པའི་སྐུའི་ངོ་བོ་ཕུར་པ་རྫས་ཀྱི་དལ་བསྐྱེད་པའོ། ། དང་པོ་ཆོས་ཀྱི་སྐུའི་ངོ་བོ་བདག་ཉིད་རྩ་བའི་དལ་བསྐྱེད་པ་ལ་གཉིས་ཏེ། བསྐྱེད་པ་དངོས་དང་གསལ་གདབ་པའོ། ། དང་པོ་ལ་མདོ་བཅུ། རྩ་བ་བཞི་བཅུ། ཡན་ལག་བརྒྱད་ཅུའོ། ། དང་པོ་ནི།
བདག་ཉིད་ཅོ་བའི་དལ་བསྐྱེད་པའི་རྒྱུ་སེམས་དཔའ་བཞི་ཡོད་ན་གང་ཡིན། བསྐྱེད་པའི་སྐུའི་ཆ་ལུགས་བཞི་བྱ་བ་ཡོད་ན་གང་ཡིན། བསྐྱེད་པའི་ཁྱད་པར་མཚན་ཉིད་བཞི་པོ་གང་ཡིན། བསྐྱེད་པའི་གནས་སྐབས་བཞི་ཡོད་ན་གང་ཡིན། བསྐྱེད་ཐབས་ཀྱི་ཆོ་ག་བཞི་ཡོད་ན་གང་ཡིན། བསྐྱེད་པའི་ལྷ་བཞི་— 146 བྷེ ༄། །ཕུར་འགྲེལ་འབུམ་ནགཡོད་ན་གང་ཡིན། བསྐྱེད་པའི་ལྷ་ཡི་སྦྱང་གཞི་བཞི་ཡོད་ན་གང་ཡིན། བསྐྱེད་པའི་ལྷ་ཡི་ངེས་ཚིག་བཞི་ཡོད་ན་གང་ཡིན། བསྐྱེད་པ་ལ་རྣམ་དབྱེ་བཞི་ཡོད་ན་གང་ཡིན།
བསྐྱེད་པ་ལ་ལམ་ཁྱེར་བཞི་ཡོད་ན་གང་ཡིན། ཅེས་པ་དང་བཅུའོ། ། དང་པོ་བསྐྱེད་པའི་རྒྱུའི་སེམས་དཔའ་བཞི་པོ་ནི། སྔོན་དུས་མཚམས་ལ་འཇུག་ཙ་ན། རང་ཡི་དམ་ལྷ་མོས་པ་བྱས་པ་དེ་དམ་ཚིག་གི་སེམས་དཔའ་ཡིན། དེ་ནས་ཏིང་ངེ་འཛིན་གསུམ་སྒོམ་ནས་ཆོ་ག་གསུམ་གྱིས་བསྐྱེད་པ་ཏིང་ངེ་འཛིན་སེམས་དཔའ་ཡིན། དེ་ནས་རང་འདྲའི་ཡེ་ཤེས་སེམས་དཔའ་སྤྱན་འདྲེན་པ་དེ་ལྷ་ཡེ་ཤེས་སེམས་དཔའ་ཡིན། དེ་གཉིས་སུ་མེད་པར་བསྲེས་པ་དེ་གཉིས་སུ་མེད་པའི་ཡེ་ཤེས་སེམས་དཔའ་ཡིན། བསྐྱེད་རིམ་ཅིག་མི་བསྒོམ་ན་མི་བསྒོམ་ཞེས་བྱ། བསྒོམ་ཕན་ཆད།
དེ་བཞི་མ་ཚང་པ་མི་སྲིད་པ་ཡིན་ནོ། ། གཉིས་པ་བསྐྱེད་པའི་ཆ་ལུགས་བཞི་ལ་ཕྱོགས་གཅིག་ཏུ་ཨ་ཐང་ཆད་པ་མེད་དེ། རྒྱུད་ཀྱི་རྗེས་སུ་འབྲངས་ནས་ཕུར་པ་གསང་རྒྱུད་ལེའུ་བཅུ་གཉིས་པ་ན། རྡོ་རྗེ་གཞོན་ནུ་དབུ་སྟོང་ཕྱག་སྟོང་སྤྱན་བྱེ་བ་སྟོང་མངའ་བར་བཤད། ཕུར་པ་མྱང་འདུས་ལེའུ་བཞི་པར་རུ་ཏྲ་བཏུལ་ཙ་ན་རྡོ་རྗེ་གཞོན་ནུ་དབུ་དགུ་ཕྱག་བཅོ་བརྒྱད་པར་བཤད། རྩ་རྒྱུད་རྡོ་རྗེ་ཁྲོས་པ་སོགས་ན་རྡོ་རྗེ་གཞོན་ནུ་དབུ་གསུམ་ཕྱག་དྲུག་པར་བཤད། གཱི་ལ་ཡ་ཏནྟྲ་བཅུ་གཉིས་འབྱུང་བའི་རྒྱུད་ལ་སོགས་པ་ནས། རྡོ་རྗེ་གཞོན་ནུ་ཞལ་གཅིག་ཕྱག་གཉིས་པར་བཤད་པས། གང་ལྟར་བསྒོམ་ཀྱང་འདྲའོ། ། གཤིན་རྗེ་གཤེད་ལ་སོགས་ཐམས་ཅད་ན་དེ་ལྟར་སྣ་ཚོགས་སུ་བཤད་དོ། །
གསུམ་པ་བསྐྱེད་པའི་ཁྱད་པར་མཚན་ཉིད་བཞི་ནི། ཁྲོ་བོ་བྱས་པས་བདུད་དང་སྲིན་པོ་ཁྲོས་པ་ལྟ་བུ་མིན་ཏེ། ཐུགས་རྗེ་ཆེན་པོས་གདུལ་བྱ་འདུལ་བའི་ཐབས་སུ་བསྟན་པ་ཡིན་པས། བློ་རབ་ཅིག་གིས་དག་པའི་ལྷ་བསྒོམ་པ་ཡིན། བློ་འབྲིང་གིས་རྣམ་པ་ཙམ་དུ་ལྷ་བསྒོམ་པ་ཡིན། བློ་ཐ་མས་ལྷ་ཡི་ང་རྒྱལ་ཙམ་དུ་ལྷ་བསྒོམ་པ་ཡིན། སྔགས་པ་ལྷ་ལམ་པ་བྱ་བ་ང་རྒྱལ་ཙམ་གྱིས་ཀྱང་འགྲུབ་པ་ཡིན་ནོ། ། བཞི་བ་བསྐྱེད་པའི་གནས་སྐབས་བཞི་ལ་ལས་དང་པོ་པས་ཤེས་པ་ལྷར་བསྐྱེད་པ་ཡིན་ཏེ། རྣམ་པར་ཤེས་པ་རྡོ་རྗེར་བསྒོམ། ། ཞེས་པའོ། །
ལས་གོམས་པ་པས་བདག་ཉིད་ལྷར་བསྒོམ་པ་ཡིན་ཏེ། སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་སོ། ། ལས་སྨིན་པ་པས་ཕུང་པོ་ལྷར་བསྒོམ་པ་ཡིན་ཏེ། ཕུང་པོ་རྡོ་རྗེར་གཏམས་བྱས་ནས། ། ཞེས་སོ། ། ལས་མཐར་ཕྱིན་པས་ཡུལ་ཐམས་ཅད་ལྷར་བསྒོམ་པ་ཡིན་ཏེ། སྲིད་པ་རྡོ་རྗེ་ཕུར་བུའི་ལྷ། ། ཞེས་སོ། ། ལྔ་བ་བསྐྱེད་ཐབས་ཀྱི་ཆོ་ག་བཞི་ལ།
བློ་ཡང་རབ་གཅིག་གིས་སྐད་ཅིག་གིས་སྐད་ཅིག་དྲན་རྫོགས་སུ་བསྐྱེད་དོ། ། རྣམ་རྟོག་གཞན་གྱིས་བར་མ་ཆོད་པས་བཟང་སྟེ། ཡེ་ཤེས་ཀྱི་ཚོགས་པ་ཡིན་ནོ། ། བློ་རབ་ཅིག་སྟོང་བ་དང་སྙིང་རྗེའི་ངང་ནས་རྩ་སྔགས་བརྗོད་པས་ལྷར་ལངས་ཏེ། རྟོག་པ་ཉུང་བས་བསོད་ནམས་དང་ཡེ་ཤེས་གཉིས་ཀ་ཡོད་དོ། ། བློ་འབྲིང་— 147 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཞིག་ཆོས་གསུམ་གྱིས་ལྷར་ལྡང་སྟེ། གསུང་ཡིག་འབྲུ། ཐུགས་ཕྱག་མཚན། སྐུ་ཡོངས་སུ་རྫོགས་པ་སྟེ།
གསུང་ཧཱུཾ། ཐུགས་རྡོ་རྗེ། དེ་གྱུར་པས་རྡོ་རྗེ་གཞོན་ནུ་བསྐྱེད་པའོ། ། བློ་ཐ་མ་ཞིག་གིས་བསྐྱེད་རྒྱུའི་ཆོས་གསུམ་ལ། བསྐྱེད་ཐབས་ཀྱི་ཆོས་བཅུ་དྲུག་གིས་བསྐྱེད་དེ། དེ་ཡང་བསྐྱེད་རྒྱུ་ནི་གསུང་ཡིག་འབྲུ། ཐུགས་ཕྱག་མཚན། རྒྱུ་རྡོ་རྗེ་འཆང་དཀར་པོ་གསུམ་མོ། ། ཆོས་བཅུ་དྲུག་ནི། དང་པོ་རྒྱུད་ཏིང་ངེ་འཛིན་ཧཱུཾ་མཐིང་ནག་དེ་གཙོ་བོའི་གདན་ཐོག་ཏུ་བབས་ཏེ་དེ་ལས་འོད་ཟེར་འཕྲོ་བ།
མཛད་པ་བསྡུ་བ་བསྡུས་ཏེ་བརྟན་པར་འཁོད་པ་བཞི་བྱས་པས་རྡོ་རྗེ་རྩེ་དགུ་པར་སོང་། དེ་ལས་ཀྱང་འོད་ཟེར་སྤྲོ་བ། མཛད་པ། བསྡུ་བ། བསྡུས་ཏེ་བརྟན་པར་འཁོད་པ་བཞི། རྡོ་རྗེ་དེ་རྒྱུའི་རྡོ་རྗེ་འཆང་དཀར་པོར་སོང་། དེ་ལས་ཀྱང་འོད་ཟེར་སྤྲོ་བ། མཛད་པ། བསྡུ་བ། བསྡུས་ཏེ་བརྟན་པར་འཁོད་པ་ལས་རྩ་སྔགས་བརྗོད།
རྡོ་རྗེ་གཞོན་ནུ་སྐུ་ཆེ་ལ་ཡན་ལག་རགས་པར་བསྐྱེད། དེ་ལས་ཀྱང་འོད་ཟེར་སྤྲོ་བ། མཛད་པ། བསྡུ་བ། བསྡུས་ཏེ་བརྟན་པར་འཁོད་པ་བཞི་སྟེ། བཅུ་དྲུག་གིས་བསྐྱེད་པའི་རིམ་པ་ཡན་ལག་དང་ལྡན་པ་རྫོགས་པ་ཡིན་ནོ། ། དྲུག་པ་བསྐྱེད་པའི་ལྷ་བཞི་ནི། གཙོ་བོ་ཡབ་ཡུམ་རྫོགས་པ་དང་། ལྷ་བཞི་བསྐྱེད་དགོས་ཏེ། སྲོག་གི་ལྷ་དང་གཅིག
སྐུ་གསུང་ཐུགས་ཀྱི་ལྷ་དང་གཉིས། རྒྱན་གྱི་ལྷ་དང་གསུམ། གོ་ཆའི་ལྷ་དང་བཞིའོ། ། དང་པོ་སྲོག་གི་ལྷ་ནི། བདག་ཉིད་ཀྱི་སྙིང་གའི་ནང་ཙིཏྟ་རིན་པོ་ཆེའི་ཕོ་བྲང་དུ་ཡེ་ཤེས་སེམས་དཔའ་རྫུས་སྐྱེས་རང་འདྲ་བ་ཚོན་གང་བ་བསམ། དེའི་སྙིང་གར་ཉི་མའི་དཀྱིལ་འཁོར་སྲན་མའི་གྭའུ་ཙམ། དེའི་སྟེང་དུ་རྡོ་རྗེ་ནས་ཙམ། དེའི་ལྟེ་བ་ལ་རྒྱུའི་ཏིང་ངེ་འཛིན་ཧཱུཾ་སྤུས་བྲིས་པ་ཙམ། དེའི་མཐའ་མ་ནི་གཱི་ལ་ཡ་འབྲུ་དགུས་བསྐོར་བར་བསྒོམ། དེའི་སྒོ་སྲུང་དུ་རྟ་མགྲིན་གསང་བའི་ཡུམ་བཞི་དང་བཅས་པ་བསྒོམ་སྟེ་ལྷ་བདུན་ནོ། །
གཉིས་པ་སྐུ་གསུང་ཐུགས་ཀྱི་ལྷ་ནི། ཐིག་ལེ་རེ་ལས། སྤྱི་བོར་བུདྡྷཱ་ཧེ་ནུ་ཀ་ཡབ་ཡུམ་དཀར་པོ་བསྒོམ། མགྲིན་པར་པདྨ་ཧེ་རུ་ཀ་ཡབ་ཡུམ་དམར་པོ་བསྒོམ། ཐུགས་ཀར་བཛྲ་ཧེ་རུ་ཀ་ཡབ་ཡུམ་མཐིང་ག ལྟེ་བར་རཏྣ་ཧེ་དུ་ཀ་ཡབ་ཡུམ་སེར་པོ། གསང་བར་ཀརྨ་ཧེ་རུ་ཀ་ཡབ་ཡུམ་ལྗང་གུར་བསྒོམ་མོ། ། གསུམ་པ་རྒྱན་གྱི་ལྷ་ནི། དབང་བསྐུར་བའི་དུས་དབང་རྟགས་སུ་རིགས་ལྔ་ཆ་གཅིག་དབུ་ལ་བཞུགས་པར་བསྒོམ་མོ། ། དེས་ན་སྐུ་གསུང་ཐུགས་ཀྱི་ཡབ་ཡུམ་བཅུ།
དབུ་རྒྱན་ལ་བཅུ་སྟེ་ཉི་ཤུ། སྲོག་གི་ལྷ་བདུན་དེ་ཉེར་བདུན་ནོ། ། བཞི་པ་གོ་ཆའི་ལྷ་ནི། བ་སྤུའི་བུ་ག་རེ་ནས་རྫུས་སྐྱེས་སུ་ཁྲོ་ཆུང་རེ་རེ་སྟེ་ཁྲབ་གྱོན་པ་ལྟར་རོ། ། གྲངས་བྱེ་བ་ས་ཡའོ། ། བདུན་པ་སྦྱང་གཞི་ནི། སྐུ་གསུང་ཐུགས་ཀྱི་ལྷ་སྒོང་སྐྱེས། ཡེ་ཤེས་སེམས་དཔའ་རྫུས་སྐྱེས། བྱང་སེམས་ཞུ་བ་ལས་བྱུང་བ་དབུ་རྒྱན་ལྷ་མངལ་སྐྱེས། གོ་ཆའི་ལྷ་དྲོད་གཤེར་ལས་སྐྱེས་པའོ། །
དལ་གྱི་ལྷ་ལ་སྦྱར་ན། བདག་རྩ་བ་རྫུས་སྐྱེས། ཕྱོགས་— 148 — ༄། །ཕུར་འགྲེལ་འབུམ་ནགབཅུའི་ཁྲོ་བོ་མངལ་སྐྱེས། མགོ་བརྙན་ཉི་ཤུ་སྒོང་སྐྱེས། དམ་ཅན་སྲུང་མ་དྲོད་གཤེར་ལས་སྐྱེས་ཏེ། སྦྱང་གཞི་སེམས་ཅན་གྱི་སྐྱེ་གནས་བཞི་སྦྱོང་བའོ། ། བརྒྱད་པ་བསྐྱེད་པའི་ངེས་ཚིག་བཞི་ནི། ཆོས་སྐུའི་ངེས་ཚིག བདག་ཉིད་ཀྱི་ངེས་ཚིག
རྩ་བའི་ངེས་ཚིག དཀྱིལ་འཁོར་གྱི་ངེས་ཚིག་གོ ། དང་པོ་ནི། སྤྲོས་པ་དང་བྲལ་བའོ། ། གཉིས་པ་ནི། རང་ཉིད་བསྒོམ་པའོ། ། གསུམ་པ་ནི། འཁོར་ཀྱི་ལྷ་ཐམས་ཅད་འབྱུང་བས་རྩ་བའོ། ། བཞི་པ་ནི། རྡོ་རྗེ་གཞོན་ནུ་ཡབ་ཡུམ་དལ་སྲོག་གི་ལྷ།
སྐུ་གསུང་ཐུགས་ཀྱི་ལྷ། རྒྱན་གྱི་ལྷ། གོ་ཆའི་ལྷ་རྣམས་འཁོར་ཡིན་པས་བདག་ཉིད་རྩ་བའི་དལ་ཞེས་བྱའོ། ། དགུ་པ་བསྐྱེད་པའི་རྣམ་དབྱེ་བཞི་ནི། བདག་ཉིད་རྩ་བའི་དལ་གྱི་བདག་ཉིད་རྩ་བའི་དལ་ཅིག་ཡོད་ན་གང་ཡིན། དེ་ནི་ཡེ་ཤེས་སེམས་དཔའི་ཡིན་ནོ། ། བདག་རྩ་བའི་དལ་གྱི་ཕྱོགས་བཅུའི་ཁྲོ་བོའི་དལ་ཅིག་ཡོད་ན་གང་ཡིན། དེ་ནི་སྐུ་གསུང་ཐུགས་ཀྱི་ལྷའོ། ། བདག་ཉིད་རྩ་བའི་དལ་གྱི་ཕུར་པ་རྫས་ཀྱི་དལ་ཅིག་ཡོད་ན་གང་ཡིན། དེ་ནི་ཕྱག་ཐ་མའི་ཕུར་པ་རྣམས་སོ། །
བདག་ཉིད་རྩ་བའི་ཕུར་སྲུང་བཅུ་གཉིས་ཡོད་ན་གང་ཡིན། དེ་ནི་བ་སྤུའི་ཁྲོ་ཆུང་རྣམས་སོ། ། བཅུ་བ་བསྐྱེད་པའི་ལམ་ཁྱེར་བཞི་ནི། རྩ་རྒྱུད་རྡོ་རྗེ་ཁྲོས་པ་ལས། རང་སེམས་གཞི་ཡི་རྡོ་རྗེ་གཞོན་ནུ་ནི། ། ས་བོན་ཀུན་ཁྱབ་ཏིལ་མར་འདྲ། ། རྟོགས་ནས་སངས་རྒྱས་ངོ་མཚར་ཆེ། ། བགྲོད་པ་ལམ་གྱི་རྡོ་རྗེ་གཞོན་ནུ་ནི། ། ཐབས་ཤེས་སྐུ་གསུང་ཡེ་ཤེས་ལྔ། ། ཆུ་བོ་རྒྱུན་གྱི་རྣལ་འབྱོར་བྱ། །
རྟོགས་པ་འབྲས་བུའི་རྡོ་རྗེ་གཞོན་ནུ་ནི།་ ། སྐུ་ལྔ་ཡེ་ཤེས་དགུ་ལྡན་ཏེ། ། མ་འཁྲུལ་རྟོགས་པ་མངོན་འགྱུར་བྱ། ། གཞི་ལམ་འབྲས་བུ་རྟོགས་གྱུར་ན། ། ཆོས་སྐུ་སྤྲོས་བྲལ་མངོན་དུ་འགྱུར། ། ཞེས་པ་ས་གཞི་ལམ་འབྲས་གསུམ་པོ་དེ་ཆོས་ཐམས་ཅད་ཀྱི་རྩ་བ་ཡིན། དེ་ལ་བརྟེན་ནས་རྣམ་དག་བསྟན་པ་ནི། ཡབ་ཡུམ་གཉིས་སུ་མེད་པར་སྦྱོར་བ་བསྟན་པ་ནི་དབྱིངས་དང་ཡེ་ཤེས་འདུ་འབྲལ་མེད་པའོ། ། སྐུ་མདོག་མཐིང་ནག་ཆོས་ཉིད་མི་འགྱུར་བའོ། ། དབུ་གསུམ་སྐུ་གསུམ་རྣམ་ཐར་གསུམ་མོ། །
ཕྱག་དྲུག་ཕར་ཕྱིན་དྲུག་གོ ། ཞབས་བཞི་རྫུ་འཕྲུལ་རྐང་པ་བཞིའོ། ། དང་པོ་རྡོ་རྗེ་རྩེ་དགུ་ཐེག་པ་དགུ། རྩེ་ལྔ་ཡེ་ཤེས་ལྔ། མེ་དཔུང་ཉོན་མོངས་བསྲེགས། ཁ་ཊྭཱཾ་རྩེ་གསུམ་དུག་གསུམ་གཅོད། རི་རབ་ཕུར་བུ་གདུག་པ་འདུལ་པའོ། ། དུར་ཁྲོད་ཀྱི་ཆས་དགུ་ལ་བྱུག་པའི་རྫས་གསུམ། བགོ་བའི་གོས་གསུམ། གདགས་པའི་རྒྱན་གསུམ་མོ། །
དང་པོ་ཐལ་ཆེན་གྱི་ཚོམ་བུ་ཆོས་སྐུ། རཀྟའི་ཐིག་ལེ་ལོངས་སྐུ། ཞག་གི་ཟོ་རིས་སྤྲུལ་སྐུའོ། ། གཉིས་པ་གླང་ཆེན་ཀོ་རློན་ཐེག་ཆེན། ཞིང་ཆེན་མཐའ་གཉིས་སྤངས་པ། སྟག་ཤམ་ཕྲིན་ལས་རྫོགས་པའོ། ། གསུམ་པ་སྦྲུལ་ཆུན་ཞེ་སྡང་འཇོམས། རུས་རྒྱན་ཕར་ཕྱིན་དྲུག ཐོད་ཕྲེང་སྐུ་གསུམ་མོ། ། གར་གྱི་ཉམས་དགུ་ལ།
སྐུའི་གར་གསུམ། གསུང་གི་གར་གསུམ། ཐུགས་ཀྱི་གར་གསུམ་མོ། ། དང་པོ་སྒེག་པ། — 149 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དཔའ་བ། འཇིགས་སུ་རུང་བ་གསུམ་སྐུ་ཡི། རྒོད་པ། གཤེ་བ། འཇིགས་པ་གསུམ་གསུང་གི།
སྙིང་རྗེ། རྔམས་པ། ཞི་བ་ཐུགས་ཀྱི་གར་གསུམ་མོ། ། རྒྱུད་ལས། ཆད་པ་མ་ཡིན་རིག་ཅིང་གསལ། ། རྟག་པ་མ་ཡིན་ངོས་བཟུང་མེད། ། སྣང་སྟོང་དབྱེར་མེད་གཏན་ལ་དབབ། ། མི་བསྐྱེད་རྫོགས་པའི་ཚུལ་དུ་བསྒོམ། ། ཞེས་པས་ན། བསྐྱེད་རྫོགས་དབྱེར་མེད་དུ་བསྒོམ་མོ། །
དེ་ལྟར་བསྐྱེད་པ་དང་རྫོགས་པ་གཉིས་ལ་སྦྱར་ན་ཡན་ལག་བརྒྱད་ཅུའོ། ། གཉིས་པ་གསལ་གདབ་པ་ནི། ཤོ་ལོ་ཀ་གཅིག་སྟེ། སྙིང་རྗེས་བསྒྲལ་བའི་དམ་ཚིག་ནི། ། ཞེས་པས། དམ་ཚིག་ངོ་བོ་ངེས་ཚིག་དབྱེ་བ་སྦྱར་རོ། ། འབྲུ་བཤད་ནི། རུ་པད་འབྱུང་ནི། སྙིང་རྗེས་དུག་གསུམ་བསྒྲལ་ལོ་གསུངས། རུ་བི་མ་ལ་ནི།
སྙིང་རྗེས་ཞེས་ཁམས་གསུམ་སེམས་ཅན། བདག་རྡོ་རྗེ་གཞོན་ནུ་དང་གཉིས་སུ་མེད་ནས་བསྒྲལ་བ་ཡིན་ནོ་གསུངས། རྒྱུད་ལས། སྙིང་རྗེ་རྒྱུད་མི་ཆད་པའི་བྱང་ཆུབ་སེམས་། ། བསྒྲལ་མེད་ངང་དུ་རྟོགས་ན་དམ་ཚིག་ཡིན། ། ཞེས་པས་མངོན་ནོ། ། རུ་བལ་པོ། སྙིང་རྗེས་ཀུན་ནས་བསླངས་ཏེ་གདུག་ཅན་བསྒྲལ་བ་དམ་ཚིག་གསུངས། བསད་ཅིང་མནན་པ་མ་ཡིན་ཏེ། ། ཞེས་པས་རུ་པདྨ་ནི།
ཞེ་སྡང་གིས་བསད་ཅིང་ཕྲག་དོག་གིས་མནན་པ་མ་ཡིན་ཏེ། ཐུགས་རྗེས་སེམས་ཅན་འཁོར་བ་ལས་བསྒྲལ་བར་བྱ་གསུངས་སོ། ། རུ་བི་མ་ལ་ནི། ཡེ་ཤེས་ཀྱི་ཉོན་མོངས་ཟིལ་གྱིས་མནན་ཏེ། བྱང་སེམས་སྐྱེ་ཤི་མེད་པ་དེ་ལ་བྱ་གསུངས། རུ་བལ་པོ་ནི། སེམས་ཉིད་སྐྱེ་ཤི་མེད་པ་དེ་ལ་བསད་རྒྱུ་མེད་ལ། ཉོན་མོངས་པ་ལྔ་ཡེ་ཤེས་སུ་མནན། མི་འགྱུར་བ་ལ་མནན་རྒྱུ་མེད་གསུངས་སོ། ། ཕུང་པོ་རྡོ་རྗེར་གཏམས་བྱས་ནས། །
ཞེས་པད་འབྱུང་གིས་གཟུགས་ཕུང་ལ་སོགས་ལྔ་རྡོ་རྗེ་ཕུང་པོའི་རིགས་ལྔར་གཏམས་པའོ། ། ཞེས་གསུངས། རུ་བི་མ་ལ་ནི། ཕུང་པོ་རྣམ་པར་ཤེས་པའི་ཕུང་པོ་སྟེ། རྡོ་རྗེ་གཞོན་ནུར་བསྐྱེད་ལ། བ་སྤུའི་བུ་ག་ཁྲོ་ཆུང་གིས་གཏམས་པའོ་་གསུངས། རུ་བལ་པོས། གཟས་པ་པོ་གནས་སྤོར་ཙ་ན། ལྷ་དང་གཉིས་སུ་མེད་པར་གཏམས་པའོ་གསུངས། རྣམ་པར་ཤེས་པ་རྡོ་རྗེར་བསྒོམ། །
ཞེས་པས། པད་འབྱུང་ཚོགས་བརྒྱད་སེམས་དཔའ་སེམས་མར་བསྒོམ། རྡོ་རྗེ་གཞོན་ནུ་ལས་ཁྲོ་བོ་ཁྲོ་མོར་འབྱུང་བས་སོ་གསུངས། རླེ་བི་མ་ལས། རྣམ་པར་ཤེས་པས་ལྷ་ཡི་ང་རྒྱལ་ལ་བྱ་གསུངས། རུ་བལ་པོ་ཕུང་པོ་ལྷ་སྐུར་བསྒོམ་པ་བྱའོ་གསུངས། ཨོཾ་བཛྲ་གཱི་ལི་གཱི་ལ་ཡ་སརྦ་བིགྷ་ནཱན་བཾ་ཧཱུཾ་ཕཊ། ཅེས་པ་ལ་གསུམ་སྟེ། རུ་གསུམ་གྱི་དགོངས་པ་བསྡུ་བ་དང་། རྒྱུད་ཀྱི་དགོངས་པ་གསུམ་བཤད་པ་དང་།
ཐམས་ཅད་འདུས་པའི་འདུས་ལུགས་སོ། ། དང་པོ་ནི། རུ་པདྨའི་ཞལ་ནས། ཨོཾ་སྐུ་ལྔ་ཡེ་ཤེས་ལྔ། བཛྲ་དུས་གསུམ་འདུས་མ་བྱས། གཱི་ལི་ལྷ་དང་གཱི་ལ་ཡ་ཕུར་པ་གསོ་བ། སརྦ་དགྲ་དགེགས་ཐམས་ཅད། བིགྷ་ནཱན་མནན་པ། བཾ་ཧཱུཾ་དབང་དུ་བསྡུ་བ། ཕཊ་སྒྲོལ་ད་ 150 ད་
༄། །ཕུར་འགྲེལ་འབུམ་ནགབའོ་གསུངས། རུ་བི་མ་ལ། ཨོཾ་ཐུགས་ཡེ་ཤེས་ལྔ་ལྡན། བཛྲ་རྡོ་རྗེ་དབྱེར་མེད། གཱི་ལི་ཕུར་པ། གཱི་ལ་ཡ་སྐྱེ་མེད་འགག་མེད། སརྦ་ཉོན་མོངས་ཡེ་ཤེས་སུ་སྒྱུར་ཅིག བིགྷ་ནཱན་ཡེ་ཤེས་ཀྱིས་ཉོན་མོངས་ཐམས་ཅད་གཟིར་ཅིག བཾ་དབང་དུ་བྱས་ལ། ཧཱུཾ་ཉོན་མོངས་ཆོམས་ཤིག
ཕཊ་ཉོན་མོངས་སྲེགས་ཤིག་པའོ། ། རུ་བལ་པོ། ཨོཾ་ཡེ་ཤེས་ལྔ། བཛྲ་གཱི་ལི་རྡོ་རྗེ་ཕུར་བུ། གཱི་ལ་ཡ་འདེབས་པ། སརྦ་ཐམས་ཅད། བིགྷ་ནཱན་ཕུར་པའི་རི་རབ་ཀྱིས་མནན་པ། བཾ་དབང་དུ་སྡུད་པ། ཧཱུཾ་གིས་སྐུ་བསྐྱེད། ཕཊ་སྤྲོ་བའོ་གསུངས།
གཉིས་པ་རྒྱུད་ཀྱི་དགོངས་པ་བཤད་པ་ལ་གསུམ་སྟེ། ལྷ་དང་སྦྱར་ཏེ་བཤད་པ། ཆོས་ཉིད་དང་སྦྱར་ཏེ་བཤད་པ། བྱང་སེམས་དགོངས་པ་དང་སྦྱར་བའོ། ། དང་པོ་ནི། རྒྱུ་མ་ནོར་བ་རྩ་བའི་སྔགས་ཧཱུཾ་ངོ་། ། བསྐྱེད་པ་རྐྱེན་གྱི་སྔགས། ཨོཾ་བཛྲ་གཱི་ལི་གཱི་ལ་ཡའོ། ། བསྐུལ་བ་ལས་ཀྱི་སྔགས་ནི། སརྦ་བིགྷ་ནཱན་ཞེས་པའོ། །
བཟླས་པ་ལས་ཀྱི་སྔགས་ནི། བཾ་ཧཱུཾ་ཕཊ་ཅེས་པའོ། ། གཉིས་པ་ཆོས་ཉིད་དང་སྦྱར་ན། འཛབ་དགོངས་དང་སྦྱར་ལ། ཨོཾ་བཛྲ་གཱི་ལི་གཱི་ལ་ཡ་ཧཱུཾ་ཕཊ། ཆོས་ཐམས་ཅད་སྣང་ལ་རང་བཞིན་མེད་པ། གསལ་ལ་ངོས་གཟུང་མེད་པ། སྒྲ་གྲགས་སྟོང་དུ་བཟླས་པའོ། ། གསུམ་པ། ཨོཾ་རྒྱལ་བ་ཐམས་ཅད་ཀྱི་སྐུ།
བཛྲ་དབྱིངས་གཏིང་མཐའ་མེད་པ། གཱི་ལི་གཱི་ལ་ཡ། ཕུར་བུ་ལས་འོད་ཟེར་འཕྲོས་པས་བསྒྲལ། སརྦ་ཡུམ་གྱི་མཁའ། བིགྷ་ནཱན་ཡབ་ཀྱི་མཁའ། བཾ་མཁའ་དབྱིངས་སྦྱོར་བ། ཧཱུཾ་བུདྡྷཱའི་ཐུགས་ཡེ་ཤེས་ལྔ། ཕཊ་ཁྲོ་བོ་ཁྲོ་མོ་འཕྲོ་བའོ། ། གསུམ་པ་ཐམས་ཅད་འདུས་ལུགས་ནི། རྡོ་རྗེ་ཕུར་པ་ཁྲག་འཐུང་རྩ་བའི་རྒྱུད་ལས།
ཨོཾ་ནི་དཔལ་ཆེན་ཡབ་ཡིན་ཏེ། བཛྲ་ཤེས་རབ་ཡུམ་ཡིན་ནོ། ། ཀྱི་ནི་ཡེ་ཤེས་ཁྲོ་བོ་ལ། ། ལི་ནི་དབྱིངས་ཀྱི་ཁྲོ་མོ་བཅུ། ། གཱི་ནི་ཐབས་ཀྱི་མཆེ་བ་ཅན། ། ལ་ནི་ཤེས་རབ་གཤོག་པ་ཅན། ། ཡ་ནི་སྲས་མཆོག་ཕུར་པ་སྟེ། ། ཧཱུཾ་ནི་ཕྱག་རྒྱ་སྒོ་མ་བཞི། ། སརྦ་ཐམས་ཅད་འདུས་པ་སྟེ། ། བིགྷ་ནི་དགྲ་དང་སྒྲིབ་པ་ཡིན། །
ནཱན་ནི་དགྲ་དང་བགེགས་མནན་ནོ། ། བཾ་ནི་དབང་དུ་སྡུད་པ་སྟེ། ། ཧཱུཾ་ནི་བརླག་པར་བྱེད་པའོ། ། ཕཊ་ཀྱིས་སྒྲོལ་བའི་ཕྲིན་ལས་རྫོགས། ། ཞེས་གསུངས་སོ། ། བདག་ཉིད་རྩ་བའི་དལ་ཚར་རོ། ། གཉིས་པ་ལོངས་སྤྱོད་རྫོགས་པའི་སྐུའི་ངོ་བོ་ཕྱོགས་བཅུའི་ཁྲོ་བོ་བསྐྱེད་པ་ལ་གཉིས་ཏེ། གསོལ་བ་གདབ་པ་དང་། བསྐྱེད་པ་དངོས་སོ། ། དང་པོ་ནི།
རྡོ་རྗེ་གཞོན་ནུའི་རིག་འཛིན་རྣམས། ། ཞེས་པས། ཤོ་ལོ་ཀ་གཅིག་གོ ། གཉིས་པ་བསྐྱེད་པ་དངོས་ནི་གསུམ་སྟེ། མདོ་བཅུ། རྩ་བ་བརྒྱ་ཐམ་པ། ཡན་ལག་བཞི་བརྒྱ་དང་བཞི་བཅུ་རྩ་བཞིའོ། ། དང་པོ་ནི། བྱང་སེམས་རྒྱུའི་ཁྲོ་བོ་བཅུ་བྱ་བ་ཡོད་ན་གང་ཡིན། བསྐྱེད་པ་ཡེ་ཤེས་ཀྱི་ཁྲོ་བོ་བཅུ་བྱ་བ་ཡོད་ན་གང་ཡིན།
གདུལ་བྱ་སྤྲུལ་པའི་ཁྲོ་བོ་བཅུ་བྱ་བ་ཡོད་ན་གང་ལྟར་ཡིན། དྲག་པོ་འདུལ་བ་— 151 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གསུང་གི་ཁྲོ་བོ་བཅུ་བྱ་བ་ཡོད་ན་གང་ཡིན། ཡེ་ཤེས་རྩེ་གཅིག་ཐུགས་ཀྱི་ཁྲོ་བོ་བཅུ་བྱ་བ་ཡོད་ན་ཇི་ལྟར་ཡིན། གྲངས་ངེས་པ་དང་མ་ངེས་པ་བཅུ་བྱ་བ་ཡོད་ན་གང་ཡིན། འཁོར་ངེས་པ་དང་མ་ངེས་པ་བཅུ་ཞེས་བྱ་བ་ཡོད་ན་གང་ལ་ཟེར། སྐུ་མདོག་ངེས་པ་དང་མ་ངེས་པ་བཅུ་པོ་གང་ལ་ཟེར། ཕྱག་འཚན་ངེས་པ་དང་མ་ངེས་པ་བཅུ་པོ་ཇི་ལྟར་ཡིན། རྣམ་དག་ངེས་པ་དང་མ་ངེས་པ་བཅུ་པོ་ཅི་ཡིན། ཞེས་པ་བཅུའོ། །
དེ་ལས་དང་པོ་བྱང་སེམས་རྒྱུའི་ཁྲོ་བོ་བཅུ་ཟེར་ཀྱང་། དེ་རེ་རེ་ལ་བཞི་བཅུ་རྩ་བཞི་ཡོད་དོ། ། གང་ཞེ་ན་ཁྲོ་བོ་བཅུ། ཁྲོ་མོ་བཅུ། མགོ་བརྙན་ཕ་བཅུ་མ་བཅུ་སྟེ་བཞི་བཅུ། སྒོ་མ་བཞི་སྟེསྨོཞེ་བཞིའོ། ། དེ་ལྟར་བཅུ་པོ་ལ་སོ་སོར་བརྩིས་པས་བཞི་བརྒྱ་དང་བཞི་བཅུ་རྩ་བཞི་ཡོད། དེ་ལས་དང་པོ་རྒྱུ་མ་ནོར་བ་རྩ་བའི་སྔགས། ས་བོན་བཞི་བཅུ་རྩ་བཞི་ལས་བསྐྱེད་དགོས་ཏེ། དེའི་སྔོན་དུ་གཙོ་བོ་ཡབ་ཡུམ་ལ་མཁའ་གསང་བྱིན་གྱིས་བརླབ་པ་ནི།
ཡབ་ཀྱི་མཁའ་མི་དམིགས་པ་ལས། ཨ་ཙནྡྲ་མཎྜ་ལ་ཞེས་པས་ཟླ་བའི་སྟེང་དུ་ཧཱུཾ་ལས་རྡོ་རྗེ་རྩེ་དགུ་པ། སྐེད་པར་ཨཱཿ བུམ་པར་ཨོཾ། བུ་ག་ཕཊ་ཀྱིས་བཀག་གོ ། ཡུམ་གྱི་མཁའ་མི་དམིགས་པ་ལས། ཨ་སྨུརྻ་མཎྜ་ལ་བཾ་ཞེས་པས་ཉི་མའི་སྟེང་དུ་པཾ་ལས་པདྨ་འདབ་མ་བཞི་པ་ཟེའུ་འབྲུ་ལ་ཨའོ། ། དེ་ནས་སྙོམས་འཇུག་བྱས་ཏེ། ས་མ་ཡ་ཧོཿ ས་མ་ཡ་སྟྭཾཿ
ར་ཧོ་ཧཾ། རཱ་ག་ཡ་མི་ཞེས་པས། སྔར་གྱི་ཕྱོགས་སྐྱོང་བཅུ་བྱི་ཆིངས་སུ་བསྣོལ་པའི་སྟེང་དུ། ཡབ་ཡུམ་སྦྱོར་བ་མཛད་པའི་སྦྱོར་མཚམས་ནས་ཧཱུཾ་སྦྲེལ་མ་བཅུ། ཐིག་ལེ་དཀར་དམར་བཅུ་སྟེ་བཞི་བཅུ། ཛཿཧཱུཾ་བཾ་ཧོཿབཞི་སྟེ་ཞེ་བཞི་དེ་རྣམས་རང་རང་གི་ཕྱོགས་མ་ནོར་བ་སྤྲོའོ། ། ངག་ཏུའང་ཧཱུཾ་ཧཱུཾ་ཞེས་བརྗོད་དོ། ། གཉིས་པ་བསྐྱེད་པ་ཡེ་ཤེས་ཀྱི་ཁྲོ་བོ་བཅུ་ནི། བསྐྱེད་པ་རྐྱེན་གྱི་སྔགས་བཅུ་བརྗོད་པས་ལྷ་ཀྲོང་ཀྲོང་བསྐྱེད་པའོ། ། དེའང་ཚངས་པ་བསྣོལ་པའི་གདན་ལ་ཧཱུཾ་གཉིས་ཐིག་ལེ་གཉིས་བཞི་པོ་ལས།
ཨོཾ་བཛྲ་ཀྲོ་དྷ་ཧཱུཾ་ཀ་ར་ཧཱུཾ་ཞེས་བརྗོད་པས། ཧཱུཾ་གཅིག་ལས་ཁྲོ་བོ་ཧཱུཾ་ཀ་ར་བསྐྱེད། ཨོཾ་བཛྲ་ཀྲོ་དྷི་ཤྭ་རི་དཱི་པ་ཡ་ཏི་ཧཱུཾ་བརྗོད་པས་ཧཱུཾ་གཅིས་ལས་ཡུམ་རྡོ་རྗེ་སྒྲ་འབྱིན་མ་བསྐྱེད། ཨོཾ(ཨོཾ་བཛྲ་སུ་ཀ་ར་མུ་ཁ་ཧཱུཾ)བཛྲ་ཨུ་ཀ་མུ་ཀ་ཡེ་ཧཱུཾ། ཞེས་བརྗོད་པས་ཐིག་ལེ་གཅིག་ལས་ཕག་གི་མགོ་ཅན་གཡས་སུ་བསྐྱེད། བཛྲ(ཨོཾ་བཛྲ་ཨི་ཥཱ་པ་མུ་ཁི་ཧཱུཾ)ཨུ་ག་སི་མུ་ཁི་ཧོ། ཞེས་བརྗོད་པས་རྨིག་པའི་མགོ་ཅན་གཡོན་དུ་བསྐྱེད་དོ། ། གདན་ཐོག་རེ་རེར་ལྷ་བཞི་བཞི་བསྐྱེད་པ་ནི་ཚད་མེད་པ་བཞིའོ། ། དེ་ནི་རྒྱུད་ཀྱི་རྗེས་སུ་འབྲངས་པའོ། ། མན་ངག་གི་རྗེས་སུ་འབྲང་ན།
ཨོཾ་བཛྲ་ཀྲོ་དྷ་ཧཱུཾ་ཀ་ར་ཞེས་བརྗོད་པས་ཁྲོ་རྒོ་ཧཱུཾ་ཀ་ར་བསྐྱེད། ཧཱུཾ་ཞེས་པས་ཡུམ་རྡོ་རྗེ་སྒྲ་འབྱིན་མ་བསྐྱེད། གརྫ་ཞེས་པས་ཕག་མགོ་ཅན་དང་གརྫ་ཧཱུཾ་ཞེས་པས་སྨིག་བུའི་མགོ་ཅན་བསྐྱེད། དེ་ལྟར་འོག་གི་སྟོབས་པོ་ཆེའི་བར་དུ་བསྐྱེད་དོ། ། དེ་ནས་བི་ད་ཡ་བིང་བིང་ཧཱུཾ་ཕཊ། ཅེས་པ་ཤར་སྒོར་ལྕགས་ཀྱུ་མ་བསྐྱེད། དེ་ནས་དྲིལ་བུ་མའི་བར་དུ་འགྲེའོ། ། ད་ 152 ད་རྒུ། ། ཕུར་འགྲེལ་འབུམ་ནགགསུམ་པ་གདུལ་བྱ་སྤྲུལ་པ་སྐུའི་ཁྲོ་བོ་བཅུ་ནི། ཁྲོ་བོ་ཡབ་ཡུམ།
མགོ་བརྙན་ཡབ་ཡུམ། དེ་ནས་ཁྲོ་བོ་རྣམས་ཞལ་གསུམ་ཕྱག་དྲུག ཡུམ་ཡབ་ལ་འཁྲིལ་བ། མགོ་བརྙན་ཞལ་གཅིག་ཕྱག་གཉིས་པ། བསྙེན་དུས་སུ་སྐུ་མདོག་སྣ་ཚོགས་པའོ། ། བཞི་བ་དྲག་པོ་འདུལ་བ་གསུང་གི་ཁྲོ་བོ་བཅུ་ནི། ཨོཾ་བཛྲ་ཀྲོ་དྷ་ཧཱུཾ་ཀ་ར་ཞེས་པ་ནས་མ་ཧཱ་བ་ལའི་བར་དང་། བཟླས་པ་སྔགས་ཧ་ན་ཧ་ནའི་བར་དང་། པ་ཙ་པ་ཙ་ཞེས་པའི་བར་ཐོག་འདྲིལ་བ་ལྟར་བཟླས་པའོ། ། ལྔ་པ་ཡེ་ཤེས་རྩེ་གཅིག་ཐུགས་ཀྱི་ཁྲོ་བོ་བཅུ་ནི།
ཁྲོ་བཅུའི་ཕུར་པ་སོར་བཅུ་གཉིས་པ། མགོ་བརྙན་གྱི་ཕུར་པ་སོར་བརྒྱད་པ། སྒོ་མའི་ཕུར་པ་སོར་བཞི་པ་སྟེ། ལྷ་ཕུར་ལྔ་བཅུ་རྩ་གཅིག་པའོ། ། ལྷ་དགོད། ངར་བླུད། བྱུག་བདུག་བྱས་པའོ། ། དྲུག་པ་གྲངས་ངེས་པ་ནི། འོ་ན་ཁྲོ་བཅུ་ཁོ་ནར་གྲངས་ངེས་པ་ཅི་ཡོད། ཡང་ན་བཅོ་ལྔ་ཉི་ཤུ།
ཡང་ན་ལྔ་དྲུག་གིས་ཆོག་མོད་ཟེར་ན། དེའི་ལན་ནི་བཅུ་ཁོ་ནར་ངེས་ཏེ། གདུལ་བྱ་ཕྱོགས་སྐྱོང་བཅུ་འདུལ་བས་སོ། ། མང་བ་དང་ཉུང་བ་དོན་མེད་དོ། ། འོ་ན་སྟེང་གི་ཁྲོ་བོ་ཧཱུཾ་ཀ་ར་དང་། འོག་གི་སྟོབས་པོ་ཆེ་གཉིས་གོ་ས་སྤོས་ན་ཅི་ལྟོ་བྲེར་ན། དེ་མི་ཐུབ་སྟེ། ཧཱུཾ་ཀ་ར་ནི་ལྷ་དང་ཚངས་པའི་གཉེན་པོ་ཡིན་ལ། སྟོབས་པོ་ཆེ་ས་བདག་གི་གཉེན་པོ་ཡིན་པས་སྤོས་ན་གདུལ་བྱ་མི་ཐུལ་ལོ། ། དེས་ཤར་ནུབ་ལ་སོགས་འགྲེའོ། །
བདུན་པ་འཁོར་ངེས་མ་ངེས་ནི། སྟེང་གི་ཧཱུཾ་ཀ་རའི་འཁོར་ཕག་རྨིག་བུ་འདི་འོག་གི་སྟོབས་པོ་ཆེ་ལ་སྤོས། དྲེད་དང་བྱི་བ་ཧཱུཾ་ཀ་ར་ལ་སྤོས་ན་འགལ་ལམ་མི་འགལ་ཟེར་ན། འགལ་ཏེ། ཚངས་པའི་འཁོར་ན་ཟླ་བ་ཕག་མགོ་ཅན་དང་། ཉི་མ་རྨིག་བུའི་མགོ་ཅན་ཡོད་པས་དེ་འདུལ། འོག་ས་བདག་ཕོ་ཉ་དྲེད་དང་བྱི་བས(མགོ་ཅན་ཡོད)དེ་མི་ཐུལ་པའོ། ། དེས་ཐམས་ཅད་ལ་འགྲེ། ཡབ་ཀྱི་མཆེ་བ་ཅན་རྣམས་ཡུམ་ལ་སྤོས་ལ། ཡུམ་གྱི་གཤོག་པ་ཅན་ཡབ་ལ་སྤོས་ན་མི་འགལ་ལམ་ཞེ་ན།
དེ་ནི་འགལ་ཏེ། མཆེ་བ་ཅན་དང་ཡབ་རྣམས་ཆོས་མཐུན། གཤོག་པ་ཅན་དང་ཡུམ་རྣམས་ཆོས་མཐུན་པས་སོ། ། དེ་ཇི་ལྟར་མཐུན་ན་ཕག་ལ་གཙང་སྨྲེ་མེད་པ་དང་། ཧཱུཾ་ཀ་ར་ལ་རྣམ་རྟོག་མེད་པས་ཆོས་མཐུན། རྨིག་བུ་སྐམ་ལ་གནས་པ་དང་། སྒྲ་འབྱིན་ཐར་པ་ལ་གནས་པ་ཆོས་མཐུན། ཡང་སྟག་རི་མོ་བཀྲ་བ་དང་། རྣམ་རྒྱལ་ཆོས་སྤྱན་བཀྲ་བ་མཐུན། བྱ་རྒོད་སྲོག་སྡོམ་པ་དང་ཡུམ་སྙེམས་མ་རྣམ་རྟོག་སྡོམ་པ་མཐུན།
གཡག་ཁྲོ་ལ་འགྱིངས་པ་དང་། དབྱུག་སྔོན་ཁྲོ་ལ་འགྱིངས་པ་མཐུན། བྱ་རོག་ཆོ་གསུམ་རིག་པ་དང་། སྡེར་མོ་དུས་གསུམ་མཁྱེན་པ་མཐུན། ཤྭ་བ་རྫི་རྣོ་བ་དང་། གཤིན་རྗེ་ཤེས་རབ་རྣོ་བ་མཐུན། འུག་པས་མུན་པ་ལ་མཐོང་བ་དང་། དུར་ཁྲོད་ཀྱིས་གདུལ་བྱ་ལ་མཐོང་བ་མཐུན། གཟིག་ལ་ཐིག་ལེ་ཡོད་པ་དང་། མི་གཡོ་བ་ཆོས་ཐམས་ཅད་ཐིག་ལེ་གཅིག་ཏུ་སྡུད་པ་མཐུན།
ཁུ་ཏ་ལ་སྒྲིབ་ཤིང་ཡོད་པ་དང་། ཡུམ་གྱི་ཆོས་ཉིད་མི་མཐོང་བ་མཐུན། བྱི་ལའི་སྐད་ཀྱིས་བྱི་བ་བརྒྱལ་བ་དང་། རྟ་— 153 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མགྲིན་གྱི་སྐད་ཀྱིས་ཀླུ་བརྒྱལ་བ་མཐུན། པུ་ཤུད་མིག་རྩི་ཡོད་པ་དང་། ཡུམ་ལོ་ཐུགས་རྗེ་ཡོད་པ་མཐུན། སྤྱང་ཀི་གསོད་ལ་དགའ་བ་དང་། ཁྲོ་བོ་གདུག་པ་བསྒྲོལ་བ་ལ་དགའ་བ་མཐུན། ཁྲས་བྱི་ཆུང་ཟ་བ་དང་།
ཡུམ་དམ་ཉམས་ཟ་བ་མཐུན། སེང་གེས་རི་དྭགས་ཟིལ་གྱིས་གནོན་པ་དང་། བདུད་རྩི་འཁྱིལ་བས་དམ་ཉམས་ཟིལ་གྱིས་གནོན་པ་མཐུན། ཕ་ཝཾ་མཐའ་གཉིས་སྤོང་བ་དང་། ཡུམ་མཐའ་གཉིས་སྤོང་བ་མཐུན། དོམ་གཏུམ་པ་དང་། ཁྲོ་བོ་དམ་ཉམས་ལ་གཏུམ་པ་མཐུན། སྲེ་མོང་ཡང་རྩལ་ཆེ་བ་དང་། ཡུམ་རྟོགས་ཚད་ཆེ་བ་མཐུན། དྲེད་བུ་ལ་སྙིང་རྗེ་ཆེ་བ་དང་།
ཁྲོ་བོ་སེམས་ཅན་ལ་སྙིང་རྗེ་ཆེ་བ་མཐུན། བྱི་བ་སྒོ་མང་ཡང་ཕུག་གཅིག་ཏུ་སྡོད་པ་དང་། ཡུམ་ཆེན་ཆོས་ཅན་མང་ཡང་ཆོས་ཉིད་གཅིག་ཏུ་སྡོད་པ་མཐུན་པས་སྤོར་མི་བཏུབ་བོ་ཞེས་རྒྱུད་ལས་གསུངས་སོ། ། བརྒྱད་པ་སྐུ་མདོག་ངེས་མ་ངེས་ནི། བསྙེན་དུས་སུ་ཤར་དཀར། ལྷོ་སྔོ། ནུབ་དམར། བྱང་ལྗང་། མཚམས་རྣམས་ཕྱོགས་གཉིས་ཀྱི་འོད་འདུས་པའོ། ། སྟེང་ནམ་མཁའི་མདོག
འོག་མུན་པའི་མདོག ཞལ་གཡས་གཡོན་ཀྱང་མཚམས་ལྟར་རོ། ། ཞལ་ལྟར་དུ་མགོ་བརྙན་འགྱུར་བར་གསང་རྒྱུད་ནས་བཤད་དོ། ། སྒྲུབ་དུས་སུ་ཐམས་ཅད་མཐིང་ནག་འབའ་ཞིག་སྟེ། ཁྲག་འཐུང་རྩ་བའི་རྒྱུད་ལས། ཞལ་རེ་ལ་ནི་ཕྱག་གཉིས་པ། ། སྐུ་མདོག་མཐིང་ནག་འབར་བ་ལ། ། ཀུན་ཀྱང་རྡོ་རྗེ་ཕུར་པ་འདྲིལ། ། ཞེས་བཤད་དོ། ། སྐབས་ཁ་ཅིག་ཏུ་ཡུམ་རང་རྐྱང་བར་ཤེར་པར་བྱའོ། །
དགུ་པ་ཕྱག་མཚན་ངེས་མ་ངེས་ནི། ཁྲོ་བོ་རྣམས་དང་པོ་གཉིས་རྡོ་རྗེས་བྷན་དམར་དཀྲུགས་པ། བར་པ་གཉིས་རང་རང་གི་གདན་ཕྱོགས་སྐྱོང་གི་ཕྱག་མཚན་འཕྲོགས་པ། ཐ་མ་རི་རབ་ཕུར་པ་འདྲིལ་བའོ། ། མགོ་བརྙན་གཡས་ལྕགས་ཀྱུ། གཡོན་ཕུར་བུ་འདྲིལ་བའོ། ། སྒྲུབ་དུས་སུ་ལྷ་ཐམས་ཅད་དེ་ལྟར་བཤད་དོ། ། བཅུ་པ་རྣམ་དག་ནི། གསང་རྒྱུད་ལས། ངག་འཁྱལ་རྫུན་དང་སྲོག་གཅོད་ལོག་ལྟ་ཕྲ། །
མ་བྱིན་ལེན་དང་ཚིག་རྩུབ་གནོད་སེམས་དང་། ། བརྣབ་སེམས་འདོད་ལོག་དང་ནི་དེ་བཅུའི་ཡུལ་རྣམས་ནི། ། རྣམ་པར་དག་པ་ཁྲོ་བོ་ཁྲོ་མོར་ཤར། ། ཡུམ་རྣམས་ཡེ་ཤེས་ཤེས་རབ་ཚུལ་ཁྲིམས་བསམ་གཏན་ཐབས། ། བརྩོན་འགྲུས་སྦྱིན་སྨོན་སྟོབས་དང་བཟོད་པའོ། ། ཧཱུཾ་ཀ་ར་འདོད་པའི་སྐྱོན་སྤངས་ཤིང་སྐྱེ་བ་ལ་མངའ་མཛད་པའོ། ། རྣམ་རྒྱལ་མ་བྱིན་ལེན་སྤངས་ཡོ་བྱད་ལ་མངའ་མཛད་པའོ། ། དབྱུག་སྔོན་ཅན་ལོག་ལྟ་སྤངས་ནས་ཡེ་ཤེས་ལ་མངའ་མཛད་པའོ། ། གཤིན་རྗེ་གཤེད་སྲོག་གཅོད་སྤངས་ནས་ཚེ་ལ་མངའ་མཛད་པའོ། ། སྟོབས་པོ་ཆེའི་བར་དུ་ཤེས་པར་བྱའོ། །
རྡོ་རྗེ་སྒྲ་འབྱིན་མ་ནི་ཡེ་ཤེས་ཕ་རོལ་ཕྱིན་མའོ། ། རྡོ་རྗེ་སྙེམས་མ་ཤེས་རབ་ཕ་རོལ་ཕྱིན་མའོ། ། རྡོ་རྗེ་སྡེར་མོ་ཚུལ་ཁྲིམས་ཕ་རོལ་ཕྱིན་མའོ། ། དུར་ཁྲོད་བདག་མོ་བསམ་གཏན་ཕ་རོལ་ཕྱིན་མ་སྟེ། ། བསྐྱོད་བྱེད་མའི་བར་དུ་ཤེས་པར་བྱའོ། ། ཕྲ་མེན་ཕག་མགོ་ཅན་— 154 — ༄ཁྱ། ། ཕུར་འགྲེལ་འབུམ་ནགགཉིད་དབྱིངས་སུ་དག་པའོ། ། རྨིག་བུའི་མགོ་ཅན་གཉིད་ཀྱི་མཚན་ཉིད་དབྱིངས་སུ་དག་པའོ། ། སྟག་མགོ་ཅན་སེམས་ཀྱི་དངོས་པོ་དག་པའོ། །
བྱ་རྒོད་མགོ་ཅན་སེམས་ཀྱི་ཡུལ་རྣམ་པར་དག་པའོ། ། གཡག་མགོ་ཅན་མུན་པ་དག་པའོ། ། བྱ་རོག་མགོ་ཅན་མུན་ཡུལ་དག་ཅེས་བྱ་བའི་བར་དུ་སྦྱར་རོ། ། ཤར་སྒོའི་པུ་ཤུད་མགོ་ཅན་བྱམས་པའོ། ། ལྷོ་སྒོའི་སྐྱ་ཀའི་མགོ་ཅན་སྙིང་རྗེའོ། ། ནུབ་སྒོར་སྲིན་བྱའི་མགོ་ཅན་དགའ་བའོ། ། བྱང་མགོར་ཁྲ་ཡི་མགོ་ཅན་བཏང་སྙོམས་སོ། ། རྒྱས་པར་གསང་རྒྱུད་དུ་བལྟའོ། ། འབྲུ་བཤད་ན། རུ་པདྨ་འབྱུང་གནས།
ཨོཾ་ཡེ་ཤེས་ལྔ། བཛྲ་ནི་རྡོ་རྗེ། ཀྲོ་དྷ་ནི་ཁྲོ་བོ། ཧཱུཾ་ཀ་ར་ནི་མཚན། ཧཱུཾ་འོག་མ་ཡུམ་རྡོ་རྗེ་སྒྲ་འབྱིན། གརྫ་ཕག་མགོ་ཅན། གརྫ་འོག་མ་རྨིག་བུའི་མགོ་ཅན། ཧཱུཾ་སྡུད་པ། ཕཊ་སྤྲོ་བའོ་གསུངས། ནུ་བི་མ་ལ།
རྒྱུའི་སྔགས་ཧཱུཾ། བཛྲ་ཀྲོ་དྷ་ཧཱུཾ་ཀ་ར་བསྐྱེད་སྔགས། གརྫ་གརྫ་ཧཱུཾ་ཕཊ། བཟླས་པ་ལས་ཀྱི་སྔགས་ཡིན་གསུངས། རུ་བལ་པོ་ནི། ཨོཾ་ཚངས་པའི་སྙིང་པོ། བཛྲ་ཀྲོ་དྷ་རྒྱུའི་སྔགས། ཧཱུཾ་ཀ་ར་བསྐྱེད་སྔགས། གརྫ་གརྫ་བསྐུལ་སྔགས། ཧཱུཾ་ཕཊ་བཟླས་སྔགས།
ཧཱུཾ་ཀ་ར་བསྐྱེད་ཀྱང་དེས་བསྐྱེད། བྱིན་གྱིས་བརླབས་ཀྱང་དེས་རློབ། བསྐུལ་ཡང་དེས་བསྐུལ་གསུངས། དེས་འགྲེའོ། ། རུ་པད་འབྱུང་ཧཱུཾ་ཀ་ར་ལ་བཞི་སྟེ། རང་སྐལ་གྱི་ཕྲིན་ལས་གང་འདུལ་ན་སྤྱིར་ཕྱོགས་སྐྱོང་བཅུ། སྒོས་ཚངས་པ་འདུལ། གཉིས་པ་རྟོགས་པ་གང་དག་ན། སྤྱིར་མི་དགེ་བ་བཅུ། སྒོས་བརྣབ་སེམས་དག
གསུམ་པ་རྣམ་དག་ལ་སྤྱིར་དབང་བཅུ། སྒོས་སྐྱེ་བ་ལ་དབང་ངོ་། ། བཞི་པ་ངེས་ཚིག་ནི། གར་དགུ། ཚུལ་དགུ། ཆས་དགུ་དང་ལྡན་པས་ཁྲོ་བོ། བུདྡྷཱ་བསྐྱེད་པས་ཡུམ། ཐུགས་སྤྲུལ་བས་སྤྲུལ་པ། མགོ་ལུས་མི་གཅིག་པས་ཕྲ་མེན་ནོ་གསུངས། དུ་བི་མ་ལ།
འབྱུང་ཁུངས་ལས་དང་ཡོན་ཏན་འབྲས་བཞིར་འདོད། ཧཱུཾ་ཀ་ར་རོལ་བའི་སྟོབས་ལས་བྱུང་། ལས་ཚངས་པ་ཚར་གཅོད ། ཡོན་ཏན་བརྣབ་སེམས་སྤང་། འབྲས་བུ་མོས་པ་ལ་དབང་ངོ་། ། ཡུམ་ལའང་བཞི་ལས། འབྱུང་ཁུངས་པར་བཅུ་ལས་ཡེ་ཤེས་སོ། ། ལས་ཚངས་པའི་ཆུང་མ་འདུལ། ཡོན་ཏན་མ་རིག་པ་སེལ། འབྲས་བུ་ཡེ་ཤེས་ཐོབ།
སྤྲུལ་པའི་ཕྲ་མེན་ལ་གང་གིས་སྤྲུལ། གང་ལས་སྤྲུལ། སྤྲུལ་པ་རང་གི་ངོ་བོ། སྤྲུལ་ནས་ཅི་མཛད་དང་བཞིའོ། ། དང་པོ་སྤྱིར་ཁྲོ་བཅུ་ཡབ་ཡུམ་ལས། ཁྱད་པར་ཧཱུཾ་ཀ་ར་ཡབ་ཡུམ་ལས། གཉིས་པ་སྨོན་ལམ་ཡེ་ཤེས་ལས་སོ། ། ངོ་བོ་ཕག་རྨིག་བུའོ། ། མཛད་པ་ཕྱོགས་སྐྱོང་བཅུའི་བ་དང་བ་མོ་འདུལ། ཕྲ་མེན་མ་ལ་གསུམ།
དཔེའི་ཕྲ་མེན་གསེར་ལག ལ་བྱེ དཔོ ར་ཟིར ཟེར ཟིསྣ བྱེར ཆག ལག ཐེག ཆར ཐེགདངུལ་བསྲས་པ་ཕྲ་མན་ཡལ་ག་ཟར། དན་དབྱངས་ཡ་ཤས་འདྲས་པ་ལ་ཕྲ་མན་ཟར། རྟགས་མགོ་ལུས་མི་གཅིག་པས་སོ། ། རྡོ་རྗེ་གཞོན་ནུའི་རིག་འཛིན་རྣམས། ། ཞེས་པས་དུ་པདྨ་ནི། ཐུགས་ཡེ་ཤེས་ཀྱི་རྡོ་རྗེ་གཞོན་ནུ་ལ་གཉིས།
དོན་གྱི་གཞོན་ནུ་ལ་་འ ༈་།།གྱུར་་མེད། ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རྟགས་ཀྱི་གཞོན་ནུ་མཚན་དཔེ་ཅན་ནོ་གསུངས། རུ་བི་མ་ལ། རྡོ་རྗེ་ཡང་དག་པའི་ཡེ་ཤེས་དེ་རྟོགས་ན་བགྲེས་རྒུད་མེད་པས་གཞོན་ནུ། རུ་བལ་པོ། རྡོ་རྗེ་སྟོང་བ་དེ་མི་འགྱུར་བས་གཞོན་ནུ། རྡོ་རྗེའི་རིགས་རྡོ་རྗེའི་རིགས་ཀྱིས་འཛིན། རཏྣའི་རིགས་རཏྣས་འཛིན།
པདྨའི་་་སོགས་འགྲེའོ། ། སྤྱིར་རིག(རིགས་ལྔའི་ངོ་བོ་མཐོང་བ་ལ་རིག་འཛིན་པ་ཟེར། མཆན)འཛིན་ལ་བཞི། རྣམ་པར་སྨིན་པའི་རིག་འཛིན། ཚེ་ལ་དབང་བའི་རིག་འཛིན། ཕྱག་རྒྱ་ཆེན་པོའི་རིག་འཛིན། ལྷུན་གྱིས་གྲུབ་པའི་རིག་འཛིན་ནོ། ། རྒྱུད་ལས། རྣམ་པར་སྨིན་དང་ཚེ་ལ་དབང་། ། ཕྱག་རྒྱ་ཆེ་དང་ལྷུན་གྱིས་གྲུབ། །
ཅེས་སོ། ། དེ་རེ་རེ་ལ་བརྒྱད་དེ། དང་པོ་རྒྱུ། དུས། ཆ་ལུགས། དགོངས་པ། ས་ལམ། ཆོས་ཉན་ཚུལ། འགྲོ་དོན་ནོ། ། དང་པོ་རྣམ་སྨིན་གྱི་རྒྱུ་ལྷའི་ཏིང་ངེ་འཛིན་གསལ་བའོ། །
གཉིས་པ་དུས་ནི་བསྐྱེད་རྫོགས་ལ་བརྟན་པ་ཐོབ་དུས་སོ། ། གསུམ་པ་གྲུབ་ཐོབ་ཀྱི་ཆ་ལུགས་སོ། ། བཞི་པ་ལྷའི་དལ་ལ་དགོངས་པའོ། ། ལྔ་པ་ཚོགས་ལམ་མོ། ། དྲུག་པ་མོས་པས་སྤྱོད་པའོ། ། བདུན་པ་ཆོས་རྨི་ལམ་དུ་ཉན་ནོ། ། བརྒྱད་པ་འགྲོ་དོན་དངོས་སུ་བྱེད་དོ། ། གཉིས་པ་ཚེ་ལ་དབང་བའི་རིག་འཛིན་གྱི་རྒྱུ་ནི་རྣམ་སྨིན་མན་ཆད་དོ། ། གཉིས་པ་དུས་ནི་རྣམ་སྨིན་མཐར་ཕྱིན་ཙ་ནའོ། ། གསུམ་པ་སྤྲུལ་པ་སྐུའི་ཆ་ལུགས་སོ། །
བཞི་པ་སྟོང་གསུམ་དལ་དུ་དགོངས་པའོ། ། ལྔ་པ་སྦྱོར་ལམ། དྲུག་པ་ལུས་མ་དོར་བ་ལ་སངས་རྒྱས་ས་ལ་འགྲོ། བདུན་པ་ཆོས་སྒྲ་ཉན་ཙམ་དུ་ཐོས། བརྒྱད་པ་འགྲོ་དོན་དགོངས་པས་བྱེད་དོ། ། གསུམ་པ་ཕྱག་རྒྱ་ཆེན་པོའི་རིག་འཛིན་གྱི་རྒྱུ་ནི་ཚེ་དབང་མན་ཆད་དོ། ། གཉིས་པ་དུས་ཚེ་དབང་མཐར་ཕྱིན་ཙ་ནའོ། ། གསུམ་པ་ཆ་ལུགས་ལོངས་སྐུའོ། ། བཞི་པ་དགོངས་པ་ནམ་མཁའ་ཙམ། ལྔ་པ་མཐོང་ལམ།
དྲུག་པ་ས་བརྒྱད་མན་ཆད། བདུན་པ་ཆོས་ལོངས་སྐུ་ལ་ཉན་ནོ། ། བརྒྱད་པ་འགྲོ་དོན་དགོངས་པས་ཁྱབ་ཚད་དོ། ། བཞི་པ་ལྷུན་གྱིས་གྲུབ་པའི་རིག་འཛིན་གྱི་རྒྱུ་ནི་ཕྱག་རྒྱ་མན་ཆད་དོ། ། གཉིས་པ་དུས་མཐར་ཕྱིན་ཙ་ནའོ། ། གསུམ་པ་ཆ་ལུགས་བུདྡྷཱ་དངོས། བཞི་པ་ཆོས་དབྱིངས་ལ་དགོངས་པའོ། ། ལྔ་པ་སྒོམ་ལམ། དྲུག་པ་ས་བཅུ་རྒྱུན་མཐའ་མན་ཆད། བདུན་པ་ཆོས་ཆོས་སྐུ་ལ་ཉན།
བརྒྱད་པ་འགྲོ་དོན་ནམ་མཁའ་ཁྱབ་ཚད་ལའོ། ། སྲིད་པ་རྡོ་རྗེ་སྒྲུབ་མཛོད་ཅིག ། ཅེས་པས། རུ་པདྨ་ནི། སྲིད་པ་རིགས་དྲུག་ལ་བྱ། དེ་སྐུ་རེའི་ལྷར་འགྲུབ་པར་མཛོད་ཅིག་བར་རོ་གསུངས། རུ་བི་མ་ལ། སྲིད་པ་ཁམས་གསུམ་ལ་ཁྱབ། ཁམས་གསུམ་སྐུ་རེ་རེའི་སྐུ་གསུང་ཐུགས་སུ་འགྲུབ་པར་མཛོད་གསུངས། ནུ་བལ་པོ།
སྲིད་པ་ལྷ་མི་ཀླུའོ། ། དེ་འང་མི་སྲིད་པའི་སྲིད་པ་ལྷ་ལ་མི་མི་སྲིད། ཅིའང་སྲིད་པའི་སྲིད་པ་མི་ལ་སྐྱིད་སྡུག་སྲིད། སྲིད་ལ་མི་སྲིད་པའི་སྲིད་པ་དམྱལ་བ་ལ་བདེ་བ་མི་སྲིད་པའོ། ། ཡང་ན་སྲིད་པ་འགྲེང་བུ་འཕྲེད་ཉལ་ཁ་སྦུབས་སོ། ། དེ་གསུམ་ཆོས་སྐུར་— 156 — ༄། །ཕུར་འགྲེལ་འབུམ་ནགརྟོགས་པར་བྱ་གསུངས་སོ། ། སྲིད་པ་རྡོ་རྗེ་ཕུར་པའི་ལྷ། ། ཞེས་པས། རུ་པདྨ་ནི།
སྲིད་པ་བྱང་ཆུབ་སེམས་ཡིན་ཏེ། ། དེ་ཀ་རྡོ་རྗེ་དེ་ཀ་ཕུར་པའི་ལྷ། ། ཞེས་གསུངས། རུ་བི་མ་ལ། སྲིད་པ་ནི་སྔར་དང་འདྲ། དེ་ཉིད་ཕུར་པའི་ལྷར་ཤེས་དགོས་གསུངས། རུ་བལ་པོ་ནི། སྤྱིར་སྲིད་པ་གསུམ་ལྷ་ཡིན་ཕན་ཆད་སྐུ་རེའི་ལྷར་ཤེས་པར་བྱ་གསུངས། ཡེ་ཤེས་ཁྲོ་བོ་གྲུབ་པར་མཛོད། ། ཅེས་པས་སྒྲུབ་པ་ཟུང་སྟེ།
ཐུན་མོང་གི་སྒྲུབ་པ་དང་། ཁྱད་པར་གྱིའོ། ། དང་པོ་ལ་གསུམ་ཕྱི་ལྟར་སྒྲུབ་པ། ནང་ལྟར་སྒྲུབ་པ། གསང་བ་ལྟར་སྒྲུབ་པའོ། ། དང་པོ་ལ་སྟེང་སྒོའི་མན་ངག འོག་སྒོའི་མན་ངག་གོ ། གཉིས་པ་ལ་བཞི་སྟེ། སྦྱོར་ཡབ་ཡུམ་ལྟར་དུ་སྒྲུབ་པ། སྒྲོལ་ཡབ་ཡུམ་ལྟར་དུ་སྒྲུབ་པ།
ཚེ་ཡབ་ཡུམ་ལྟར་དུ་སྒྲུབ་པ། དངོས་གྲུབ་ཡབ་ཡུམ་ལྟར་དུ་སྒྲུབ་པའོ། ། དེ་ལའང(རྩ་བ)མདོ་ལྟར(ཁྱད་པར་དུ)སྒྲུབ་ན(སྒྲུབ་པ)། ཕྱི་རིག་སྔགས་གཙུག་ཏོར་ལྟར་དུ་སྒྲུབ་པ། ནང་ལྟར་གསང་སྔགས་གོས་སྔོན་ལྟར་དུ་སྒྲུབ་པ། གསང་བ་གཟུངས་སྔགས་རྣམ་འཇོམས་ལྟར་དུ་སྒྲུབ་པའོ། ། རྩ་བ་མ་མོ་ལྟར་སྒྲུབ་ན། དབྱིངས་ཀྱི་མ་མོ་དང་། ལས་ཀྱི་མ་མོའོ། ། དང་པོ་ལ།
མ་བདུན། སྲིང་བཞི། འབར་མ་བརྒྱད། དབང་ཕྱུག་མའོ། ། གཉིས་པ་མ་མོ་ལྟར་སྒྲུབ་པ་ལ། སྲིང་མོ་ལྟར་སྒྲུབ་པ། བདུད་མོ་ལྟར་སྒྲུབ་པའོ། ། རྩ་བ་འཇིག་རྟེན་པར་སྒྲུབ་ན། རྡོ་རྗེ་ལེགས་པ། ཡམ་ཤུད་དམར་པོ།
ཀླུ་རྗེ། རྒྱལ་པོ། བདུད་བཙན་དུ་སྒྲུབ་པའོ། ། འབྲུ་ལ། རུ་པདྨ་ནི་ཡེ་ཤེས་ལ་གཉིས་ཏེ། རྟོགས་པའི་ཡེ་ཤེས་གནས་ལུགས། སྤྲོས་པའི་ཡེ་ཤེས་འགྲོ་དོན་ཏེ། རྡོ་རྗེ་གཞོན་ནུར་སྒྲུབ་པར་བྱ་གསུངས། རུ་བི་མ་ལ་ཡེ་ཤེས་འདྲ། ཁྲོ་བོ་ལ་བཅས་བཅོས་གཉིས་ཏེ།
ཁྲོ་བོ་ཡེ་ཤེས་ཆེན་པོ་དང་བཅས་པ་དང་། སྙིང་རྗེ་ཆེན་པོ་སྔོན་དུ་སོང་ནས་ཁྲོ་བོར་བཅོས་པའོ། ། དེ་ནི་སྐུ་ཞི་ཡང་འབར་བའི་ཆ་ལུགས་ཅན་ནོ། ། རུ་བལ་པོ་ནི། ངང་གིས་ཁྲོ་བ་དང་། ཤུགས་ཀྱིས་ཁྲོ་བ་གཉིས་ཏེ། ཡེ་ཤེས་ཆོས་སྐུར་ཡོད་པ་དེ་ཆོས་སྐུར་སྒྲུབ་པའོ་ཞེས་གསུངས་སོ། ། ལོངས་སྐུ་ཁྲོ་བཅུའི་དལ་ཚར་རོ། ། གསུམ་པ་སྤྲུལ་སྐུའི་ངོ་བོ་ཕུར་པ་སྲས་ཀྱི་དལ་ལ་གཉིས་ཏེ། གསལ་གདབ་པ་དང་།
བསྐྱེད་པ་དངོས་སོ། ། དང་པོ་ལ། སངས་རྒྱས་ཀུན་གྱི་ཡེ་ཤེས་སྐུ། ། ཞེས་པ་ཤོ་ལོ་ཀ་གཅིག་གོ ། གཉིས་པ་ལ་མདོ་གསུམ། རྩ་བ་བཅུ། ཡན་ལག་དྲུག་ཅུའོ། ། རྩ་བ་བཅུ་ལ། དང་པོ་ནི། སྐུ་གསུམ་གྱི་ཀློང་ནས་བསྐྱེད་པ་ལ་ཆོས་གསུམ་ཡོད་ན་གང་ཡིན།
སྐུ་གསུང་ཐུགས་ཡེ་ཤེས་རྩེ་གཅིག་ཏུ་བྱིན་བརླབ་པ་ལ་ཡིག་འབྲུ་གསུམ་དགོས་ན་གང་ཡིན། ཆུ་སྲིན་རྣམ་གྲོལ་གྱི་ཕྱག་རྒྱས་བླངས་པ་ལ་དགོས་པ་གསུམ་ཡོད་ན་གང་ཡིན། རིགས་ལྔའི་དབང་བསྐུར་བ་ལ་རྫས་གསུམ་ཡོད་ན་གང་ཡིན། སྐུ་གསུང་ཐུགས་བྱིན་གྱིས་བརློབ་པ་ལ་སྔགས་གསུམ་དགོས་ན་གང་— 157 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཡིན། གུ་གུལ་གྱིས་བདུག་པ་ལ་ནུས་པ་གསུམ་ཡོད་ན་གང་ཡིན། ཡུངས་ཀར་གྱིས་བྲབ་པ་ལ་སྔགས་རྫས་ཏིང་ངེ་འཛིན་གསུམ་དགོས་ན་གང་ཡིན། རཀྟ་བྱུགས་པ་ལ་ངར་གསུམ་བསྐྱེད་ན་གང་ཡིན། སྲས་མཆོག་གི་རྣམ་དབྱེ་མུ་བཞི་ཡོད་ན་གང་ཡིན། ཕུར་པའི་རྣམ་དབྱེ་ལ་ཆོས་བདུན་ཡོད་ན་གང་ཡིན་ཞེས་པ་དང་བཅུའོ། །
དང་པོ་སྲས་མཆོག་འདི་ཡང་སྟོང་འཁོར་ལོས་སྒྱུར་བའི་རྒྱལ་པོའི་སྲས་མཆོག་དང་ཆོས་མཐུན་པར་སྦྱར་དགོས་ཏེ། དཔེར་ན་སྟོང་འཁོར་ལོས་སྒྱུར་བའི་རྒྱལ་པོའི་སྲས་དེ། ཕའི་རྒྱུད་ཉིད་དག་པ། མའི་རྒྱུད་དག་པར་སྐྱེ་དགོས་པ་དང་འདྲ་བར་སྲས་མཆོག་འདི་ཡང་སྐུ་གསུམ་གྱི་ཀློང་ནས་བསྐྱེད་དེ། དེ་ཡང་དང་པོ་ཤུ་ནྱ་ཏཱ་ཛྙཱ་ནས་སྟོང་པར་བསྒོམ་པ་ནི་ཆོས་སྐུའོ། ། དེའི་ངང་ནས་ཡབ་ཡུམ་མཁའ་གསང་ནས་ཧཱུཾ་གཅིག་ཆད། ཕར་སྤྲོས་ཚུར་འདུས། ཨོཾ་བཛྲ་གཱི་ལི་བརྗོད་པས་སྐུ་སྟོད་ཁྲོ་བོ་ཞལ་གསུམ་ཕྱག་དྲུག་པ། སྐུ་སྨད་ལྕགས་ཀྱི་ཕུར་པ་ཟུར་གསུམ་པ་དམར་ལྷང་ངེ་བ་བསྐྱེད་པ་ནི་སྤྲུལ་སྐུའོ། ། གསང་རྒྱུད་ལས།
འདིར་ནི་དབུ་གསུམ་ཕྱག་དྲུག་དང་། ། ཞལ་གཅིག་ཕྱག་ཀྱང་བཞི་པ་སྟེ། ། དེ་ལས་མང་བ་ངས་མ་བཤད། ། ཅེས་སོ། ། འདི་ཉིད་ལས། ལྟེ་བ་མན་ཆད་སྐུ་སྨད་ནི། ། སྔོ་སངས་མི་བཟད་འཇིགས་པའི་ཚུལ། ། ཞེས་སོ། ། གྲངས་ནི་སྲས་མཆོག་རབ་བརྒྱ་རྩ་བརྒྱད། འབྲིང་ཉི་ཤུ་རྩ་གཅིག
ཐ་མ་ལྔ། ཡང་ཐ་བཛྲ་འདུས་པ་གཅིག་ཏུ་འདུས་པའོ། ། དེ་ལྟར་རྒྱལ་པོ་དེ་སྐྱེ་བ་བཟང་ཡང་འཁོར་དང་ལོངས་སྤྱོད་མེད་ན་རྒྱལ་པོར་མི་ཚུད་པ་དང་འདྲ་བར། འདིར་ཡང་ལོངས་སྤྱོད་རྫོགས་པའི་སྐུར་བྱིན་གྱིས་མ་བརླབས་ན་སྐུ་གསུམ་མི་ཚང་སྟེ། ཕུར་པའི་གཅུམ་གཞོགས་ཀྱི་དབུས་ལྡིར་བ་དེར་ཉྫུ་ལས་གཞལ་ཡས་ཁང་དུ་བསྐྱེད་ལ། དེར་གཙོ་བོ་ཡབ་ཡུམ་བསྒོམ། རྩ་སྔགས་བསྐྱེད་སྔགས་བརྗོད། གཅུམ་གཞོགས་བརྒྱད་ལ་ཕྱོགས་མཚམས་ཀྱི་ཁྲོ་བོ་ཡབ་ཡུམ་མགོ་བརྙན་དང་བཅས་པ་བསྐྱེད། རྒྱ་མདུད་གོང་མའི་ནང་དུ་ཧཱུཾ་ཀ་ར་ཡབ་ཡུམ་ཁྱུང་མགོ་ལྟར་རོང་ངེར་བསྐྱེད། རྒྱ་མདུད་འོག་མའི་ནང་དུ་སྟོབས་པོ་ཆེ་ཡབ་ཡུམ་གྱད་གདུང་འདེགས་ཚུལ་དུ་བསྐྱེད།
ལོགས་བཞིར་སྒོ་མ་བཞི་བསྐྱེད། དབལ་གྱི་གཉར་ཕུར་སྲུང་བཅུ་གཉིས་བསྐྱེད། རྒྱ་མདུད་གོང་མའི་ལོགས་འདིར་རིགས་ལྔ་རྡོ་རྗེ་གཞོན་ནུའི་དབུ་རྒྱན་དུ་བསྐྱེད་དེ། གསང་རྒྱུད་ལས། སྐུ་བཞག་ངང་ལས་ད་ལ་ཐམས་ཅད་རྫོགས། ། ལོགས་བརྒྱད་རང་བཞིན་ཁྲོ་བོ་བརྒྱད། ། ཟུར་བརྒྱད་འབྱུང་བའི་ཁྲོ་མོ་བརྒྱད། ། སྟེང་འོག་ལྷ་ཡི་རང་བཞིན་ནོ། ། ཞེས་སོ། ། གཉིས་པ་ཡེ་ཤེས་རྩེ་གཅིག་ཏུ་བརླབས་པ་ནི།
དེ་ལྟར་རྒྱལ་པོ་འཁོར་ལོངས་སྤྱོད་ལྡན་ཡང་། རྒྱལ་པོ་སྐུ་གཟི་བརྗིད་ཆུང་ན་རྒྱལ་པོར་མི་ཚུད་པས། སྲས་མཆོག་འདི་ཡང་སྐུ་གསུང་ཐུགས་ཡེ་ཤེས་རྩེ་གཅིག་ཏུ་བྱིན་གྱིས་བརླབས་ཏེ། དབལ་གྱི་ཟུར་གསུམ་དུ་ཧཱུཾ་གསུམ། ལོགས་གསུམ་དུ་ཕཊ་གསུམ། རྩེ་མོ་ལ་ཨ་དཀར་པོ་ཞིག་བསམ་སྟེ། རྒྱུད་ལས། ལོགས་ལ་— 158 — ༄། །ཕུར་འགྲེལ་འབུམ་ནགཕཊ་གསུམ་བཞག་པ་ཡིན། ། ཟུར་གསུམ་ཧཱུཾ་གསུམ་བཞག་པ་ཡིན། །
ཞེས་སོ། ། གསུམ་པ་ཕྱག་རྒྱ་ནི། ས་མ་ཡ་ཛཿ ཆུ་སྲིན་རྣམ་གྲོལ་གྱི་ཕྱག་རྒྱས་བླངས་པའི་དགོས་པ་ནི། ཆུ་སྲིན་གྱིས་འཛིན་ཤེས་གཏོང་མི་ཤེས་པ་ལྟར། སྲས་མཆོག་གིས་ཀྱང་གང་ལ་བཏབ་པ་མི་བཏང་བའོ། ། ཕྱག་རྒྱ་ནི། རྒྱུད་ལས། དེ་དུས་སོར་མོ་རྒྱབ་ཏུ་བསྣོལ། ། གུང་མོ་གཉིས་པོར་རབ་ཏུ་བསྒྲེང་། །
དེ་ཡི་བར་དུ་ཕུར་བ་གཞུག ། དེ་ནས་སོར་མོ་པད་འདྲར་བྱ། ། ཁ་མ་ཕྱེ་བའི་ཚུལ་དུ་ནི། ། ལག་མཐིལ་བར་དུ་ཕུར་པ་འདྲིལ། ། ཞེས་སོ། ། བཞི་པ་དབང་བསྐུར་བ་ནི། དེ་ལྟར་རྒྱལ་པོ་གཟི་བརྗིད་དང་ལྡན་ཡང་། རྒྱལ་པོའི་སྤྱི་བོར་དབང་མ་བསྐུར་ན་རྒྱལ་པོར་མི་ཚུད་པས། འདིར་ཡང་རིགས་ལྔས་དབང་བསྐུར་ཏེ། གཡས་ཀྱི་སོར་མོ་ལྔ་ལ་མ་ལས་ཉི་མའི་སྟེང་དུ་རིགས་ལྔ།
གཡོན་གྱི་སོར་མོ་ལྔ་ལ་ཨ་ལས་ཟླ་བའི་དལ་སྟེང་དུ་ཡུམ་ལྔ་ཡབ་ཡུམ་སྦྱོར་བ་མཛད། བྱང་སེམས་སྲས་མཆོག་ལ་ཐིམ་པས་དབང་བསྐུར་རོ། ། གསང་རྒྱུད་ལས། ལག་གཡས་མཐིལ་དུ་ཉི་དཀྱིལ་ལ། ། ཀུན་བཟང་འོད་དང་བཅས་པ་བསྐྱེད། ། གཡོན་གྱི་ཨ་ལས་ཟླ་དཀྱིལ་དུ། ། ཀུན་ཏུ་བཟང་མོ་ཨ་ལས་བསྐྱེད། ། གུང་མོ་རྣམ་པར་སྣང་མཛད་དེ། ། མཐེ་བོང་ལ་ནི་མི་བསྐྱོད་པ། ། མཛུབ་མོ་རིན་ཆེན་འབྱུང་ལྡན་ནོ། །
སྲིན་ལག་དོན་ཡོད་གྲུབ་པ་སྟེ། ། མཐེའུ་ཆུང་སྣང་བ་མཐའ་ཡས་སོ། ། གཡོན་པ་ལྔ་ལ་ཡུམ་ལྔའོ། ། ཐབས་དང་ཤེས་རབ་སྙོམས་འཇུག་དུས། ། སོར་མོ་ཅུང་ཟད་བསྣོལ་བར་བྱ། ། ཕུར་པ་འདྲིལ་བར་བྱ་བ་ཡིན། ། ཅེས་དབང་བསྐུར་རོ། ། ལྔ་པ་སྐུ་གསུང་ཐུགས་བྱིན་གྱིས(ཡུམ་ལྔ)བརླབ་པ་ནི། དེ་ལྟར་རྒྱལ་པོ་ལ་དབང་བསྐུར་ཀྱང་བསོད་ནམས་ཚད་མེད་པ་དང་མི་ལྡན་ན་རྒྱལ་པོར་མི་ཚུད་པས་འདིར་སྐུ་གསུང་ཐུགས་བྱིན་གྱིས་བརླབ་པ་ནི། སྲས་མཆོག་གི་སྤྱི་བོར་འཁོར་ལོ་ལ་ཨོཾ་བསམ།
དེ་ལས་ཨོཾ་བུདྡྷཱ་གཱི་ལིའི་སྔགས་ཀྱིས་བསྐོར་བར་བསམ། དེ་བརྗོད་པས་བུདྡྷཱའི་སྐུའི་དངོས་གྲུབ་ཐམས་ཅད་འདུས་ཏེ། སྐུས་ཁམས་གསུམ་དུས་གཅིག་ཏུ་སྒྲོལ་ནུས་པར་བྱིན་གྱིས་བརླབས་སོ། ། མགྲིན་པར་པདྨ་འདབ་བརྒྱད་ལ་ཨཱཿབསམ། ཨཱཿཔདྨ་གཱི་ལི་གཱི་ལ་ཡས་བསྐོར། དེ་བརྗོད་པས་བུདྡྷཱའི་གསུང་འདུས། གསུང་གིས་ཁམས་གསུམ་དུས་གཅིག་ཏུ་སྒྲོལ་ནུས་པར་བསམ། ཐུགས་ཀར་རྡོ་རྗེ་སྔོན་པོའི་ལྟེ་བ་ལ་ཧཱུཾ་བསམ། དེ་ལ་ཧཱུཾ་བཛྲ་གཱི་ལི་གཱི་ལ་ཡས་བསྐོར་བ་ལ། དེ་བརྗོད་པས་བུདྡྷཱའི་ཐུགས་ཀྱི་དངོས་གྲུབ་འདུས །
ཐུགས་ཀྱིས་ཁམས་གསུམ་དུས་གཅིག་ཏུ་སྒྲོལ་ནུས་པར་བྱིན་བརླབས་སོ། ། དྲུག་པ་ཡུངས་ཀར་གྱིས་བྲབ་པ་ལ། སྔགས་རྫས་ཏིང་ངེ་འཛིན་གསུམ་ལས། དཔེར་ན་རྒྱལ་པོ་དམག་ལ་འགྲོ་ན་གོ་ཆ་གྱོན་དགོས་པ་ལྟར། འདིར་ཡང་བེ་ཏ་ལའི་སྔགས་བརྗོད་ཅིང་། ཡུངས་ཀར་ནག་གིས་བྲབ་པས་ལུས་ཁྲབ་ཆུང་གིས་གོ་མཚམས་མེད་པར་སོང་བར་བསམ། རྒྱུད་ལས། ཁྲོས་པའི་རྒྱལ་པོ་བསྐུལ་བའི་ཕྱིར། ། — 159 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཡུངས་ནག་བྱིན་རླབས་ཁྲོ་ཆུང་བསྐྱེད། །
ཅེས་པའོ། ། བདུན་པ་གུ་གུལ་གྱིས་བདུག་པ་ནི། སྔགས་རྫས་ཏིང་ངེ་འཛིན་ནི་གསུམ་ལས། རྒྱལ་པོ་དམག་ལ་འགྲོ་ན་ཀོ་གྱོན་ཀྱང་མི་ཕན་ཏེ། མཚོན་རྣོན་པོ་དགོས་པ་དང་འདྲ་བར། འདིར་ཡང་མ་གུ་ཏ་ལའི་སྔགས་བརྗོད་ཅིང་། གུ་གུལ་གྱིས་བདུག་པས་གདུག་པའི་དབལ་དང་ལྡན་པས། མི་བཟད་པའི་ངར་ཐོགས་རྡུགས་མེད་པའི་ནུས་པ་དང་ལྡན་པར་བསམ། རྒྱུད་ལས། ཕུར་པ་ངར་རྣམས་བསྐྱེད་པའི་ཕྱིར། །
ལྕེ་ལོག་ནག་པོའི་དུད་པས་བདུག ། ཅེས་སོ། ། བརྒྱད་པ་རཀྟས་བྱུག་པ་ནི། སྔགས་རྫས་ཏིང་ངེ་འཛིན་གསུམ་ལས། རྒྱལ་པོ་དེས་མཚོན་རྣོན་པོ་དགྲ་ལ་ཐེབས་དགོས་པ་འདྲ་བར། ར་ཏྲི་ཏའི་སྔགས་བརྗོད་ཅིང་། རཀྟས་བྱུགས་པས་ཕུར་པ་དམར་ནག་དུད་ཁ་རེག་པས་འཇོམས་པ་ཞིག་ཏུ་བསམ། རྒྱུད་ལས། གདུག་པ་བརླག་པར་བྱ་བའི་ཕྱིར། ། ར་ཁྱི་ཕག་པའི་ཁྲག་གིས་བྱུག །
ཅེས་སོ། ། དེ་ནས་རྒྱལ་པོ་ཕས་ཀྱི་གཡུལ་ལས་རྒྱལ་ཏེ། དགྲ་བོའི་ཡུལ་ཐོབ་དགོས་པ་དང་འདྲ་བར། ས་མ་ཡ་ཏིཥྛ་ལྷན་ཞེས་པས། དགྲ་བགེགས་ཀྱི་སྙིང་དཀར་ནག་མཚམས་སུ་བཞུགས་པར་བསམ་མོ། ། རྒྱུད་ལས། གནད་ཆེན་ཐམས་ཅད་འདུས་པ་ཡི། ། དཀར་ནག་མཚམས་སུ་གདབ་པར་བྱ། ། ཞེས་བཤད་དོ། ། དགུ་པ་སྲས་མཆོག་གི་རྣམ་དབྱེ་ནི་བཞི་སྟེ།
སྲས་མ་ཡིན་ཀྱང་མཆོག་ཡིན་པའི་མུ་དང་། སྲས་ཀྱང་ཡིན་ལ་མཆོག་ཀྱང་ཡིན་པའི་མུ་དང་། སྲས་ཡིན་ལ་མཆོག་མ་ཡིན་པའི་མུ་དང་། སྲས་མ་ཡིན་ལ་མཆོག་མ་ཡིན་པའི་མུ་དང་བཞིའོ། ། དེ་ལའང་དལ་བཞི་སྟེ། ཕུར་པ་རྫས་ཀྱི་དལ་གྱི་བདག་ཉིད་རྩ་བའི་དལ་ཅིག་ཡོད་ན་གང་ཡིན། ཕུར་པ་རྫས་ཀྱི་དལ་གྱི་ཕྱོགས་བཅུ་ཁྲོ་བོའི་དལ་ཅིག་ཡོད་ན་གང་ཡིན། ཕུར་པ་རྫས་ཀྱི་དལ་གྱི་ཕུར་པ་རྫས་ཀྱི་དལ་ཅི་ཡོད་ན་གང་ཡིན། ཕུར་པ་རྫས་ཀྱི་དལ་གྱི་སྲུང་མ་དམ་ཅན་རྣམ་གསུམ་ཡོད་ན་གང་ཡིན། དེའི་སྒྲ་དོན་ནི།
ཕུར་པའི་རྒྱ་མདུད་གོང་འོག་གཅུམ་གཞོགས་དང་བཅས་པ་ནི། གཞལ་ཡས་ཁང་མཛོད་དང་འདྲ་བ་ཡིན་ལ། དེའི་ནང་དུ་ལྷ་ཚོགས་རྫས་དང་འདྲ་བར་བསྐྱེད་པའི་ཕྱིར་ན་ཕུར་པ་རྫས་ཞེས་བྱ་ལ། དལ་གྱི་ནི་ལྷ་ཚོགས་ཚང་མ་བསྐྱེད་པའི་ཕྱིར་རོ། ། བཅུ་པ་ཕུར་པའི་རྣམ་དབྱེ་ནི་གཉིས་ཏེ། སྤྱིར་གང་ཟག་རྣམ་བཞི་མཐར་ཕྱིན་པའི་ཕུར་བུའི་རྒྱུད་བཞིའི་དབྱེ་བ་དང་། བྱེ་བྲག་ཏུ་མཚན་མ་རྫས་ཀྱི་ཕུར་པ་རྒྱས་པར་བསྟན་པའོ། ། དང་པོ་ནི། ནམ་མཁའ་ལྟ་བུའི་གང་ཟག་གིས་རིག་པ་ཡེ་ཤེས་ཀྱི་ཕུར་པ་ཡུལ་ཆོས་ཉིད་ཀྱི་དབྱིངས་ལ་གདབ་པ་དང་། རི་བོ་ལྟ་བུའི་གང་ཟག་གིས་ཐུགས་རྗེ་སྤྲུལ་པའི་ཕུར་པ་ཡུལ་ཁམས་གསུམ་སེམས་ཅན་ལ་གདབ་པ་དང་།
བྱ་ཀ་ལནྟ་ཀ་ལྟ་བུའི་གང་ཟག་གིས་གསང་བ་བྱང་ཆུབ་སེམས་ཀྱི་ཕུར་པ་ཡུམ་གྱི་མཁའ་ལ་གདབ་པ་དང་། ཙནྡན་ལྟ་བུའི་གང་ཟག་གིས་མཚན་མ་རྫས་ཀྱི་ཕུར་པ་ཡུལ་དགྲ་དང་བགེགས་ལ་གདབ་པའོ། ། དེ་རེ་རེ་ལ་ལྔ་ལྔ་སྟེ། ཕུར་པའི་ངོ་བོ། — 160 —རྒུ། ། ཕུར་འགྲེལ་འབུམ་ནགགདབ་པའི་ཡུལ། ཐེབས་པའི་ཚད། མ་ཐེབས་པའི་སྐྱོན། འབྲས་བུའོ། ། དེ་ཡང་རྩ་རྒྱུད་ལས།
རིག་པ་ཡེ་ཤེས་ཕུར་པ་དེ། ། གཟུང་འཛིན་མེད་པའི་ངང་དུ་གདབ། ། ལྷང་གིས་རྟོགས་ན་ཐེབས་པའི་ཚད། ། འབྲས་བུ་ཆོས་སྐུ་སྐྱེ་མེད་ཐོབ། ། མ་ཐེབས་མ་རྟོགས་འཁོར་བར་འཁྱམས། ། ཚད་མེད་སྙིང་རྗེའི་ཕུར་པ་དེ། ། འགྲོ་ལ་བྱམས་དང་སྙིང་རྗེས་གདབ། ། བདག་གཞན་གཉིས་མེད་རྟོགས་ན་ཐེབས། ། འབྲས་བུ་ལོངས་སྤྱོད་རྫོགས་སྐུ་ཐོབ། ། མ་ཐེབས་རུ་ཏྲ་སྲིན་པོར་གོལ། །
ལྷག་པ་བྱང་སེམས་ཕུར་པ་དེ། ། ཡུམ་གྱི་མཁའ་ཀློང་དག་པར་གདབ། ། བདེ་བ་དངོས་མེད་ཐེབས་པའི་ཚད། ། འབྲས་བུ་སྐུ་གསུམ་དབྱེར་མེད་ཐོབ། ། མ་ཐེབས་འཁོར་བའི་འགྲམ་རྡོ་བྱེད། ། མཚན་མ་རྫས་ཀྱི་ཕུར་པ་དེ། ། ཞི་དྲག་དབང་རྒྱས་ཕུར་པ་ཡིན། ། ཞེས་གསུངས་སོ། ། གཉིས་པ་མཚན་མ་རྫས་ཀྱི་ཕུར་པ་བྱེ་བྲག་ཏུ་བཤད་པ་ལ་དྲུག་སྟེ། ཕུར་པའི་རྒྱུ།
ཕུར་པའི་ངེས་ཚིག ཕུར་པའི་ཚད། ཕུར་པའི་དབྱེ་བ། ཕུར་པའི་རྣམ་དག ཕུར་པའི་ལས་དང་དྲུག་གོ ། དང་པོ་རྒྱུ་ལ། གསང་རྒྱུད་ལས། དངུལ་ལམ་དཀར་པོའི་ཤིང་རྣམས་ནི། ། ཞི་བ་ཆོས་ཀྱི་ཕུར་པའི་རྒྱུ། ། གསེར་རམ་སེར་པོའི་ཤིང་རྣམས་ནི། །
ཡོན་ཏན་རྒྱས་པའི་ཕུར་པའི་རྒྱུ། ། ཟངས་སམ་དམར་པོའི་ཤིང་རྣམས་ནི། ། གསུང་མཆོག་དབང་གི་ཕུར་པའི་རྒྱུ། ། ལྕགས་སམ་ནག་པོའི་ཤིང་རྣམས་ནི། ། དྲག་པོའི་ལས་ཀྱི་ཕུར་པའི་རྒྱུ། ། ཞེས་སོ། ། གཉིས་པ་ངེས་ཚིག་ནི། མྱང་འདས་ལས། ཕུར་ནི་སྐྱེ་བ་མེད་པའི་དབྱིངས། ། པ་ནི་འགགས་པ་མེད་པའི་དོན། །
ཕུར་ནི་ཆོས་ཀྱི་དབྱིངས་ཞེས་བྱ། ། པ་ནི་རིག་པའི་ཡེ་ཤེས་སོ། ། གཉིས་སུ་མེད་པའི་མྱ་ངན་འདས། ། སེམས་ཀྱི་སེམས་ཉིད་ཕུང་པ་ཡིན། ། ཆོས་ཀྱི་ཆོས་ཉིད་ཕུར་པ་ཡིན། ། ནམ་མཁའི་མཚན་ཉིད་ཕུར་པ་ཡིན། ། གསལ་བར་བསྒོམ་ན་བསྐྱེད་པ་ཡིན། ། གཉིས་སུ་མེད་པ་སྦྱོར་བ་ཡིན། ། ལྷང་གིས་རྟོགས་ན་ཐེབས་པ་ཡིན། ། ཉམས་འོག་ཆུད་ན་བསྒྲལ་བ་ཡིན། །
ཅེས་སོ། ། གསུམ་པ་ཚད་ནི། གསང་རྒྱུད་ལས། སོར་བཞི་འབྱུང་བ་བཞི་ཡི་ཚད། ། སོར་བརྒྱད་རྣམ་ཤེས་བརྒྱད་ཀྱི་ཚད། ། བཅུ་གཉིས་སྐྱེ་མཆེད་བཅུ་གཉིས་ཚད། ། བཅོ་བརྒྱད་ཚད་དུ་བསྟན་པ་ནི། ། ཁམས་ནི་བཅོ་བརྒྱད་འཇོམས་པའི་ཚད། ། ནས་གང་ཚད་དུ་བསྟན་པ་ནི། ། བྱང་སེམས་མཆོག་གི་ཚད་དུ་བསྟན། །
ཞེས་སོ། ། བཞི་པ་དབྱེ་བ་ནི། དོན་དམ་པའི་ཕུར་པ་དང་། ཀུན་རྫོབ་ཀྱི་ཕུར་པའོ། ། དང་པོ་ནི། རྒྱུད་ལས། ཕུར་པའི་དོན་ནི་རིག་པའི་ཡེ་ཤེས་ཏེ། ། དེ་ཡི་ཡུལ་ནི་ཆོས་ཀྱི་དབྱིངས་ཞེས་བྱ། ། ཞེས་སོ། ། གཉིས་པ་ནི།
ལྕགས་སྣ་དང་ཤིང་སྣ་ལྔ་ཡི་ཕུར་པའོ། ། མྱང་འདས་ལས། ས་ལྕགས་གནམ་ལྕགས་ཁྲོ་ཆུ་དང་། ། མི་རྟ་བསད་པའི་མཚོན་རྩེ་དང་། ། ཕལ་པའི་ལྕགས་དང་ལྔ་ལ་བྱ། ། ཞེས་སོ། ། ལྔ་པ་རྣམ་དག་ནི། མྱང་འདས་ལས། རྒྱ་མདུད་གོང་མ་ཆོས་སྐུ་སྟེ། ། — 161 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
གཉིས་པ་ལོངས་སྤྱོད་རྫོགས་པ་ཡིན། ། རྩེ་མོ་སྤྲུལ་པའི་སྐུ་ཡིན་པས། ། མགོ་དང་རྩ་བ་མ་ནོར་བར། ། ཟུར་གསུམ་པ་རུ་རྣམ་པར་གཞོག ། ཅེས་སོ། ། དྲུག་པ་ལས་ནི། གསང་རྒྱུད་ལས། ཙནྡན་དཀར་པོའི་ཕུར་པ་ཡིས། ། ནད་རྣམས་མ་ལུས་ཞི་བར་བྱེད། ། སྐྱེར་པའི་ཕུར་པ་ཟུར་བཞི་ཡིས། །
ཚེ་དང་ལོངས་སྤྱོད་རྒྱས་པར་བྱེད། ། སེང་སྡེང་ཕུར་པ་ཟླ་གམ་གྱིས། ། ཐམས་ཅད་དབང་དུ་སྡུད་པར་བྱེད། ། བསྭེ་ཤིང་ཕུར་པ་རིགས་རྒྱས་བྱེད། ། ཙནྡན་དམར་པོའི་ཕུར་པ་ཡིས། ། བུ་མོ་དབང་དུ་སྡུད་པར་བྱེད། ། མཛོ་མོས་བློན་པོ་དབང་དུ་སྡུད། ། བསྭེ་ཤིང་དམངས་རིགས་དབང་དུ་སྡུད། ། ཟངས་ཀྱིས་རྒྱལ་པོ་དབང་དུ་སྡུད། ། ཤིང་གིས་གདོན་རྣམས་དབང་དུ་སྡུད། །
ཅེས་པས་མངོན་ནོ། ། འབྲུ་བཤད་ནི། སངས་རྒྱས་ཀུན་གྱི་ཡེ་ཤེས་སྐུ། ། ཞེས་པས། རུ་པད་འབྱུང་ནི། མ་རིག་མུན་པའི་དྲྭ་བ་སངས། མཁྱེན་པའི་ཡེ་ཤེས་པདྨ་ལྟར་རྒྱས་པས་རྒྱས། ཀུན་ནི་འདས་མ་འོངས་ད་ལྟ་གསུམ། སྐུ་ནི་ཡེ་ཤེས་ཀྱི་སྐུའོ་གསུངས། རུ་བི་མ་ལ།
སངས་རྒྱས་ཆོས་སྐུ་རྟེན་ཡིན་གསུངས། རུ་བལ་པོ། ཉོན་མོངས་པ་ལྔ་སངས། ཡེ་ཤེས་ལ་གསུམ། རང་བྱུང་གི་ཡེ་ཤེས། གཞན་བྱུང་གི་ཡེ་ཤེས། གནས་འགྱུར་གྱི་ཡེ་ཤེས་སོ། ། སྐུ་ཡོན་ཏན་གྱི་རྟེན་བྱེད་གསུངས་སོ། ། ངང་ཉིད་རྡོ་རྗེའི་ཆོས་དབྱིངས་ལས། ། ཞེས་པས་ནུ་པདྨ་ནི།
ཆོས་སྐུའི་ངོ་བོ་རྡོ་རྗེ་སྟོང་ཉིད་ཆོས་དབྱིངས་འདུས་མ་བྱས་པའོ་གསུངས། རུ་བི་མ་ལ། ངང་ཆོས་ཉིད་རྡོ་རྗེ། དེ་ཀ་ཆོས་ཉིད་ཡིན་གསུངས། རུ་བལ་པོ་སྐྱེ་མེད་ཀྱི་ངང་ཉིད། འགག་མེད་རྡོ་རྗེ། ཆོས་དབྱིངས་ཆོས་སྐུ་གསུངས་སོ། ། འབར་བའི་ཁྲོ་མོ་མི་བཟད་པ། ། ཞེས་པས། རུ་པདྨ་གདུག་པ་འདུལ་བར་འབར་བ་དེ་ཁྲོ་བོ་མི་བཟད་པའོ། །
རུ་བི་མ་ལ་གར་གྱི་ཉམས་དགུ་ལ་ཟེར། རུ་བལ་པོ་མ་རིག་པ་སེལ་བས་འབར་པ། ཁྲོ་བོ་གཙོ་བོ། མི་བཟད་པ་འཁོར་ཡིན་གསུངས་སོ། ། སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་པས། དུ་པདྨས་ལྷའི་སྐུ་བསྐྱེད་པ་བསྟན། རུ་བི་མ་ལས་རིམ་གྱིས་བསྐྱེད་པའོ་གསུངས། རུ་བལ་པོ་རྫོགས་ཚུལ་དུ་བསྐྱེད་པའོ་གསུངས། ཕུར་པ་རྫས་ཀྱི་དལ་ཚར་རོ། །
སྤྱི་དོན་གསུམ་པ་ཁམས་གསུམ་གྱིས་སྲོག་ལ་དབང་བསྐུར་ཞིང་སྲོག་གིས་ཡེ་ཤེས་སེམས་དཔའི་སྲོག་ལ་དབང་བསྐུར་བ་ནི། གསོལ་བ་གདབ་པ་དང་། དབང་བསྐུར་བའོ། ། དང་པོ་ནི། ཐབས་ཀྱི་སྤྱོད་པས་འགྲོ་དོན་དུ། ། ཞེས་པ་ཤོ་ལོ་ཀ་གཅིག་གོ ། གཉིས་པ་ནི། གསོལ་པ་གདབ་པ་དང་། རིགས་ལྔ་གདན་ཚོ་ལྔ་སྤྱི་བོའི་སྟེང་དུ་སྤྱན་དྲངས་པ་དང་། ཤར་ཕྱོགས་པ་རྣམས་ཀྱིས་ཆུ་དབང་བསྐུར།
ལྷོ་ཕྱོགས་པས་དབུ་རྒྱན་གྱི་དབང་བསྐུར། ནུབ་ནས་རྡོ་རྗེའི་དབང་བསྐུར། བྱང་ནས་དྲིལ་བུའི་དབང་བསྐུར། དབུས་ནས་མིང་གི་དབང་བསྐུར་བར་བསམ་པ་ནི་བུམ་པའི་དབང་ངོ་། ། དེ་ནས་རིགས་ལྔ་ཡབ་ཡུམ་རྣམས་སྦྱོར་བ་མཛད་པས་གེ 162 — ༄། །ཕུར་འགྲེལ་འབུམ་ནགསྦྱོར་མཚམས་ནས་བྱང་སེམས་བྱུང་བས་བདག་གི་སྤྱི་བོ་ནས་མར་ཐིམ་པས་སྡིག་སྒྲིབ་དག་པ་ནི་གསང་དབང་ངོ་། ། དེ་ནས་རིགས་ལྔ་དེ་རྣམས་རང་གི་སྤྱི་བོ་ནས་མར་ཐམས་ཅད་འདུས་ཏེ་ཐིམ་པ་ནི་ཤེས་རབ་ཡེ་ཤེས་ཀྱི་དབང་ངོ་། ། དེའི་དུས་སུ་བདེ་སྟོང་གི་ཉམས་རྒྱུད་ལ་སྐྱེས་པ་ནི་དབང་བཞི་པའོ། ། དེ་ནས་རིགས་ལྔ་ཆ་གཅིག་ཡར་ལོག་ནས་དབུ་རྒྱན་དུ་བསྒོམ་པ་ནི་དབང་རྟགས་སོ། །
དེ་ནི་དུས་གསུམ་བུདྡྷཱས་བདག་ལ་དབང་བསྐུར་བའོ། ། དབང་དེ་སྤ་ར་ཎ་ཕཊ་ཅེས་སྤྲོས་པས་ཁམས་གསུམ་སེམས་ཅན་ལ་ཕོག་གོ ། དེ་རྣམས་ཞུ་སྟེ་ལྷ་རྣམས་ཨ། མི་རྣམས་ནྀ། ལྷ་མ་ཡིན་སུ། དུད་འགྲོ་ཏྲི། ཡི་དྭགས་བྲེ། དམྱལ་བ་དུར་གྱུར། དེ་རྂ་ཡོ་ཁཾ་གིས་བསྲེགས་སྦྱངས་པས་དལ་གྱི་ལྷར་གྱུར་པར་བསམ། དེ་ནས་འོད་ཟེར་དེ་ཚུར་འདུས་ཏེ་སཾ་ཧ་ར་ཎ་ཧཱུཾ་ཞེས་པས་སྙིང་གི་ནང་གི་རྟ་མགྲིན་ལ་འདུས།
དབང་བསྐུར་བས་བཀྲག་དང་ལྡན་པ་ནི་དེས་སྲོག་ལ་དབང་བསྐུར་བའོ། ། དེ་ནས་རྟ་མགྲིན་ཡབ་ཡུམ་སྦྱོར་བ་མཛད་པས་བྱང་སེམས་དེ་ཡེ་ཤེས་སེམས་དཔའ་ལ་ཐིམ། དབང་བསྐུར། བཀྲག་དང་ལྡན་པས་བཀྲག་ཐམས་ཅད་འདུས་ཏེ་རྡོ་རྗེ་ལྟེ་བའི་ཧཱུཾ་དེ་བཀྲག་གཟི་མདངས་དང་ལྡན་པ་ནི་ཡེ་ཤེས་སེམས་དཔའི་སྲོག་ལ་དབང་བསྐུར་བའོ། ། དེ་ལས་ལྕགས་ཀྱི་སྲོག་རྩ་བྱུང་བར་བསྒོམ། དེ་ནས་འདོད་ལོག་གི་རིགས་གཙང་སེལ་གསུམ་གྱི་སྤྱི་བོར་ཨོཾ་དཀར་པོ་རེ། མགྲིན་པར་ཨཱཿདམར་པོ་རེ། སྙིང་གར་ཧཱུཾ་སྔོན་པོ་རེ་བསམ། དེ་སྤྲོས་བསྡུས་པས་སྤྱི་བོར་རྣམ་སྣང་དཀར་པོ་རེ། མགྲིན་པར་སྣང་མཐའ་དམར་པོ་རེ།
སྙིང་གར་མི་བསྐྱོད་པ་སྔོན་པོ་རེ་བསམ་པ་ནི་དབང་རྟགས་སོ། ། དབང་བསྐུར་བ་ཚར་རོ། ། འབྲུ་བཤད་ནི། ཐབས་ཀྱི་སྤྱོད་པས་འགྲོ་དོན་དུ། ། ཞེས་པས། རུ་པད་འབྱུང་གིས་སེམས་ཅན་གྱི་དོན་དུ་ཐབས་བསམ་གྱིས་མི་ཁྱབ་པས་འདུལ་གསུངས། རུ་བི་མ་ལ། ཐབས་མཁས་པས་འགྲོ་དོན་བྱ་གསུངས། རུ་བལ་པོ། ཐབས་ཀྱི་སྤྱོད་པས་ཟིན་པར་གསུངས།
བྱམས་དང་སྙིང་རྗེས་གང་འདུལ་བ། ། ཞེས་པས། རུ་པདྨ་ནི། བསམ་པ་བྱམས་པ་ལག་ལེན་སྙིང་རྗེ་ཡིན་གསུངས། རུ་བི་མ་ལ། ཐེག་ཆེན་ལ་བྱམས་པ་དང་སྙིང་རྗེ་དགོས་གསུངས། རུ་བལ་པོ། ཁྱད་པར་དུ་གསང་སྔགས་ལ་བྱམས་སྙིང་རྗེ་དགོས་གསུངས། སངས་རྒྱས་ཕྲིན་ལས་རྫོགས་མཛད་ནས། ། ཞེས་པས།
རུ་པདྨ་སངས་རྒྱས་ཕྲིན་ལས་ཀྱི་ངོ་བོ་བསྐྱེད་རྫོགས། ངེས་ཚིག་བུདྡྷཱའི་འཕྲིན་ལས་གང་ཟག་གི་ལས་སུ་བྱེད་པ། དབྱེ་བ་ཕྲིན་ལས་བཞིའོ་གསུངས།་ རུ་བི་མ་ལ། མ་རིག་པ་སངས། ཡེ་ཤེས་རྒྱས་ན་ཕྲིན་ལས་རྫོགས་བྲེར། རུ་བལ་པོ། ཞི་རྒྱས་དབང་དྲག་གང་འདུལ་གྱིས་རྫོགས་པར་བྱ་གསུངས་སོ། ། དབང་བསྐུར་ཐམས་ཅད་འདིར་སྩོལ་ཅིག ། ཅེས་པས།
རུ་པདྨ་ཕྱི་དབང་སྣང་བ་ལྷར་ཤེས་ན་བྱིན་རླབས་འབྱུང་གསུངས། — 163 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རུ་བི་མ་ལ་ནང་དབང་སྣང་སྲིད་སེམས་སུ་ཤེས་པའོ་གསུངས། ནུ་བལ་པོ་གསང་དབང་སྣང་སྲིད་སྟོང་པར་རྟོགས་ན་བྱིན་རླབས་འབྱུང་གསུངས་སོ། ། འབྲུ་ཚར་རོ། ། སྤྱི་དོན་བཞི་པ་ཡེ་ཤེས་ཀྱི་དལ་སྤྱན་དྲངས་ཤིང་མཆོད་ཅིང་བསྙེན་པས་དངོས་གྲུབ་ཀྱི་བཅུད་བླང་བ་ལ་བཞི་སྟེ། ཡེ་ཤེས་པ་སྤྱན་དྲངས་པ། དེ་ལ་མཆོད་པ་བརྒྱད་འབུལ་བ། བསྙེན་པ་བྱ་བ། མཆོད་ཅིང་དངོས་གྲུབ་བླང་བའོ། །
དང་པོ་ལ་གཉིས་ཏེ། གསོལ་བ་གདབ་པ་ནི། སྲིད་པའི་ཕུར་བུ་བསྒྲུབ་པ་དང་། ། ཞེས་པ་ཤོ་ལོ་ཀ་ཕྱེད་དང་གཉིས་སོ། ། གཉིས་པ་དངོས་ནི། བདག་གི་ཐུགས་ཀ་ནས་འོད་འཕྲོས་པས་འོག་མིན་ཆོས་ཀྱི་དབྱིངས་ཀྱི་ཕོ་བྲང་ནས་རང་དང་འདྲ་བའི་དལ་གསུམ་མདུན་གྱི་ནམ་མཁར་སྤྱན་དྲངས། དེ་ལ་མཆོད་པ་འབུལ་བ་ལ་བརྒྱད་དེ། དང་པོ་ནམ་མཁའ་ལ་ཕྱག་གིས་མཆོད་པ། བསྟིམ་ནས་ལྷ་མོ་བཞི་བསྣོལ་གྱིས་མཆོད་པ། བ་ལཱི་ཏ་གཏོར་མའི་མཆོད་པ།
བདུད་རྩི་སྨན་གྱི་མཆོད་པ། རཀྟ་ཚར་གསུམ་གྱི་མཆོད་པ། སྦྱོར་སྒྲོལ་གྱི་མཆོད་པ། འདོད་དོན་གྱི་གསོལ་བ་གདབ་པ། ཚོགས་དང་བསྟོད་པའི་མཆོད་པའོ། ། དང་པོ་ནམ་མཁའ་ལ་ཕྱག་གི་མཆོད་པ་ནི། ནམ་མཁའ་ན་བཞུགས་པ་ལ། ཨ་ཏི་པཱུ་ཧོཿ། ཞེས་པས་ཡེ་ཤེས་པ་ལ་ཕྱག་བཙལ། ཡེ་ཤེས་པས་པྲ་ཏཱིཙྪ་ཧོཿ
ལན་དངོས་གྲུབ་བྱིན་པར་བསམ། ཡེ་ཤེས་པའི་འཁོར་ཕུར་སྲུང་རྣམས་ཀྱིས། སརྦ་ཏ་ཐཱ་ག་ཏ་བ་ཏ་ནན་གྱིས་བདག་དམ་ཚིག་པ་ལ་ཕྱག་ལན་བཙལ་བར་བསམ་མོ། ། གཉིས་པ་བསྟེམས་ནས་ལྷ་མོ་བཞི་བསྣོལ་གྱིས་མཆོད་པ་ལ། ཛཿས་ཡེ་ཤེས་པ་དགུག ཧཱུཾ་གིས་གཞུགབཾ་གྱིས་བཅིངས། ཧོཿས་མི་དགྱེས་པ་མེད་པར་དགྱེས་པར་བྱའོ། ། དེ་ནས་བདག་གི་ཐུགས་ཀ་ནས་ཕྱི་ཡི་ལྷ་མོ་བཞི་སྤྲོས་ལ། ཨོཾ་བཛྲ་དྷཱུ་པེ་དྷཱུ། ཨོཾ་བཛྲ་པུཥྤེ་པུ།
ཨོཾ་བཛྲ་ཨ་ལོ་ཀེ་ཧྲཱིཿཨོཾ་བཛྲ་གདྷེ་གན། ཡང་ནང་གི་ལྷ་མོ་སྤྲོས་ལ། ཨོཾ་བཛྲ་ལཱ་གྱེ་ཧཱུཾ། ཨོཾ་བཛྲ་མཱ་ལྕེ་ཊྭཱཾ། ཨོཾ་བཛྲ་གཱིརྟི་ཧྲཱིཿ ཨོཾ་བཛྲ་ནཱིརྟི་ཨཱཿ ཡང་འདོད་ཡོན་གྱི་ལྷ་མོ་སྤྲོས་ལ། ཨོཾ་བཛྲ་མོ་ཧཱ་ར་ཏི། རཱ་ག་ར་ཏི། ཀརྨཱ་ར་ཏི།
བཛྲ་ར་ཏི། ཞེས་པས་ཕྱག་རྒྱ་དང་བཅས་པས་མཆོད་དོ། ། འབྲུ་དོན་ནི། སྲིད་པའི་ཕུར་བུ་བསྒྲུབ་པ་དང་། ། ཞེས་པས། རུ་པད་འབྱུང་ནི་སྲིད་པ་སྔར་དང་འདྲ། སྒྲུབ་པའི་གནས་ནི། ཁ་རལ་སྲིན་པོའི་གནས། ཤིང་གཅིག་དྲི་ཟའི་གནས། བྲག་ཕུག་གནོད་སྦྱིན་གྱི་གནས།
ཆུ་མིག་ཀླུའི་གནས། དུར་ཁྲོད་མ་མོ་མཁའ་འགྲོའི་གནས་སོ། ། གནས་དེར་ཡེ་ཤེས་པ་སྤྱན་དྲངས་པ་ནི། གང་གིས་དྲངས་ན་དམ་ཚིག་པས་དྲངས། གང་ནས་དྲངས་ན་འོག་མིན་ནས་དྲངས། གང་དུ་དྲངས་ན་ཏིང་ངེ་འཛིན་གྱི་དལ་དུ་དྲངས། གང་གི་ཕྱིར་དྲངས་ན་ཕུར་བུ་སྒྲུབ་པའི་ཕྱིར་དྲངས་སོ། ། དྲངས་ནས་སྒྲུབ་པ་ལ་ཐུན་མོང་དང་ཁྱད་པར་རོ། ། དང་པོ་ལ་གསུམ། ཡེ་ཤེས་ལྷའི་སྒྲུབ་པ།
མ་མོ་མཁའ་འགྲོའི། དཔའ་བོ་— 164 གེ ༄། །ཕུར་འགྲེལ་འབུམ་ནགགིང་གིའོ། ། དང་པོ་ལ་གསུམ། ཁྲག་འཐུང་ལྔ་བཅུ་རྩ་གཅིག་གི་སྒྲུབ་པ། ཁྲག་འཐུང་ལྔའི། དཔའ་བོ་གཅིག་པའོ། ། གཉིས་པ་ལ། ཕྱི་མ་ལྟར་དུ་སྒྲུབ་པ་དྷ་ཏི། ནང་སྲིང་མོ་ལྟར་སྒྲུབ་པ་འདུས་ལ།
གསང་བ་བྲན་མོ་ལྟར་སྒྲུབ་པ་བསྡུ་ཡིག་གོ ། གསུམ་པ་གིང་ལ་གསུམ། གིང་གཉིས་གཅིག་གིས་སྒྲུབ་པ། གིང་བཞིའི་སྒྲུབ་པ། མ་རུ་རྩེ་གཅིག་གི་སྒྲུབ་པའོ། ། དེའང་སྔགས་རེ་རེ་ལ་མགོ་གནོན་དང་རང་རེའི་སྔགས། རང་རེའི་ཕོ་ཉ། རང་རེའི་གནས། རང་རེའི་དགོས་ཆེད།

རང་རེའི་བྱ་ཐབས། རང་རེའི་ཏིང་ངེ་འཛིན་ཚང་དགོས་སོ་གསུངས་སོ། ། རུ་བི་མ་ལ། སྲིད་པ་གསུམ་སྐུ་གསུང་ཐུགས་སུ་སྒྲུབ་གསུངས། ནུ་བལ་པོས་སྲིད་གསུམ་ཆོས་སྐུར་སྒྲུབ་གསུངས། དབང་དང་དངོས་གྲུབ་བླང་བའི་ཕྱིར། ། ཞེས་པས། རུ་པདྨ་ནི། དབང་ལ་རྟོགས་པ་ཆོས་ཉིད་ཀྱི་དབང་། རིག་པ་རྩལ་གྱི་དབང་། ཁམས་གསུམ་སྒྲོལ་བའི་དབང་ངོ་། །
དངོས་གྲུབ་ལ་གསུམ། རབ་བུདྡྷཱ། འབྲིང་རིག་འཛིན། ཐ་མ་མིག་སྨན་ནོ་གསུངས། རུ་བི་མ་ལ་དབང་འདྲ། དངོས་གྲུབ་སྐུ་གསུང་ཐུགས་ཀྱིའོ་གསུངས། རུ་བལ་པོ་དངོས་གྲུབ་འདས་པ་དང་ལོ་ཀའི་དངོས་གྲུབ་གསུངས་སོ། ། ཡེ་ཤེས་ཁྲོ་བོ་གཤེགས་སུ་གསོལ། ། ཞེས་པས། རུ་པདྨ་ཡེ་ཤེས་ཇི་ལྟ་བ་དང་ཇི་སྙེད་པའོ། །
ཁྲོ་བོ་རྔམས་ཤིང་བརྗིད་བའོ་གསུངས། རུ་བི་མ་ལ་དབྱིངས་ཡེ་ཤེས་གདུག་པ་འདུལ་དུ་གཤེགས་གསུངས། རུ་བལ་པོ་ནི། ཡེ་ཤེས་ཡིན་ལ་ཁྲོ་བོ་མ་ཡིན་པ་ཞི་བའི་རིགས་ལྔ་ལྟ་བུ་དང་། ཡེ་ཤེས་མ་ཡིན་ལ་ཁྲོ་བོ་ཡིན་པ་བདུད་དང་སྲིན་པོ་ལྟ་བུ་དང་། ཡེ་ཤེས་ཀྱང་མ་ཡིན་ལ་ཁྲོ་བོ་ཡང་མ་ཡིན་པའི་རིགས་དྲུག་སེམས་ཅན་ལྟ་བུ་དང་། ཡེ་ཤེས་ཀྱང་ཡིན་ལ་ཁྲོ་བོ་ཡང་ཡིན་པ་ཕུར་བུའི་ལྷ་ཚོགས་ལྟ་བུ་སྟེ། འདིར་ཕྱི་མ་སྤྱན་འདྲེན་པའོ་གསུངས། ཁྲོ་བོ་ཆེན་པོ་གཤེགས་ནས་ཀྱང་། ། ཞེས་པས།
རུ་པདྨ་ནི་ཐུགས་རྗེ་ཆེན་པོས་གཤེགས་པར་ཞུ་ཟེར། ནུ་བི་མ་ལ་གང་གང་གི་དོན་དུ་གཤེགས་གསུངས། རུ་བལ་པོ་བྱེད་པའི་ཚིག་བཞི་དང་སྦྱར་རོ། ། རྟགས་དང་མཚན་མ་བསྟན་པ་དང་། ། ཞེས་པས། རུ་པདྨ་རབ་ཞལ་སྟོན། འབྲིང་ཕུར་བུ་ལྡིང་། ཐ་མ་རྨི་ལྟས་སྟོན་པའོ། ། རུ་བི་མ་ལ་རྟགས་ཕྱིར། མཚན་མ་ནང་དུ་འོང་གསུངས།
རུ་བལ་པོ་རྟགས་ལུས་ཡངས། ངག་བཙུན། སེམས་བདེ་བ། མཚན་མ་མི་རྟོག་པའོ་གསུངས། གཱི་ལ་ཡ་ཡི་དངོས་གྲུབ་སྩོལ། ། ཞེས་པས། རུ་པདྨ་བུདྡྷཱ་ཐོབ་པའོ་གསུངས། རུ་བི་མ་ལ་ཁམས་གསུམ་སྒྲོལ་བའི་ཕྱིར་གསུངས། རུ་བལ་པོ་རྡོ་རྗེ་གཞོན་ནུའི་སྐུ་གསུང་ཐུགས་ཀྱི་དངོས་གྲུབ་སྩོལ་གསུངས་སོ། ། ཡེ་ཤེས་པ་སྤྱན་དྲངས་པ་ཚར་རོ། །
གསུམ་པ་གཏོར་མའི་མཆོད་པ་ནི། དམ་ཚིག་ཆེན་པོས་གཙོ་བོ་ལ་དབུལ། སྤྲུལ་བ་ཆེན་པོས་ཕྱོགས་བཅུའི་ཁྲོ་བོ་ལ་དབུལ། ཕྱག་བརྙན་ཆེན་པོས་མགོ་བརྙན་ཉི་ཤུ་ལ་དབུལ། ད་ 165 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཤཱ་ནས་ཤྭ་ན་བཞི་ལ་དབུལ། བདག་ཉིད་ཆེན་མོས་རེ་མ་ཏཱི་ལ་དབུལ། ས་བདག་གིས་བསྭེ་མོ་བཞི་ལ། ཁྱེད་ཀྱི་དམ་ཚིག་དུས་ལིངྒཱ་དབུལ་ལོ། ། ལྷ་རྣམས་ཀྱི་ལྗགས་ཀྱི་སྦུ་གུས་གསོལ་བར་བསམ་མོ། །
འབྲུ་བཤད་ནི། དམ་ཚིག་ཆེན་པོའི་དུས་ལ་བབ། ། ཅེས་པ་ལ། རུ་པདྨ་སྔོན་དུ་རུ་ཏྲ་སྒྲོལ་ཙ་ན། བུདྡྷཱ་ཐམས་ཅད་ཀྱིས་སྲས་ཀྱི་དམ་ཚིག་ལྟར་དུས་ལ་བབ་པར་གྱིས་གསུངས། ནུ་བི་མ་ལ། དུས་གསུམ་གྱི་བུདྡྷཱའི་ཐུགས་དམ་བསྐུལ་བའི་དམ་ཚིག་ཆེན་པོའི་དུས་ལ་བབ་གསུངས། རུ་བལ་པོ་སྔོན་བོ་དྷི་ཙིཏྟའི་སེམས་བསྐྱེད་རྩ་བའི་དུས་ལ་བབ་ཟེར་རོ། ། སྤྲུལ་བ་ཆེན་པོའི་དུས་ལ་བབ། ། ཅེས་པས།
རུ་པདྨ་རུ་ཏྲ་འདུལ་ཙ་ན་ཁྲོ་བོའི་སྤྲུལ་བ་བྱེ་བ་ས་ཡ་སྤྲུལ་པའི་དུས་ལ་བབ་གསུངས། རུ་བི་མ་ལ་ལྷ་ཡི་དབང་བོ་བརྒྱ་བྱིན་གྱིས་ཁྲོ་བཅུ་སྤྲུལ་ཏེ་བཀྱེ་བས། ལྷ་མ་ཡིན་ཕམ་པར་བྱས་པའོ་ཟེར་རོ། ། རུ་བལ་པོ་ད་ལྟའང་རྣལ་འབྱོར་པསཚོབསྐུལ་ཙ་ནའང་དེ་ལྟར་སྤྲུལ་པའོ་གསུངས་སོ། ། ཕྱག་བརྙན་ཆེན་པོའི་དུས་ལ་བབ། ། ཅེས་པས། རུ་པདྨ་རུ་ཏྲ་འདུལ་ཙ་ན་བྱི་མོ་སླས་མོ་རྣམས་ལས་ཕྲ་མེན་མགོ་ལུས་མི་མཐུན་པ་མང་པོ་སྐྱེས་པས་བཏུལ་བའི་དུས་ལ་བབ་གསུངས་སོ། ། རུ་བི་མ་ལ། སྔོན་ཕྱག་རྡོར་གྱིས་གནོད་སྦྱིན་རྒོད་མ་ཁ་བཏུལ་བས། ཁོ་རི་མ་ལ་ཡ་ལ་བྲོས་པས།
ཕྲ་མེན་བཀྱེ་སྟེ་བཀུག་པའི་དུས་ལ་བབ་གསུངས་སོ། ། ནུ་བལ་པོ་ཉི་ཤུ་པོ་ལས་ཡང་སྤྲུལ་སུམ་སྤྲུལ་གྱི་དུས་ལ་བབ་གསུངས་སོ། ། ཤྭ་ན་མུ་ཁའི་དུས་ལ་བབ། ། ཅེས་པས། རུ་པདྨ་སྔོན་དཔལ་ཆེན་ཡེ་ཤེས་ཀྱི་མ་མོ་རྣམས་འཕར་སྤྱང་ཝ་ཁྱིར་སྤྲུལ་པའི་དུས་ལ་བབ་གསུངས་སོ། ། རུ་བི་མ་ལ། གཡའ་རི་གངས་ཀྱི་བྲག་ཕུག་ཏུ་བསེའི་ལྷ་མོ་དམ་ལ་བཏགས་པའི་ཕྱིར་གསུངས། རུ་བལ་པོ། སྔོན་གྱི་ཁས་བླངས་ཀྱི་དུས་ལ་བབ་གསུངས་སོ། ། བདག་ཉིད་ཆེན་མོའི་དུས་ལ་བབ། །
ཅེས་པས། རུ་པདྨ་འདོད་པ་ཁམས་ཀྱི་དབང་ཕྱུག་མ་བུདྡྷཱའི་བསྟན་པའི་བདག་ཉིད་ཡིན་པས་དུས་ལ་བབ་གསུངས་སོ། ། རུ་བི་མ་ལ། སྐྱེ་བ་ལྔ་བརྒྱ་ལ་སྤྲུལ་པ་ལྔ་བརྒྱ་འབྱུང་བས། དེ་ལ་སྒྲུབ་ཐབས་ལྔ་བརྒྱའི་བདག་ཉིད་ཡིན་གསུངས། རུ་བལ་པོ་སེམས་ཅན་གྱི་སྲོག་དབུགས་ཀྱི་བདག་མོ་ཡིན་པས་བདག་ཉིད་ཟེར་རོ། ། ས་བདག་བསེ་མོའི་དུས་ལ་བབ། ། ཅེས་པས། རུ་པདྨ་སྔོན་དུ་རུ་ཏྲའི་བྱི་མོ་སླས་མོ་ཡིན་པས་དཔལ་ཆེན་ལ་བྲན་དུ་ཕུལ་བ་གསུངས། རུ་བི་མ་ལ།
ཆུ་མིག་བྱང་ཆུབ་རིས་སུ་བཏུལ་བས་གསུངས། རུ་བལ་པོ་ཡུལ་སོ་སོ་ནས་མཐུ་ཆེ་བས་སོ་གསུངས། ཁྱོད་ཀྱི་དམ་ཚིག་དུས་ལ་བབ། ། ཅེས་པས། རུ་པདྨ་གིང་དང་ཀཽ་རཱི་དབང་ཕྱུག་མ་བདུན་སྲིང་བཞི་ལ་གསུངས། དུ་བི་མ་ལ་སྐྱེས་བུ་གིང་འབུམ་ཕྲག་ལ་གསུངས། རུ་བལ་པོ་རིག་འཛིན་རྩལ་འཆང་ཡན་ཆད་ལ་གསུངས་སོ། ། མཐུ་རྩལ་དབྱུང་བའི་དུས་ལ་བབ། ། ཅེས་པས། རུ་པདྨ་སྔོན་དུ་རུ་ཏྲ་བཏུལ་ཙ་ན་མཐུ་རྩལ་དབྱུང་བར་མཛད་དོ་ཞེས་སོ། །
རུ་བི་མ་ལ། སྤྲུལ་པ་ཡང་སྤྲུལ་གྱིས་གསུངས། རུ་བལ་པོ་ཁམས་— 166 — ༄། །ཕུར་འགྲེལ་འབུམ་ནགགསུམ་དབང་དུ་བསྡུས་ལ་སྟོང་གསུམ་ཟིལ་གྱིས་གནོན་གསུངས་སོ། ། གཏོར་མ་དབུལ་བ་ཚར་རོ། ། བཞི་པ་སྨན་མཆོད་ལ་ལྔ་སྟེ། དང་པོ་སྨན་གྱི་ཆེ་བ་བརྗོད་པ། སྨན་མཆོད་དངོས། བཤགས་པ། དངོས་གྲུབ་བླང་བ།
སྨོན་ལམ་མོ། ། དང་པོ་ཆེ་བ་བརྗོད་པའི་དུས་སུ་ཁ་རྂ་རྣམ་གསུམ་གྱི་དགོངས་པ་ལ། ཁ་རྂ་དང་པོས་སྣང་སྲིད་མཆོད་པ་རྫས་སྔགས་བསམ། ཁ་རྂ་གཉིས་པས་དེ་ཡང་བདུད་རྩི་ཆེན་པོར་བསམ། ཁ་རྂ་གསུམ་པས་དལ་གསུམ་གྱིས་གསོལ་བར་བསམ། སྨན་མཆོད་དངོས་ཀྱི་དུས་སུ་སྨན་ཕོར་དུ་དཔའ་བོ་འབྲུ་གསུམ་བསམ། རྣམ་དག་བྲེར་ཙ་ན་ཧཱུཾ་གི་འོད་ཀྱིས་ཉེས་སྐྱོན་དག་པར་བསམ། བདུད་རྩི་ཟེར་ཙ་ན་ཨཱཿཞུ་ནས་བདུད་རྩིར་སོང་བར་བསམ། དམ་རྫས་ཟེར་ཙ་ན་ཨོཾ་ཞུ་ནས་ཤ་ལྔ་བདུད་རྩི་ལྔར་སོང་བར་བསམ། མཉེས་མཆོད་འབུལ་ཟེར་ཙ་ན་མཉེས་པར་འབུལ།
ཐུགས་རྗེ་ཆེ་དགོངས་དབང་དང་དངོས་གྲུབ་སྩོལ། ། ཞེས་པས་རྣལ་འབྱོར་པས་དེ་ཁ་ལེན་འདོད་པའོ། ། དེ་ནས་བཤགས་ཤིང་དངོས་གྲུབ་བླང་བའི་སྐབས་སུ། སྨན་གྱི་ནང་དུ་བུདྡྷཱ་ཐམས་ཅད་ཀྱི་སྐུའི་ངོ་བོ་ཨོཾ་དཀར་པོ་ཞིག་བསམ། རང་གི་ཡ་རྐན་ལའང་ཨོཾ་དཀར་པོ་ཞིག་བསམ། ཚིག་དང་སྔགས་བརྗོད་དོ། ། མཐེབ་སྲིན་གྱིས་སྨན་གྱི་ཨོཾ་དེ་བླང་ལྕེ་ལ་བཞག་པ། ཡ་རྐན་གྱི་ཨོཾ་དང་འགྲོགས་ཏེ་སོང་བས་སྤྱི་བོ་ཀླད་པ་དུང་ཁང་དུ་རྣམ་སྣང་དཀར་པོ་ཞིག་ཏུ་སོང་བར་བསམ་མོ། ། དེ་ལྟར་བུདྡྷཱའི་གསུང་ཨཱཿདམར་པོ་སྨན་ཕོར་དང་མ་རྐན་གཉིས་ལ་བསྒོམ། སྔགས་ཚིག་མཐེབ་སྲིན་གྱིས་བླང་སྟེ་མིད་པས།
མགྲིན་པར་སྣང་མཐའ་དམར་པོ་བསྒོམ། དེ་ལྟར་བུདྡྷཱའི་ཐུགས་ཧཱུཾ་མི་བསྐྱོད་པ་སྔོན་པོ་དང་གོང་གི་འདྲའོ། ། དེ་ནས་སྨོན་ལམ་གདབ་པའོ། ། ལྔ་པ་རཀྟ་ཚར་གསུམ་ནི། རཀྟ་དང་ཕུད་བསྲེས་ལ། དངོས་གྲུབ་བར་ཆད་བྱེད་པའི་བགེགས། ། ཞེས་པས་དང་པོ་བཀའ་ཉན་པར་བྱེད་པའི་ཆེད་དུ་དབུལ། གཉིས་པ་བྲན་དང་བཀའ་ཉན་ཕོ་ཉའི་ཚོགས་ཀྱིས་དམ་ཅན་གནད་ལ་དབབ་པའི་ཕྱིར་དུ་དབུལ། གསུམ་པ། གདུག་ཅིང་སྡང་སེམས་ལྡན་པ་ཡི། །
ཞེས་པས། མཐུ་དང་རྫུ་འཕྲུལ་དབྲོག་པའི་ཆེད་དུ་དབུལ། དུག་ལྔ་དུག་གསུམ་གྱི་མཆོད་པའང་ཤུགས་ལ་ཤེས་པར་བྱའོ། ། འབྲུ་བཤད་ནི། དངོས་གྲུབ་བར་ཆད་བྱེད་པའི་བགེགས། ། ཞེས་པས། རུ་པདྨ་སྐུ་གསུང་ཐུགས་ཀྱི་དངོས་གྲུབ་ཐོབ་ཏུ་མ་སྟེར་བར་གསུངས། རུ་བི་མ་ལ་ཆོས་ཉིད་ཐོབ་ཏུ་མ་སྟེར་བར་གསུངས། དུ་བལ་པོ་སེམས་བཀོལ་དུ་མི་བཏུབ་པར་གསུངས་སོ། ། གདུག་ཅིང་སྡང་སེམས་ལྡན་པ་རྣམས། །
ཞེས་པས། རུ་པདྨས། གདུག་པ་བགེགས། སྡང་བ་དགྲ་གསུངས། རུ་བི་མ་ལ། གདུག་པ་རྣལ་འབྱོར་སེམས། སྡང་བ་ཞེ་སྡང་བྲེར། རུ་བལ་པོ། གདུག་པ་ཉོན་མོངས། སྡང་བ་རྣམ་སྨིན་ཟེར།
ཟུང་ཞིག་རྒྱོབ་ཅིག་རྣམ་པར་་་་་་་— 167 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཆིངས། ། ཞེས་པ། རུ་པདྨ་ཐུགས་རྗེས་ཟུང་། ཉོན་མོངས་རྒྱོབ། ངན་འགྲོར་སྐྱེ་བ་ཆིངས་ཟེར། རུ་བི་མ་ལ། ལྕགས་ཀྱུས་ཟུང་། ཐོ་བས་རྒྱོབ། ཞགས་པས་ཆིངས་ཟེར།
གཏོགས་ཤིག་གྲོགས་དང་བྲལ་བར་གྱིས། ། ཞེས་པས། རུ་པདྨ་ཆོས་ཉིད་རྟོགས་ནས་ཉོན་མོངས་པ་བྲལ་བར་གྱིས་ཟེར། རུ་བི་མ་ལ། རྒྱབ་རྟེན་བྱེད་པ་རྟོགས། ནུ་བལ་པོ་ལྷའི་གྲོགས་དང་བྲལ་བར་གྱིས་ཟེར། རིངས་པར་ཁུག་ལ་སྨྲར་ཆུག་ཅིག ། ཅེས་པས། རུ་པདྨ་འཁོར་བ་ནས་ཁུག་ཆོས་སྨྲར་ཆུག་ཟེར། རུ་བི་མ་ལ།
བླ་ཁུག་སྨྱོ་བས་སྨྲར་ཆུག་ཟེར་རོ། ། ཕོབ་ཅིག་རྣམ་པར་གཟིར་བར་གྱིས། ། ཞེས་པས། རུ་པདྨ་ཡེ་ཤེས་ཕོབ་ཅིག་ཉོན་མོངས་གཟིར་ཟེར། རུ་བི་མ་ལ། ལིངྒཱ་ལ་ཕོབ། སྔགས་ཕྱག་རྒྱས་གཟིར་བྲེར། ང་ཡི་དབང་དུ་གྱུར་ནས་ཀྱང་། ། ཞེས་པས། རུ་པདྨ་སེམས་དབང་དུ་གྱུར་ནས་ཟེར།
ནུ་བི་མ་ལ། སྔགས་ཀྱི་དབང་དུ་ཟེར། བསྒོ་བའི་བཀའ་རྣམས་ཉན་པར་གྱིས། ། ཞེས་པས། རུ་པདྨ་རྟོགས་པའི་བཀའ་ཉོན་ཟེར། རུ་བི་མ་ལ། བྲན་ལྟར་ཉོན། སྔགས་ལ་བཤད་པ་བྱས་པས་བྱིན་རླབས་ཚར་རོ། ། རཀྟའི་བར་པའི་འབྲུ་དོན་ནི། བྲན་དང་བཀའ་ཉན་ཕོ་ཉའི་ཚོགས། །
ཞེས་པས། རུ་པདྨ་སྔོན་རུ་དྲའི་བྲན་དང་བཀའ་ཉན་དཔལ་ཆེན་ལ་ཕུལ་བས་གསུངས། དུ་མི་བི་མ་ལ། བར་དུ་པདྨ་འབྱུང་གནས་ཀྱིས་དམ་ལ་བཏགས་པས་ཟེར། ཁྱེད་ཀྱི་དམ་ཚིག་དུས་ལ་བབ། ། ཅེས་པས། རུ་པདྨ་སྔོན་དཔལ་ཆེན་གྱི་སྤྱན་སྔར་ཇི་ལྟར་དམ་བཅས་པ་བཞིན་ཟེར། རུ་བི་མ་ལ། པད་འབྱུང་སྤྱན་སྔར་དམ་བཅས་པ་བཞིན་ཟེར་རོ། ། མངོན་སྤྱོད་ཕྲིན་ལས་རྫོགས་པར་མཛོད། །
ཅེས་པས། རུ་པདྨ་མངོན་དུ་ཐོབ་པར་མཛོད་ཟེར། རུ་བི་མ་ལ། དྲག་པོ་སྒྲོལ་ཟེར། རཀྟ་ཐ་མའི་འབྲུ་དོན་ནི། གདུག་ཅིང་སྡང་སེམས་ལྡན་པ་རྣམས། ། ཞེས་པས། རུ་པད་འབྱུང་གདུག་པ་ཉོན་མོངས། སྡང་བ་རྣམ་སྨིན་ཟེར། རུ་བི་མ་ལ།
གདུག་པ་བགེགས། སྡང་བ་དགྲ་ཟེར། ལྷའམ་གནོད་སྦྱིན་བདུད་ཀྱང་རུང་། ། ཞེས་པས། རུ་པདྨ་ལྷ་དམ་ལ་འདའ་བ་བདུད་ཡིན་ཟེར། རུ་བི་མ་ལ། ལྷ་ཀླུ་བདུད་དང་དྲི་ཟའང་ནུང་ཟེར། ང་ལ་བར་ཆད་བྱེད་པ་རྣམས། ། ང་ལ་སྔགས་ཀྱི་བཀའ་བདེན་པས། ། མཐུ་དང་རྫུ་འཕྲུལ་མེད་པར་བྱོས། །
ཞེས་པས། རུ་པདྨས་མཐུ་སེམས་བསྒྱུར་བ་རྫུ་འཕྲུལ་ཡ་མ་ཟུང་སྟོན་པའི་ནུས་པ་མེད་པར་གྱིས་ཤིག་པའོ། ། རཀྟ་ཚར་རོ། ། དྲུག་པ་སྦྱོར་སྒྲོལ་གྱི་པཱུ་ཛ་ནི། སྦྱོར་བ་ནི་ཁྲོ་བོ་ཡབ་ཡུམ་སྦྱོར། སྒྲོལ་བ་ནི་དགྲ་དང་བགེགས་སྒྲོལ་བའོ། ། དེ་ཡང་ལག་པ་གཡས་ཀྱི་སོར་མོ་ལྔ་ལ་ཡབ་ལྔ། གཡོན་གྱི་སོར་མོ་ལྔ་ཡུམ་ལྔར་བསྐྱེད། ཡབ་ཀྱི་མཁའ་མི་དམིགས་པ་ལས་ཧཱུཾ་ལས་རྡོ་རྗེ་དབལ་དང་བཅས་པ་བསྐྱེད། — 168 བྷེ
༄། །ཕུར་འགྲེལ་འབུམ་ནགཡུམ་གྱི་མཁའ་མི་དམིགས་པ་ལས། ཨེ་ལས་ལྕགས་ཀྱི་གཏུན་ཁུང་གྲུ་གསུམ་པར་བསམ། དགྲ་བགེགས་བཀུགས་ལ་ནང་དུ་བཅུག རྡུངས་ཤིག་རྡོ་རྗེ་འབར་བའི་དབྱིངས། ། ཞེས་པས་བསྐུལ། ལག་པ་རྡོ་རྗེ་བསྡམས་པས་ཁ་ཁྲི་བརྗོད་ཅིང་དགྲ་བགེགས་ཕྱེ་མར་བརྡུངས་པས། རྒྱུ་གཏི་མུག་ལས་འབྲས་བུ་ཤར་སྨིན་པ་ཀ་པཱ་ལ་ཁེངས་པ་ལྔ་བྱུང་། གཙོ་བོ་བདག་རྩ་བའི་དལ་ལ་ཕུལ། ལྷག་མ་དལ་གཉིས་ཀྱིས་གསོལ་བར་བསམ། ཡང་ཁ་བཾ་བདུན་གྱིས་བརྡུངས་པས།
རྒྱུ་འདོད་ཆགས་ལས་འབྲས་བུ་ཁྲག་ཏུ་སྨིན་པ་ཀ་པཱ་ལ་ལྔ་བྱུང་། གཙོ་བོར་ཁྲོ་བོ་ལ་ཕུལ། ལྷག་མ་དཀྱིལ་འཁོར་གཉིས་ཀྱིས་ལྷག་མེད་ཀྱིས་ཟོས་པར་བསྒོམ། ཡང་ཁ་བཾ་བདུན་གྱིས་བརྡུངས་པས། རྒྱུ་ཞེ་སྡང་ལས་འབྲས་བུ་རུས་པར་སྨིན་པ་ཀ་པཱ་ལ་ལྔ་བྱུང་། གཙོ་བོ་ཕུར་པ་རྫས་ལ་ཕུལ། ལྷག་མ་དལ་ཐམས་ཅད་ཀྱིས་གསོལ་བར་བསྒོམ། དེ་ནས་ལྷ་ཐམས་ཅད་དགྱེས་པས་ཧ་ཧ་ཞེས་གསུངས་སོ། ། དེ་ནི་དུག་གསུམ་གྱི་མཆོད་པ་དངོས་ཡིན་ནོ། ། འབྲུ་བཤད་ནི།
རྡུངས་ཤིག་རྡོ་རྗེ་འབར་བའི་གཏུན། ། ཞེས་པས། རུ་པད་འབྱུང་གིས་མཚན་མའི་ཐོ་གཏུན་གྱིས་འབྲུབ་ཁུང་དུ་བརྡུང་། དབྱིངས་ཀྱི་ཐོ་གཏན་གྱིས་དངོས་པོ་བརྡུང་། ཐབས་ཤེས་ཀྱི་ཐོ་གཏུན་གྱིས་ཡུམ་གྱི་མཁར་བརྡུང་། རུ་བི་མ་ལས། ཕྱིའི་དུས་ན་རྡོ་རྗེ་ཐོ་བ། ནང་གི་དུས་ན་ཐུགས་ཡང་དག་པའི་ཡེ་ཤེས། གསང་བའི་དུས་ན་ཡབ་ཀྱི་རྡོ་རྗེའོ། ། བཀའ་ལས་འདའ་བྱེད་སྡིག་ཅན་རྣམས། །
ཞེས་པས། རུ་པདྨ་བསྟན་པ་ལ་གནོད་པ་ཟེར། ནུ་བི་མ་ལ། རུའི་སྐུ་ལ་གནོད་པ་ཟེར། ནུ་བལ་པོ། སྔགས་འཆང་གི་སྐུ་ལ་གནོད་པ་ཟེར། རྡོ་རྗེ་མེ་དབལ་སྙིང་བསྲེགས་ནས། ། ཞེས་པས། རུ་པདྨ་གསང་བའི་རྡོ་རྗེ་བྱང་སེམས་ཀྱི་མེ་དབལ་ཅན་ནམ། ཕྱག་མཚན་གྱི་རྡོ་རྗེ་ལ་ཡེ་ཤེས་ཀྱི་མེ་དབལ་ཅན་གྱིས་གནོད་བྱེད་ཀྱི་སྙིང་བསྲེགས་པའོ། །
ལུས་ངག་རྡུལ་ཕྲན་བཞིན་དུ་རློག ། ཅེས་པས། རུ་པདྨ། ཞེ་སྡང་གི་ལུས། འདོད་ཆགས་ཀྱི་ངག་ཡེ་ཤེས་ཀྱི་མེས་རྡུལ་དུ་རློག་ཟེར། ཁྲོ་མོ་འབར་བའི་གཏུན་ཁུང་དུ། ། ཞེས་པས། རུ་པདྨས། ཁྲོ་མོ་ཀྲོ་དྷཱི་ཤྭ་དཱིའི་མཁའ་དབྱིངས་ལ་བྱ། རྡོ་རྗེ་ཐོ་བས་བརྡུང་བར་བྱ། །
ཞེས་པ་གསང་བའི་རྡོ་རྗེ་སྟེ། ཐབས་ཡེ་ཤེས་ལ་བྱ། ལྷ་ཡང་ནུང་སྟེ་བརླག་པར་བྱ། ། ཞེས་པས། ལྷའི་བུའི་བདུད་དམ་ཚངས་པའམ་བིཥཱའང་གནོད་ན་བརླག་པར་བྱའོ། ། སྦྱོར་སྒྲོལ་ཚར་རོ། ། བདུན་པ་འདོད་དོན་གསོལ་བ་གདབ་པ་ནི། རཀྟ་དང་ཕུད་བསྲེས་པ་དབུལ་ཞིང་། དམ་ཚིག་ཆེན་པོའི་དུས་ལ་བབ། ། ཅེས་པས་རྒྱས་པའམ།
བདག་ཅག་རྣལ་འབྱོར་སྒྲུབ་པ་པོས། ། ཞེས་པས་འབྲིང་ངམ། རྡོ་རྗེ་གསང་བའི་བཀའ་ལས་ནི། ། ཞེས་པས་བསྡུས་པ་གང་རུང་བྱའོ། ། དམ་ཚིག་ཆེན་པོ་དྲུག་ནི་བཤད་ཟིན། འབྲུ་ལ་བཤད་ན་བར་པ་ནི། བདག་ཅག་རྣལ་འབྱོར་སྒྲུབ་པ་པོ། ། ཞེས་པ་ནི། ཕྱི་རབས་རྟེན་གྱི་གང་ཟག་གོ ། བྱང་ཆུབ་མཆོག་གེ
169 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཏུ་སེམས་བསྐྱེད་ཅིང་། ། ཞེས་པས། དུ་པདྨ་ཀུན་རྫོབ་བྱང་ཆུབ་ཏུ་སེམས་བསྐྱེད་པ་དང་། དོན་དམ་བྱང་ཆུབ་ཏུ་སེམས་བསྐྱེད་པའོ་གསུངས། རུ་བི་མ་ལ། བྱང་བ་སྒྲིབ་པ། ཆུབ་པ་པོ་དེར་གཉིས་མེད་དུ་སེམས་བསྐྱེད་གསུངས། དུས་གསུམ་རྒྱལ་བའི་གདུང་འཚོབ་པ། ། ཞེས་པ།
རུ་པད་འབྱུང་། དུས་གསུམ་མཉམ་ཉིད་དུ་རྟོགས་ན་རྒྱལ་བ། དེའི་གདུང་ལྟ་བ་རྟོགས་པས་ཟིན་པའོ། ། རུ་བི་མ་ལ། དུས་གསུམ་རྒྱལ་བའི་གདུང་རྡོ་རྗེ་གཞོན་ནུས། དེའི་གདུང་ཁྲོ་བོ་བཅུས། དེའི་གདུང་ཕུར་སྲུང་ཡན་ཆད་ཀྱིས་གསུངས་སོ། ། རིག་འཛིན་བདག་ཅག་རྣམས་ལ་ནི། ། ཞེས་པས། རུ་པད་འབྱུང་རིག་འཛིན་བཞིའི་རིགས་འོག་མ་རྣམས་ཀྱིས་བཟུང་།
རུ་བི་མ་ལ་རིག་པ་རྣལ་འབྱོར་པས་བཟུང་ངོ་གསུངས། གནོད་ཅིང་གདུག་པའི་དགྲ་དང་བགེགས། ། ཞེས་པས། རུ་པད་འབྱུང་བསྟན་པ་ལ་གནོད་པ་སྔགས་འཆང་ལ་གདུག་པ་དེ་དགྲ་དང་བགེགས་ཡིན་པས་གསུངས། བདུད་དང་བར་དུ་གཅོད་པ་དང་། ། ཞེས་པས། རུ་པད་འབྱུང་མཱ་ར་ཡ་ཞེས་པས་བདུད་དེས་དགེ་བའི་བར་དུ་གཅོད་པ་ཡིན་གསུངས། རུ་བི་མ་ལ། དེས་མཐོ་རིས་ཐར་པ་ལ་བར་དུ་གཅོད་ཟེར། དངོས་གྲུབ་འཕྲོག་ཅིང་འཚེ་བ་རྣམས། །
ཞེས་པས། རུ་པདྨ་དངོས་གྲུབ་སྐུ་གསུང་ཐུགས་ཀྱི་འཕྲོག་པ་དེ་འཚེ་བའོ། ། ཁྲོ་བོ་ཆེན་པོའི་བྱིན་རླབས་ཀྱིས། ། ཞེས་པས། ཁྲོ་བོ་སྔར་དང་འདྲ། ཆེན་པོ་ཡེ་ཤེས་དང་ལྡན་པའོ། ། བྱིན་རླབས་གང་འདོད་པའོ། ། ཡུད་ཙམ་གྱིས་ནི་འདིར་ཁུག་ལ། ། ཞེས་པས། སྐད་ཅིག་ཐང་ཅིག་ཡུད་ཙམ་ལ།
མངོན་སྤྱོད་ཚུལ་བཞིན་བསྒྲལ་བ་དང་། ། ཞེས་པས་ཆེ་མཐོང་ཆུང་མཐོང་སྒྲོལ་བའོ། ། སྒྲོལ་ལུགས་ནི། ལུས་ངག་རྡུལ་ཕྲན་བཞིན་དུ་རློག ། ཅེས་པས། ཉོན་མོངས་ཡེ་ཤེས་ལྔར་བསྒྲལ་ལོ། ། སྡུག་བསྔལ་ཉམས་སུ་མྱོང་བར་མཛོད། ། ཅེས་པས། བུདྡྷཱ་དང་སྔགས་འཆང་གི་བཀའ་ལས་འདས་པའི་ཆད་པས་ཁོང་ནས་མེ་འབར་བ་དང་། ཁ་ནས་ཁྲག་སྐྱུག་པ་འོང་བ་ཆོས་ཉིད་ཡིན་ནོ། །
འདོད་དོན་ཐ་མ་ནི། རྡོ་རྗེ་གསང་བའི་བཀའ་ལས་ནི། ། ཞེས་པས། རུ་པདྨ་རྡོ་རྗེ་ཐུགས་སྐྱེ་ཤི་མེད་པ། དེ་སྣོད་མིན་ལ་གསང་བའོ། ། སྡིག་ཅན་གང་གི་འདའ་བྱེད་པ། ། ཞེས་པས། རུ་པདྨ་རྡོ་རྗེ་འཆང་གི་བཀའ་ལས་འདའ་བའི་དམ་ཉམས་པ་དེའོ། ། སྟོབས་ཆེན་ཁྲོ་བོ་ཆེན་པོ་ཡིས། ། ཞེས་པས།
རུ་པདྨ་ཡེ་ཤེས་ཀྱི་སྟོབས་ཀྱིས་བདུད་འཇོམས་པ་ཟེར། ཀླད་པ་ཚལ་པ་བརྒྱ་རུ་ཁོས། ། ཞེས་པས། ཀླད་པ་བྱང་སེམས་ཀྱི་མཚོ་ཡིན་པ་དང་། ཡན་ལག་གི་དང་པོ་མགོ་བོ་ཡིན་པ་ཁོས་ཞེས་པ་དང་། རུ་པད་འབྱུང་དངོས་འཛིན་གྱི་མགོ་ཁོས་གསུངས། ཉོན་ཅིག་བགེགས་དང་ལོག་འདྲེན་ཚོགས། ། ཞེས་པས། རུ་པདྨ་ཆོས་ཉིད་བདེན་པའི་བཀའ་ལ་ཉོན། དམ་ཚིག་མ་འདའ།
ཞེས་པས། དམ་ཚིག་སྲུངས་ཤིག་པའོ། ། དེ་ནས་བསྟོད་པ་གཉིས་གཉིས་བྱའོ། ། བསྙེན་པས་དངོས་གྲུབ་ཀྱི་བཅུད་— 170 — ༄། །ཕུར་འགྲེལ་འབུམ་ནགབླང་བ་ནི། བསྙེན་འཛབ་ལ་གསུམ། དང་པོ་འཛབ་ཁང་དབྱེ་བ། བར་དུ་འཛབ་བཟླ་བ། ཐ་མ་འཛབ་བསྟོད་བྱ་བའོ། ། དང་པོ་ནི།
སྙིང་རྗེས་བསྒྲལ་བའི་དམ་ཚིག་ནི། ། ཞེས་པས་ཚིག་བཞིས་དབྱེ་བའོ། ། བར་དུ་འཛབ་བཟླས་པ་ལ་གསུམ། ཕྱི་ལྟར་བཟླས་པ་དང་། ནང་ལྟར། གསང་བ་ལྟར་རོ། ། དེ་རེ་རེ་ལ་སྐུའི་བཟླས་པ། གསུང་ལྟར། ཐུགས་ལྟར། ཡོན་ཏན་ལྟར།
ཕྲིན་ལས་ལྟར་བཟླས་པའོ། ། དང་པོ་ནི། དྲག་པོ་ཉི་ཟེར་གྱི་ཆར་དབབ་པ་ཡིན་ཏེ། བདག་གི་སྤྱི་བོ་ནས་བུདྡྷཱ་གཱི་ལ་ཡའི་ཐུགས་ཀ་ནས། འོད་སྨུག་ནག་དབྱིབས་ཕུར་པ་འདྲ་བ། ཆེ་བ་ཀ་གདུང་ཙམ། ཆུང་བ་ཡུངས་འབྲུ་ཙམ་འཕྲོས་པས་གང་ལ་ཕོག་པས་ཉལ་ཉལ་འགྲོ་བར་བསམ་ཞིང་། ཨོཾ་བུདྡྷཱ་གཱི་ལི་གཱི་ལ་ཡ་བཟླ། འོད་བྲེར་ཕྱིར་འཕྲོས་ཕྱི་ལྟར་བཟླས་པའོ། ། སྤྱི་བོ་ནས་བཟླས་པས་ནང་སྐུ་ལྟར་བཟླས་པའོ། །
དེས་འགྲེ་སྟེ། དེ་ལྟར་སྐོག་མའི་པདྨ་གཱི་ལ་ཡས་ཨཱཿཔདྨ་གཱི་ལི་གཱི་ལ་ཡ་བཟླ། འོད་ཟེར་དམར་ནག་དབྱིབས་ཕུར་པ་འདྲ་བ་ཆེ་ཆུང་གོང་གི་འགྲེས། དེས་གསུང་གི་ཕྱི་ནང་འགྲེས། ཡང་ཐུགས་ཀྱི་བཛྲ་གཱི་ལི་གཱི་ལ་ཡས་ཧཱུཾ་བཛྲ་གཱི་ལི་གཱི་ལ་ཡ་བཟླ། འོད་ཟེར་མཐིང་ནག་ཕུར་པ་འདྲ་བ་སྤྲོས། ཐུགས་ཀྱི་བཟླས་པའོ། ། ཡང་ལྟེ་བ་ནས་རཏྣ་གཱི་ལི་གཱི་ལ་ཡས་སྭཱ་རཏྣ་གཱི་ལི་གཱི་ལ་ཡ་བཟླ། འོད་ཟེར་སེར་ནག་སྔར་དང་འདྲ། ཡོན་ཏན་གྱི་བཟླས་པའོ། །
གསང་གནས་ནས་ཀརྨ་གཱི་ལ་ཡས་ཧཱ་ཀརྨཱ་གཱི་ལི་གཱི་ལ་ཡ་བཟླ། འོད་ཟེར་ལྗང་ནག་ཕྲིན་ལས་ཀྱི་བཟླས་པའོ། ། དེ་ནས་ནང་གི་བཟླས་པ་འོད་ཟེར་ནང་དུ་འཕྲོས་པས་ནད་གདོན་བསྲེགས་པའོ། ། གསང་བའི་བཟླས་པ་ནི། འོད་རྩ་སྦུབས་དང་སྙིང་དཀར་ནག་ཏུ་འཕྲོས་པའོ། ། བསྙེན་པའོ། ། དངོས་གྲུབ་བླང་བ་ནི། མན་ངག་ལྟར་བྱའོ། ། བརྒྱད་པ་ཚོགས་མཆོད་ནི། དང་པོ་ག་ཎ་ཚོགས་ལ་བརྒྱད་དེ།
དང་པོ་ཚོགས་ལ་གསུམ། དེ་ནས་གསོག་པ་གསུམ། དེ་ནས་བསང་བ་གསུམ། དེ་ནས་སྦྱང་བ་གསུམ། དེ་ནས་བརླབ་པ་གསུམ། དེ་ནས་བསྐྱེད་པ་གསུམ། དེ་ནས་ཡུལ་གསུམ། དེ་ནས་དམ་ཚིག་གསུམ་མོ། ། དང་པོ་ཚོགས་པ་གསུམ་དགའ་ལྡན་ལྷའི་ཚོགས། དགྱེས་ལྡན་མིའི་ཚོགས།
འབྱོར་ལྡན་ཡོ་བྱད་ཀྱི་ཚོགས་སོ། ། དེ་ཡང་དང་པོ་ལྷ་རང་ཡང་ཕྱི་ནང་བསྲེར་མི་བཏུབ་སྟེ། ལྷ་མཐུན་པ་ཞིག་བསྒོམ་དགོས་སོ། ། གཉིས་པ་མི་རང་ཡང་མི་མཐུན་པ་མི་རུང་སྟེ་དམ་ཚིག་གཙང་བ་ཞིག་དགོས་སོ། ། གསུམ་པ་ལོངས་སྤྱོད་ཀྱང་ངན་ཆུང་བས་མི་ཐུབ་སྟེ། བཟང་པོ་གྱ་ནོམ་པ་རྨད་དུ་བྱུང་བ་དགོས་སོ། ། གཉིས་པ་གསོག་པ་ལ་གསུམ་ནི། གནས་དུར་ཁྲོད་ལྟ་བུར་གྲུབ་པ་ཐོབ་པའི་བླ་མ་གསོག ལྷ་གྲངས་དང་མཉམ་པའི་རྣལ་འབྱོར་ཕོ་མོ་གསོག འདོད་ཡོན་ལྔའི་ལོངས་སྤྱོད་གསོག་པའོ། །
གསུམ་པ་བསང་བ་གསུམ་ནི། དང་པོ་བདག་ཉིད་བསང་། གཉིས་པ་མཆེད་ལྕམ་བསང་། གསུམ་པ་ཚོགས་བསང་བའོ། ། དང་པོ་ནི། རང་ལའང་ཏིང་ངེ་འཛིན་མི་— 171 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གསལ་བ་དང་། ཆོ་ག་ལས་མ་ཚང་པ་ཡོད་པས། ཨ་མྲྀ་ཏ་རང་ལ་གཏོར་བས་དག་པར་བསམ། གཉིས་པ་མཆེད་ལྕམ་ལ་ཉམས་གྲིབ་ཡོད་པས་ཨ་མྲྀ་ཏ་གཏོར་བས་དག་པར་བསམ།
གསུམ་པ་ཚོགས་ལའང་མ་དག་པ་ཉམས་པ་ཡོད་པས་ཨ་མྲྀ་ཏ་གཏོར་བས་དག་པར་བསམ་མོ། ། བཞི་པ་སྦྱང་བ་གསུམ་ནི། སྣོད་ཐོད་པ་སྟོང་གསུམ་ཙམ་དུ་བསམ་ལ། ནང་གི་ཚོགས་ཀྱི་དངོས་པོའི་སྟེང་དུ། རྂ་ལས་མེ་འབར་བསྲེགས། ཡོ་ལས་རླུང་བྱུང་གཏོར། ཁཾ་ལས་ཆུ་བྱུང་བཀྲུས་པར་བསམ་མོ། ། ལྔ་པ་བརླབ་པ་ལ་གསུམ་ནི། ཚོགས་ཀྱི་སྟེང་དུ་ཧཱུཾ་བྱུང་བས་སྔོ་དིང་སོང་། ཨཱཿབྱུང་བས་དམར་མེར་སོང་།
ཨོཾ་བྱུང་བས་དཀར་པོ་ཤེལ་ལྟར་དྭངས་པར་བསྒོམ། དྲུག་པ་བསྐྱེད་པ་གསུམ་ནི། དང་པོ་མཆོད་པའི་དུས་སུ་འདོད་ཡོན་ལྔར་བསྐྱེད། བཤགས་པའི་དུས་སུ་ཡེ་ཤེས་ལྔར་བསྐྱེད། བསྟབ་པའི་དུས་སུ་དགྲ་བགེགས་ཀྱི་དོན་སྙིང་ལྔར་བསྐྱེད་པའོ། ། འདོད་ལྷ་ནི་བདུད་རྩི་འཁྱིལ་བས་བྱའོ། ། དེ་ཡང་ཚོགས་ཀྱི་སྟེང་དུ་ཨ་ལས་ཟླ་བ་བསྒོམ། དེའི་སྟེང་དུ་ཡབ་ལྔའི་ས་བོན་ཨོཾ་ཨཱཿཧཱུཾ་སྭཱ་ཧཱ་བསྐྱེད། ཉི་མའི་སྟེང་དུ་ཡུམ་ལྔའི་སྟྭཾ་ལཱི་སྟྭཾ་བྱཱ་ཏཱི་བསྐྱེད། དེ་ལས་ཡབ་ཡུམ་བསྐྱེད་ལ།
ཨོཾ་ཨཱཿཧཱུཾ་མ་ཧཱ་སརྦ་པཉྩ་ཨ་མྲྀ་ཏ་ཧཱུཾ་ཧྲཱིཿ ཞེས་བརྗོད་པས་ཡབ་ཡུམ་སྦྱོར་བ་མཛད་པས་ཐིག་ལེ་བྱང་སེམས་སུ་ཞུ་སྟེ། སྤྲིས་མ་ཨོཾ་དུ་ཆགས་པ་ལ་འདོད་ཡོན་ལྔའི་ལྷ་མོ་འཕྲོ་བར་བསམ། བདུན་པ་ཡུལ་གསུམ་ནི། བླ་མ་རྡོ་རྗེ་འཆང་རྣམས་དང་། ཡི་དམ་དལ་ལྷ་རྣམས་དང་། མ་མོ་མཁའ་འགྲོ་དཔའ་བོ་དཔའ་མོ་རྣམས་ལ་འབུལ་ལོ། ། བརྒྱད་པ་དམ་ཚིག་ལ་བཞི། མི་བྱ་བ་གསུམ། མི་སྨྲ་བ་གསུམ།
མི་བསམ་པ་གསུམ། མི་འབྲལ་བ་གསུམ་མོ། ། དང་པོ་ནི། སེམས་འཁྲུགས་པའི་རྩོད་པ་མི་བྱ། གཟུང་འཛིན་སྐྱེ་བའི་འཁྲུལ་གཏམ་མི་བྱ། ཐེག་པ་འོག་མའི་འབག་བཙོག་མི་བསྲུང་ངོ་། ། གཉིས་པ་ཚོགས་ལ་གཞན་གྱི་ཆེ་སྟེ་བདག་གི་ཆུང་མི་བྱ། ན་ནིང་བཟང་སྟེ་ད་ལོ་ངན་པ་མི་བྱ། ཁ་སང་མང་སྟེ་དེ་རིང་ཉུང་བར་མི་བྱ། གསུམ་པ་ནི།
ཚོགས་མཐོང་བའི་ཚེ་བཟའ་ཡི་སྙམ་དུ་མི་བསམ། བཏུང་གི་སྙམ་དུ་མི་བསམ། ཞིམ་གྱི་སྙམ་དུ་མི་བསམ་པའོ། ། བཞི་པ་མི་འབྲལ་བ་གསུམ་ལ། ལུས་ལྷ་དང་མི་འབྲལ། ངག་སྔགས་དང་མི་འབྲལ། སེམས་རྫོགས་རིམ་དང་མི་འབྲལ་་་བའོ། ། དེ་ནས་ལག་ལེན་ལ་རྩ་རྒྱུད་ལས། བགེགས་བསྐྲད་བྱིན་རླབས་སྤྱན་དྲངས་དང་། ། མཆོད་དང་སྐོང་བ་ཟློག་པ་ནི། །
སྟོད་ཀྱི་ལས་སུ་ཤེས་པར་བྱ། ། བསྟོད་དང་འབུལ་དང་བཤགས་པ་དང་། ། སྨོན་ལམ་རྒྱ་ཆེར་བཏབ་པ་ནི། ། སྨད་ཀྱི་ལས་སུ་ཤེས་པར་བྱ། ། ཞེས་བཤད་པས་ན། ལག་ལེན་ལས་བྱང་ལྟར་དུ་ཤེས་པར་བྱའོ། ། ག་ཎ་ཚོགས་མཆོད་ཚར་རོ། ། དེ་ཡན་ཆད་སྟོད་ལས་བླ་ན་མེད་པའི་བྱང་ཆུབ་སྒྲུབ་པ་རྫོགས་སོ། ། འདི་མན་ཆད་སྨད་ལས་དགྲ་བགེགས་ཚར་གཅོད་པ་ཡིན་ཏེ། རྡོ་རྗེ་འཆང་གིས་གསུངས་— 172 —
༄། །ཕུར་འགྲེལ་འབུམ་ནགཔ་ཡིན་ནོ། ། སྤྱི་དོན་ལྔ་པ་གབ་པའི་སྔགས་དྲུག ཚེ་ལུང་ཁྲུས་ལུང་གིས་ཁ་བསྐངས་ཏེ་གདབ་པའི་ལས་བྱ། ཞེས་པ་ལ་གསུམ་སྟེ། དང་པོ་གབ་པའི་སྔགས་དྲུག་བསྟན་པ་དང་། ཚེ་ལུང་ཁྲུས་ལུང་བསྟན་པ་དང་། གདབ་ལས་དངོས་བསྟན་པའོ། ། དང་པོ་སྨད་ལས་འདི་རྣམས་དགྲ་བགེགས་རྩད་ནས་བཅད་པའི་ཕྱིར་རྡོ་རྗེ་འཆང་གིས་གསུངས་པ་ནི། དགྲ་བགེགས་ཐམས་ཅད་བསྒྲལ་བའི་ཞིང་བཅུ་ལ་འདུས་ཏེ། བླ་མའི་སྐུ་དགྲ།
སྔགས་འཆང་གི་སྐུ་ལ་བསྡོ་བ། དཀོན་མཆོག་གི་དབུ་འཕང་སྨད་པ་སོགས་ཞིང་བཅུ་སྟེ། ཕུར་པ་ཁྲག་འཐུང་རྩ་བའི་རྒྱུད་ལས། དཀོན་མཆོག་དབུ་འཕང་སྨོད་པ་དང་། ། སངས་རྒྱས་བསྟན་པ་བཤིག་པ་དང་། ། དགེ་འདུན་འདུ་བའི་སྒོ་འཕྲོག་དང་། ། ཐེག་ཆེན་ཆོས་ལ་དམོད་པ་དང་། ། བླ་མའི་སྐུ་ལ་བསྡོ་བ་དང་། ། རྡོ་རྗེའི་ནང་དུ་དབྱེན་སྤྱོད་དང་། ། སྒྲུབ་ལ་བར་ཆད་བྱེད་པ་དང་། །
གང་ཞིག་དམ་ལས་ལོག་པ་དང་། ། སྙིང་རྗེ་མེད་པའི་སྲིན་པོ་དང་། ། མུ་སྟེགས་ལོག་ལྟར་གཏོང་བ་དང་། ། སྒྲུབ་པ་པོ་ལ་དོ་བསྡོ་བ། ། འདི་རྣམས་བསྒྲལ་བའི་ཞིང་བཅུའོ། ། ཞེས་པས་དགྲ་བགེགས་དེ་རྣམས་ཀྱི་རྒྱས་བཤད་ཕུར་པ་གསང་རྒྱུད་ནས་བཤད་པས་དེར་ལྟོས་ཤིག ། དེ་ཡང་རྒྱུད་ཀྱི་དགོངས་པ་གབ་པའི་སྔགས་དྲུག་འདི་ལ་བཞི་སྟེ། མངོན་སྤྱོད་ཐམས་ཅད་ཀྱི་སྔོན་དུ་འགྲོ་བ་ཡིན་པས་ཀུན་གྱི་སྣ་འདྲེན་དུ་བཏང་བ་དང་། སྒྲུབ་པ་ཐམས་ཅད་ཀྱི་ངོ་བོ་ཡིན་པས་དཀྱུས་ཀྱི་ཁོང་ཁྲར་བཏང་བ་དང་། ལས་ཐམས་ཅད་ཀྱི་མཇུག་སྡུད་ཡིན་པས་སྨོན་ལམ་གྱི་ཚུལ་དུ་གདབ་པ་དང་།
དྲག་སྔགས་ཡིན་པས་ངན་སྔགས་སུ་བྱས་ཏེ་སྲོག་ལ་འཁོར་ལོ་བསྐོར་བའོ། ། དེ་ཡང་རྒྱུད་ལས། ལྷ་དབྲལ་གནས་ནས་དགུག་པ་དང་། ། རྣམ་ཤེས་གཟུགས་བསྟེམ་བྱད་དུ་གཞུག ། སྨྱོར་གཞུག་རྡུལ་དུ་རླག་པ་དང་། ། ཤ་ཁྲག་ཞལ་དུ་བསྟབ་ན་དགྱེས། ། འདི་དྲུག་ཤེས་ན་ལས་རྣམས་འགྲུབ། ། ཅེས་གསུངས་སོ། ། འདི་ལ་རྒྱུད་སྡེ་མ་མཐོང་བ་ཁ་ཅིག་ལྔ་ལྔ་བདུན་བདུན་དུ་བྱེད་པ་འདུག་ཀྱང་། རྩ་རྒྱུད་ཀྱི་དགོངས་པས་བཅུ་བཅུ་སྟེ་དྲུག་ཅུ་ཐམ་པར་བཤད་དོ། །
གང་ཞེ་ན། དང་པོ་གཉེན་པོ་སྟོབས་ཀྱི་ལྷ་དྲུགགདབ་པ་གནད་ཀྱི་ཕུར་པ་དྲུག གདབ་པའི་གནས་དྲུག བསྐུལ་བར་བྱ་བའི་ཕོ་ཉ་དྲུགགདགས་པར་བྱ་བའི་འཕྱང་དྲུག བསག་པར་བྱ་བའི་རྫས་དྲུག བཟླ་བར་བྱ་བའི་སྔགས་དྲུག བཅའ་བར་བྱ་བའི་ཕྱག་རྒྱ་དྲུག ཏིང་ངེ་འཛིན་དྲུག གདབ་པའི་སྨོན་ལམ་དྲུག་སྟེ་བཅུའོ། ། དེ་ལས་དང་པོ་ལྷ་དང་ཕྲལ་བ་ལ་བཅུ་སྟེ།
གཉེན་ཉོ་སྟོབས་ཀྱི་ལྷ་ནི་བདུད་རྩི་འཁྱིལ་བ་སྟེ། ནྣིདྡྷཱ་སྨིདྡྷཱ་ཧཱུཾ་ཕཊ། ཅེས་སོ། ། འཇིག་རྟེན་ལས་ཀྱི་ལྷ་ནི་རྡོ་རྗེ་ལེགས་པའོ། ། གཉིས་པ་གདབ་པ་གནད་ཀྱི་ཕུར་པ་སེང་ལྡེང་དམར་པོའོ། ། གསུམ་པ་གདབ་པའི་གནས་ནི་སྤྱི་གཙུག་— 173 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཏུ་གདབ་སྟེ། གནམ་གྱི་འཇུ་ཐག་བཅད་པའི་ཕྱིར་རོ། ། བཞི་པ་བསྐུལ་བའི་ཕོ་ཉ་ནི། དམ་ཚིག་ཆེན་པོའི་དུས་ལ་བབ། །
ཅེས་པའོ། ། ལྔ་པ་གདགས་པའི་འཕྱང་ནི། གཏོགས་ཤིག་གྲོགས་དང་བྲལ་བར་གྱིས། ། ཞེས་པའོ། ། དྲུག་པ་བསགས་པའི་རྫས་ནི། གུ་གུལ། ཁྱི་ལུད། ཚིལ་ཆེན། ལྷམ་འབོག རྟ་བོང་ལུད་དོ། །
བདུན་པ་སྔགས་ནི། ཨོཾ་བཛྲ་གཱི་ལི་གཱི་ལ་ཡ་ཛཿཧཱུཾ་བཾ་ཧོཿཆེ་གེ་མོ་མཱ་ར་ཡ་ཧ་ས་ཡ་ར་ཧྲཱི་ད་ཡ་ན་སརྦ་བིགྷ་ནཱན་བདྡྷཱ་ཧཱུཾ་ཕཊ། ཅེས་པའོ། ། བརྒྱད་པ་བཅའ་བའི་ཕྱག་རྒྱ་ནི། དུད་པས་བདུག་པའི་ཚུལ་ཏེ། དངོས་སུའང་བདུག་གོ ། དགུ་པ་ཏིང་ངེ་འཛིན་ནི། བདག་གི་ཐུགས་ཀ་ནས་སྤྲུལ་པ་ཡང་སྤྲུལ་མང་པོ་གུ་གུལ་གྱི་དུད་པ་ཐོགས་པ་མང་པོ་བྱུང་སྟེ་བདུགས་པས་དགྲ་བོ་ལྷ་དང་ཕྲལ་ཏེ་མི་མེད་བའི་གྲོང་སྟོང་པའམ། བྱི(འུ)ཁྱུར་རྡོ་འཕངས་པས་གཞན་འཕུར་ཏེ་ཕོག་པ་དེ་ཁོ་ན་གཅིག་པུར་ལུས་པ་ལྟར་བསམ་མོ། ། བཅུ་པ་སྨོན་ལམ་ནི།
གཙོ་བོ་རྡོ་རྗེ་གཞོན་ནུ་ནས་ཕུར་སྲུང་ཡུལ་ཕྱོགས་ལྷ་ཀླུ་རྣམས་བརྗོད་ལ་དགྲ་བོ་དམ་ཉམས་ཆེ་གེ་མོ་འདི་ཕོ་ལྷ་དང་ཕྲོལ་ཞིག མོ་ལྷ་དང་ཕྲོལ་ཞིགདགྲ་ལྷ་དང་ཕྲོལ་ཞིག ཞང་ལྷ་དང་ཕྲོལ་ཞིག ཚེ་ལྷ་དང་ཕྲོལ་ཞིག ཡུལ་ལྷ་དང་ཕྲོལ་ཞིགགཉིས་པ་གཟུགས་ལ་གདབ་པ་ལ་བཅུ་སྟེ། དང་པོ་གཉེན་པོ་སྟོབས་ཀྱི་ལྷ་མི་གཡོ་མགོན་པོ་སྟེ། བདྡྷཱ་བདྡྷཱ་ཧཱུཾ་ཕཊ། ཅེས་སོ། ། འཇིག་རྟེན་ལས་ཀྱི་ལྷ་ནི་ཡམ་ཤུད་དམར་པོའོ། ། གཉིས་པ་གདབ་ཕུར་ནི།
བྱ་རྒོད་ཀྱི་ཕུར་པའོ། ། གསུམ་པ་གདབ་གནས་ནི་རྐང་པའི་མཐིལ་དུ་གདབ་སྟེ་སའི་རྟེན་ཕུར་ཕྱུང་བའོ། ། བཞི་པ་ཕོ་ཉ་ནི། སྤྲུལ་བ་ཆེན་པོའི་དུས་ལ་བབ། ཅེས་པའོ། ། ལྔ་བ་འཕྱང་ནི། ཕོབ་ཅིག་རྣམ་པར་གཟིར་བར་གྱིས། ། ཞེས་པའོ། ། དྲུག་པ་རྫས་ནི མཚེ་ནག་ཡུངས་ནག་ཡུངས་ཀར་རྒྱལ་པོ་ཡུག་ས་མོའི་ཞབས་མའོ། ། བདུན་པ་སྔགས་ནི།
ཨ་ཝེ་ཤ་ཡ་ཨ་ཝེ་ཤ་ཡ་ཧཱུཾ་ཕཊ། བརྒྱད་པ་ཕྱག་རྒྱ་ནི། འབེབས་ཚུལ་ལོ། ། དགུ་པ་ཏིང་ངེ་འཛིན་ནི། ཐུགས་ཀའི་འོད་ཀྱིས་གཟས་པོ་བཀུག་ལ་ལིངྒཱ་ལ་བསྟིམ། བཅུ་བ་སྨོན་ལམ་ནི། ལྷ་རྣམས་བརྗོད་ལ་དགྲ་བོ་ཆེ་གེ་མོ་ཁུག་ཅིག་ཕོབ་ཅིག་བསྟིམ་ཞིག་ཅེས་པའོ། ། གསུམ་པ་བྱད་དུ་གཞུག་པ་ལ་བཅུ་སྟེ། དང་པོ་གཉེན་པོ་སྟོབས་ཀྱི་ལྷ་ཁམས་གསུམ་རྣམ་རྒྱལ་ཏེ། བིདྡྷཱ་བིདྡྷཱ་ཧཱུཾ་ཕཊ།
ཅེས་པའོ། ། འཇིག་རྟེན་ལས་ཀྱི་ལྷ་ནི་ཀླུའི་རྒྱལ་པོའོ། ། གཉིས་པ་ནི་མཆོག་ཕུར་རོ། ། གསུམ་པ་ནི་གསང་གནས་སུ་གདབ་སྟེ་སྐྱེ་བ་དགུ་བརྒྱུད་བཅད་པའི་ཕྱིར་རོ། ། བཞི་པ་བསྐུལ་བའི་ཕོ་ཉ་ནི། ཕྱག་བརྙན་ཆེན་པོའི་དུས་ལ་བབ། ། ཅེས་སོ། ། ལྔ་པ་འཕྱང་ནི། ཟུང་ཞིང་རྒྱོབ་ཅིག་རྣམ་པར་ཆིངས་ཞེས་པའོ། ། དྲུག་པ་རྫས་ནི།
བལ་ཚོན་སྣ་ལྔ་སྐུད་པ་དཀར་ནག་གསུམ་རྣམས་སོ། ། བདུན་པ་སྔགས་ནི། ཤྲི་ཀྴི་ཨཱ་ན་ཡའོ། ། བརྒྱད་པ་ཕྱག་རྒྱ་ནི། འཆིང་ཚུལ་ལོ། ། དགུ་པ་ཏིང་ངེ་འཛིན་ནི། རང་གི་ཐུགས་ཀ་ནས་ཞགས་པ་ཐོགས་པ་— 174 — ༄། །ཕུར་འགྲེལ་འབུམ་ནགམང་པོ་བྱུང་སྟེ་གྲུ་གུ་ཐུལ་དུ་བཅིང་པར་བསམ། བཅུ་པ་སྨོན་ལམ་ནི། ལྷ་ཚོགས་ཀྱི་རྗེས་ལ་ལྷའི་བྱད་དུ་ཆུག་ཅིག
ཀླུའི་བྱད་དུ་ཆུག་ཅིག གནོད་སྦྱིན་གྱི་བྱད་དུ་ཆུག་ཅིག མ་མོའི་བྱད་དུ་ཆུག་ཅིག ཅེས་སོ། ། བཞི་པ་སྨྱོར་གཞུག་པ་ལ་བཅུ་སྟེ། དང་པོ་གཉེན་པོ་སྟོབས་ཀྱི་ལྷ་རྟ་མགྲིན་ཏེ། གྲོཏྣ་གྲོཎྜ་ཧཱུཾ་ཕཊ། ཅེས་སོ། ། འཇིག་རྟེན་ལས་ཀྱི་ལྷ་ནི་རྒྱལ་པོ་བེ་དཀར་རོ། ། གཉིས་པ་ནི་ཕུར་པ་ཙནྡན་ནོ། །
གསུམ་པ་གནས་ནི་ལྕེའི་དཀྱིལ་དུ་གདབ་སྟེ་ངག་འཇོམས་པའོ། ། བཞི་པ་བསྐུལ་བའི་ཕོ་ཉ་ནི། ཤྭ་ན་མུ་ཁའི་དུས་ལ་བབ། ། ལྔ་པ་འཕྱང་ནི། རིངས་པར་ཁུག་ལ་སྨྱོར་ཆུག་ཅིག ། ཅེས་པའོ། ། དྲུག་པ་རྫས་ནི། དྷ་དུ་ར་ཐང་ལོ(དུག་ཆུའོ)། བདུན་པ་སྔགས་ནི། ཛྭ་ལ་པ་ཡ་ཛྭ་ལ་པ་ཡའོ། །
བརྒྱད་པ་ཕྱག་རྒྱ་ནི། བཅིང་ཚུལ་ལོ། ། དགུ་པ་ཏིང་ངེ་འཛིན་ནི། སྙིང་ག་ནས་འོད་ཚྭ་ཚྭ་ལྟ་བུ་འཕྲོས། མྱོས་ཤིང་བརྒྱལ། སྨྱོ་ཞིང་འབོག ཁོང་ནས་མེ་འབར། བུ་ག་དགུ་ནས་ཁྲག་འཛག་པར་བསྒོམ། བཅུ་པ་སྨོན་ལམ་ནི། དགྲ་བོ་ཆེ་གེ་མོ་སྨྱོར་ཆུག
འབོག་ཏུ་ཆུག མྱོས་སུ་ཆུག ཅེས་བའོ། ། ལྔ་པ་རྡུལ་དུ་བརླག་པ་ལ་བཅུ་སྟེ་དང་པོ་གཉེན་པོ་སྟོབས་ཀྱི་ལྷ་དབྱུག་སྔོན་ཅན་ཏེ། ཧ་ན་ཧ་ན་ཧཱུཾ་ཕཊ། ཅེས་སོ། ། ལས་ཀྱི་ལྷ་བདུད་ཀྱིས་གདུང་བའོ། ། གཉིས་པ་ལྕགས་ཕུར་རོ། ། གསུམ་པ་སྙིང་དཀར་ནག་མཚམས་སུ་གདབ་སྟེ་སེམས་ཀྱི་དབྱིངས་ཕྱུང་བའོ། ། བཞི་པ་ཕོ་ཉ།
ས་བདག་ཆེན་མོའི་དུས་ལ་བབ། ། ལྔ་བ་འཕྱང་ནི། ལུས་ངག་རྡུལ་ཕྲན་བཞིན་དུ་རློག ། ཅེས་སོ། ། དྲུག་པ་རྫས་ནི། མིའི་རྗེ་ངར་དང་། རྡོ་རྗེ་ཐོ་བ་སོགས་སོ། ། བདུན་པ་སྔགས་ནི། ཏ་ཐཱ་ཡ་ཏ་ཐཱ་ཡའོ། ། བརྒྱད་པ་ཕྱག་རྒྱ་ནི།
བརྡུང་ཚུལ་ལོ། ། དགུ་པ་ཏིང་ངེ་འཛིན་ནི། སྙིང་ག་ནས་ཐོ་བ་ཐོགས་པ་མང་པོས་བརྡུང་བར་བསམ། བཅུ་པ་སྨོན་ལམ་ནི། དགྲ་བོ་ཆེ་གེ་མོ་རྡུལ་དུ་རློག ཕྱེ་མར་གྱིས། ཐལ་བར་རློག ཅེས་པའོ། ། དྲུག་པ་ཞལ་དུ་བསྟབ་པ་ལ་བཅུ། དང་པོ་གཉེན་པོ་སྟོབས་ཀྱི་ལྷ་སྟོབས་པོ་ཆེ་སྟེ།
པ་ར་བིརྱན་ཧཱུཾ་ཕཊ། ཅེས་པའོ། ། ལས་ཀྱི་ལྷ་བཙན་གྱིས་བཏབ་པའོ། ། གཉིས་པ་སྐྱེར་ཕུར། གསུམ་པ་གནས་ནི་ལྟེ་བ་སྟེ་བསྐྱེད་པའི་ས་བོན་གཞོམ་པའོ། ། བཞི་བ་ཕོ་ཉ། བདག་ཉིད་ཆེན་མོའི་དུས་ལ་བབ། ། ལྔ་པ་འཕྱང་། བསྒོ་བའི་བཀའ་རྣམས་ཉན་པར་གྱིས། ། ཞེས་སོ། །
དྲུག་པ་རྫས་ཨེ་གྲུ་གསུམ་དུ་ལིངྒཱ་བསྐྱུར་བའམ། ཡང་ན་ཞལ་དུ་བསྟབ་བམ་ཐོད་ངན་གཞུག་གོ ། བདུན་པ་སྔགས་ནི། བིདྡྷཱ་ཡ་བིདྡྷཱ་ཡ་ཧཱུཾ་ཕཊ། ཅེས་པའོ། ། བརྒྱད་པ་ཕྱག་རྒྱ་ནི། སྟོབ་པའི་ཚུལ་ལོ། ། དགུ་བ་ཏིང་ངེ་འཛིན་ནི། ཧཱུཾ་གསུམ་གྱིས་གཙོ་བོའི་ཞལ་དུ་གསོལ། ཕཊ་གསུམ་གྱིས་ཁྲོ་བོའི་ཞལ་དུ་གསོལ།
ཧ་ཧ་ཧས་དལ་གསུམ་དགྱེས་བར་བསམ། བཅུ་པ་དགྲ་བོ་ཆེ་གེ་མོ་ཁྲོ་བོ་ཁྲོ་མོའི་ཞལ་དུ་སྟོབ་ཅེས་ལྷ་ཐམས་ཅད་ལ་སྦྱར་རོ། ། དེ་ནས་ལིངྒཱ་དེའི་མགོ་བོ་ལ་མནན་པ་བྱ། རོ་སྟོད་ལ་སྦྱིན་སྲེག་བྱ། — 175 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཡན་ལག་གཏུན་དུ་བརྡུང་། ནང་ཁྲོལ་ལྷའི་ཞལ་དུ་སྟོབ་བོ། ། དཀྱུས་ཁོང་ཁྲར་བཏང་ན། བཞི་མགོ་ལ་བཏང་། གསུམ་དཀྱུས་སུ་བཏང་།
གཅིག་མཇུག་ཏུ་བཏང་ངོ་། ། སྔགས་དྲུག་ཚར་རོ། ། གཉིས་པ་ཚེ་ལུང་ཁྲུས་ལུང་གི་དགོངས་པས་མཐར་དབྱུང་བ་ལ་བཞི་སྟེ། གཟས་པ་པོའི་ཁྲུས་ལུང་དང་། རྣལ་འབྱོར་པ་བདག་གི་ཚེ་ལུང་ངོ་། ། དང་པོ་ཁོའི་ཁྲུས་ལུང་ལ་གསུམ་སྟེ། གསལ་བ་རྣམ་པ་གསུམ། ལོག་རྡུགས་འབྱམས་གསུམ། དགོངས་པ་རྣམ་པ་གསུམ་མོ། ། དང་པོ་གསལ་བ་གསུམ་ནི།
དང་པོ་ཨོཾ་བཛྲ་གཱི་ལི་གཱི་ལ་ཡས་བདག་རྡོ་རྗེ་གཞོན་ནུར་གསལ། སརྦ་བིགྷ་ནཱན་བདྡྷཱ་ཧཱུཾ་ཕཊ་ཀྱིས་ཕུར་པ་སྲས་མཆོག་ཏུ་གསལ། ཡང་བཛྲ་གཱི་ལི་གཱི་ལ་ཡ་ཚར་གཅིག་གིས་གཟས་པ་པོ་དངོས་སུ་གསལ་བར་བྱས་ཏེ། གཱི་ལ་ཡར་ཛཿཧཱུཾ་བཾ་ཧོཿབཏགས་པ་བརྗོད་པས། སྲས་མཆོག་གི་ཕྱག་ཐ་མ་ན་ལས་ཐམས་ཅད་པའི་སྲས་མཆོག་སྐུ་སྟོད་སོལ་དུམ་བཅག་པ་འདྲ་བ། སྐུ་སྨད་ཕུར་པ་དམར་ལྷང་ངེ་བ་གཡས་ལྕགས་ཀྱུ། གཡོན་ཕུར་པ་་་་བསྣམས་པ་སྟེ། དཔག་ཆེན་གྱིས་མདའ་བཞིན་སོང་སྟེ། གཟས་པོའི་གནས་སུ་སྐར་མདའ་ལྟུང་བ་ལྟར་བབ་སྟེ། དེའི་སྙིང་ག་ནས་ལྕགས་ཀྱུས་བཟུང་།
གཡོན་གྱི་ཕུར་བུས་མི་ཞན་མི་དྲག་པར་ཕུར་བུས་འདེབས་ཀྱིན། སྡོང་གོག་དྲུད་པ་བཞིན་དུ་དུ་རུ་རུ་ཡོང་བ་ལིངྒཱ་ལ་བསྟིམ་མོ། ། ཉ་བོ་ལ་བསྟེམ་པ་གལ་ཆེའོ། ། དེ་ལྟར་གསུམ་པོ་མི་གསལ་ན་ཅི་ཉེས་ཤེ་ན། ལོག་རྡུགས་འབྱམས་གསུམ་འོང་སྟེ། བདག་རྡོ་རྗེ་གཞོན་ནུར་མི་གསལ་ན་ལྡོག ཕུར་པ་སྲས་མཆོག་ཏུ་མི་གསལ་ན་རྡུགས། གཟས་པ་པོ་དངོས་སུ་མི་གསལ་ན་འབྱམས་འགྲོ་བའོ། ། དེ་ནས་དགོངས་པ་གསུམ་ལ། ཨ་དཀར་བྱ་དཀར་གྱི་དགོངས་པ།
ཐུགས་རྗེ་འབྲེལ་ཐག་གི་དགོངས་བ། གདུང་བ་ལུ་གུ་རྒྱུད་ཀྱི་དགོངས་པའོ། ། དང་པོ་ནི། ཨོཾ་ལྂ་ཧཱུཾ་ལྂ་སྔགས་ལན་གཅིག་བརྗོད་པས་དལ་གསུམ་པོའི་སྤྱི་བོར་ཧཱུཾ་ཀ་ར་དཀར་པོ་རེ་བསམ། དེའི་སྤྱི་བོར་ཨ་དཀར་པོ་རེ་བསམ། ཕུར་བུའི་རྩེ་མོར་ཡང་ཨ་དཀར་པོ་རེ་བསམ། གཟས་པ་པོའི་སྙིང་གར་ཡང་ཨ་དཀར་པོ་རེ་བསམ་པ་ནི། ཨ་དཀར་བྱ་དཀར་གྱི་དགོངས་པའོ། ། དེ་ནས་ཨོཾ་ལྂ་གྱི་སྔགས་ལན་གཅིག་བརྗོད་པས་ཧཱུཾ་ཀ་ར་ཡབ་ཡུམ་དང་། ཨ་ཞུ་བས་དལ་གསུམ་བདག་གི་ལུས་རྐྱལ་གྲོད་ཞོས་བཀང་བ་ལྟར་སོང་བས་སྡིག་སྒྲིབ་དག་པར་བསམ།
དེ་ནས་ཕུར་པ་ནས་གང་གིས་མ་རེག་པ་ཙམ་དུ་བསྒྲིལ་ལ། སྙིང་གར་བསྒྲིལ་བས་ཕུར་རྩེའི་ཨ་ལས་འོད་འཕྲོས། ཨ་ཕྲ་མོ་ཡུངས་ཀར་ཙམ་འཕྲོས། ཁོའི་སྙིང་གའི་ཨ་ལས་ཀྱང་འོད་འཕྲོས་ཏེ། འོད་ཕར་འཕྲོས་ཚུར་འཕྲོས་པས། གཟས་པ་པོའི་སྡིག་པ་ཐམས་ཅད་དག་པར་བསྒོམ་པ་ནི། ཁོའི་ཁྲུས་ལུང་ཡིན་ཏེ། སྔགས་བཟླས་ཤིང་ཡུན་བསྲིང་ངོ་། ། དེ་བདག་དང་གཟས་པ་པོ་ཕུར་པ་གསུམ་དགོངས་པ་གཅིག་གིས་— 176 — ༄༧། །
ཕུར་འགྲེལ་འབུམ་ནགའབྲེལ། དམ་ཚིག་གཅིག་གིས་འབྲེལ། ཆོས་ཉིད་གཅིག་གིས་འབྲེལ་བས་ན་ཐུགས་རྗེའི་འབྲེལ་ཐག་གི་དགོངས་པ་ཞེས་བྱའོ། ། དེ་ཡང་སྙིང་རྗེས་བསྒྲལ་བའི་དམ་ཚིག་ནི། ། ཞེས་པ། སྤྱིར་སེམས་ཅན་ཐམས་ཅད་སྙིང་རྗེས་མི་གཏོང་། བྱེ་བྲག་ཏུ་གཟས་པ་པོ་སྙིང་རྗེས་མི་གཏོང་། ཁོ་འཁོར་བར་མི་གཏོང་བས་ན་གདུང་བ་ལུ་གུ་རྒྱུད་ཀྱི་འབྲེལ་བའི་དགོངས་པ་ཞེས་བྱའོ། ། ཁྲུས་ལུང་ཚར་རོ། ། ཚེ་ལུང་ལ་གསུམ་སྟེ།
དང་པོ་བྱུང་ཚོར་གྱི་སྒོ་བཀག་པ། གཉིས་པ་སེམས་ཀྱི་དབྱིངས་ཕྱུང་བ། གསུམ་པ་ཀུན་གཞི་རྩད་ནས་བཅད་པའོ། ། དང་པོ་ནི། ཨོཾ་བཛྲ་གཱི་ལི་གཱི་ལ་ཡ་ཆེ་གེ་མོ་སརྦ་བིགྷ་ནཱན་བདྡྷཱ་ཧཱུཾ་ཕཊ། ཅེས་བརྗོད་ཅིང་ཕུར་པ་ནས་གང་མ་རེག་ཙམ་དུ་མིག་ལ་བསྒྲིལ་བས་མིག་གཟུགས་ཀྱི་བྱུང་ཚོར་བཀག རྣ་བ་ལ་བསྒྲིལ་བས་རྣ་བ་སྒྲ་ཡི་བྱུང་ཚོར་བཀགདེ་བཞིན་དུ། སྣ་དྲི། ལྕེ་རོ། ལུས་རེག་བྱུང་ཚོར་བཀག་ནས་སྒོ་ལྔའི་རྣམ་ཤེས་དེ་སྦྲ་དཀར་ཆོན་ཐག་གཏུབ་པ་བཞིན་དུ་ཀུན་གཞི་ལ་འུབ་འདུས་པ་བཞིན་བསམ་པའོ། །
གཉིས་པ་སེམས་ཀྱི་དབྱིངས་ཕྱུང་བ་ལ་གསུམ་སྟེ། དང་པོ་ཕཊ་དྲལ་པ། གཉིས་པ་གནད་སླེབ་པ། གསུམ་པ་ཏོག་བླང་བའོ། ། དང་པོ་ནི། སྔགས་བཟླས་ཤིང་ཕུར་པ་རི་རབ་ཀྱིས་བསྡིགས་པས་ཁོའི་ཤ་ཁྲག་དང་སྙིང་དཀར་ནག་འབྲལ་བ་ནི་དང་པོ་ཕཊ་དྲལ་བའོ། ། དེ་ནས་ཕུར་བུའི་འོད་ཀྱིས་སྙིང་དཀར་ནག་གི་མཚམས་ན་ཁྲག་གི་སྦལ་བ་མཐེ་བོང་ཙམ་ཞིག་ཡོད་པ་བསྲེག དེའི་ནང་ན་དྭངས་མ་རྣམ་པ་གསུམ་ཡོད་དེ། ཁྲག་གི་དྭངས་མ་མཚལ་ལྕོག་ལ་དང་འདྲ་བ། རྩའི་དྭངས་མ་རྒྱུས་པ་ཀླད་པ་འདྲ་བ།
དབུགས་ཀྱི་དྭངས་མ་གསེར་ས་འོག་ཏུ་སྦས་པའི་རླངས་པ་ཙམ་གསུམ་ཡོད་དེ། དེ་གསུམ་གྱི་དབུས་ན་ཀུན་གཞིའི་ཤེས་པ་ཡི་གེ་ཨ་ཐུང་གི་ཚུལ་དུ་སེམས་ཅན་ཐམས་ཅད་ལ་ཡོད་པས། ཡང་སྔགས་བཟླས་ཤིང་ཕུར་པ་བཅིངས་པས། སེམས་དེ་རྣམས་ཀྱི་དབུས་སུ་ཕུར་པ་སླེབ་པ་ནི་གནད་སླེབ་པའོ། ། དེ་ནས་སྔགས་བསྡོད་ཅིང་ཕུར་པ་བཅིངས་པས་ཁོའི་རྣམ་ཤེས་ཨ་ཐུང་དུ་ཡོད་པ་དེ། རྡོ་ཁབ་ལེན་ལ་ལྕགས་འདུ་བའམ། བྱེ་ཚན་ལ་མར་འདུ་བ་ལྟ་བུར་ཕུར་པའི་རྩེ་མོ་ལ་འདུས་པ་ནི་གསུམ་པ་ཏོག་བླངས་པ་ཞེས་བྱའོ། ། དེ་ནས་དེའི་ཤུལ་དུ་ཕུར་པ་གཞན་ཞིག་ཡོད་ན་བཏབ་ལ་བཞག་སྟེ། ཁོའི་རྣམ་ཤེས་ལ་ལྡོག་པ་མེད་པར་བྱས་པ་ནི་གསུམ་པ་ཀུན་གཞི་རྩད་ནས་བཅད་པ་ཞེས་བྱའོ། ། དེ་ནས་ཕུར་པའི་རྩེ་མོ་ལ་ཁོའི་རྣམ་ཤེས་ཨ་བཀྲག་དང་ལྡན་པ་རིག་པ་ཚེ་དང་བསོད་ནམས་དང་བཅས་ཏེ་ཚུར་བདག་ལ་བསྟེམ་སྟེ།
ཨོཾ་ལྂ་ཧཱུཾ་ལྂ་ལན་གསུམ་བརྗོད་དེ་བདག་གི་གནས་གསུམ་དུ་རེག་པས་ཁོའི་ཚེ་དང་བསོད་ནམས་ཐམས་ཅད་བདག་ལ་ཐིམ་པས། བདག་བཀྲག་དང་གཟི་མདངས་དང་ལྡན་པར་བསམ་པ་ནི་བདག་གི་ཚེ་ལང་ངོ་། ། དཔེར་ན་མེ་འབར་བ་ལ་ཤིང་བསྣན་པ་དང་འདྲའོ། ། བདག་ཉིད་ཚེ་ར༷ ———— 1། རྭནཏན ————ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དང་བསོད་ནམས་དང་ལྡན་པར་འགྱུར་བའོ། ། དེས་ནི་ཁོའི་ཚེ་དང་བསོད་ནམས་ཐོབ་པས་བདག་ཀྱང་མི་ཕམ་ལ། ཁོའང་སྒྲིབ་པ་དག་པས་མི་ཕམ་སྟེ་གཉིས་ཀ་འཚེངས་ནུས་པའི་མུ་ཡིན་ནོ། ། དེ་ནས་ཕུར་པའི་རྩེ་མོ་གྱེན་ལ་བསྟན་ལ་གནས་སྤར་བའི་ཆོ་ག་བྱ་སྟེ། ལག་མཐིལ་ཡ་གཅིག་གིས་ཕུར་པའི་མགོ་ནས་གྱེན་ལ་གདབ་པ་དང་།
བདག་གི་ཐུགས་ཀ་ནས་ཡེ་ཤེས་ཀྱི་རླུང་ཧར་ཏེ་བྱུང་བས་བཏེགས། ཨ་ཨ་ཞེས་སྔགས་བཟླས་པ་གསུམ་གྱིས་ཁོའི་རྣམ་ཤེས་ཨ་ཐུང་དེ་མེ་སྟག་ཡར་བ་ལྟར་སོང་སྟེ། རིགས་ལྔ་ཡབ་ཡུམ་སྦྱོར་བ་མཛད་པའི་སྦྱོར་མཚམས་སུ་སོང་སྟེ། རིགས་ལྔའི་སྲས་སུ་སྐྱེ་བར་ཡང་བསམ། སྐྱེའང་སྐྱེ་བས་ན་རྟེན་འབྲེལ་གྱི་ཤུགས་ཡིན་ནོ། ། ཆོས་ཉིད་ཀྱི་བདེན་པ་ཡིན་ནོ། ། དེ་ནི་གནས་སྤར་བའི་ཆོ་ག་བྱ་བ་གསང་སྔགས་ཀྱི་ཁྱད་ཆོས་ཡིན་ནོ། ། ཕུར་པ་དེ་བཏབ་ནས་གཞན་འདེབས་པ་ནི། གཡག་རོ་ལ་མདའ་ཚབ་བྱེད་པ་འདྲའོ། ། དེས་ན་ཚེ་ལུང་ཁྲུས་ལུང་གི་དགོངས་པ་མ་ཤེས་ན་ངན་སྔགས་དང་ཁྱད་མེད།
གནས་སྤར་བའི་ཆོ་ག་མ་ཤེས་ན་བཤན་པ་དང་ཁྱད་མེད་ཅེས་སློབ་དཔོན་པདྨས་གསུངས་པའི་དོན་ནོ། ། ཚེ་ལུང་ཁྲུས་ལུང་ཚར་རོ། ། གསུམ་པ་གདབ་པའི་ལས་བསྟན་པ་ནི། རྒྱུད་ལས། གཙོ་བོའི་ཕུར་པ་བླངས་ནས་ནི། ། ཡེ་གེ་གསུམ་གྱིས་བྱིན་བརླབས་ནས། ། བདག་ཉིད་བསྲུང་བའི་ཚེ་ཕུར་བྱ། ། ཞེས་གསུངས་པས། གཙོ་བོའི་ཕུར་པ་བདག་ཉིད་ཀྱི་སྲོག་ལྟ་བུ་ཡིན་པས་བྱིན་བརླབས་བྱས། མཆོད་བསྟོད་བྱས་ཀྱིན་བཞུགས་སུ་གསོལ།
རྒྱུད་ལས། དེ་ལྟར་བདག་ལུས་ཚགས་ཚུད་ནས། ། གཞན་གྱི་ལུས་སེམས་དབྲལ་བའི་ཕྱིར། ། ཁྲོ་བོ་བཅུ་ཡི་ཕུར་པ་ཡིས། ། ལུས་ཀྱི་གནས་བཅུ་དག་ཏུ་གདབ། ། སྒོ་མ་བཞི་ཡི་ཕུར་པ་ཡིས། ། ལུས་ཀྱི་མཚོ་བཞི་དག་ཏུ་གདབ། ། མི་བཟད་ཕུར་པ་དྲུག་པོ་ཡིས། ། གནས་དྲུག་པོ་ལ་གདབ་པར་བྱ། ། ཞེས་གསུངས་པས་ན་སྤྱིར་སྒྲུབ་ཕུར་བརྒྱ་རྩ་བརྒྱད།
ལྷ་ཕུར་ལྔ་བཅུ་ཅོ་གཅིག གདབ་ཕུར་ཉི་ཤུ་རྩ་གཅིག མགྱོགས་ཕུར་བརྒྱད་ཅུ་ཐམ་པ། ཕུར་པ་སིལ་བུ་ལ་གྲངས་མེད། ཟློག་ཕུར་བཅུ་གཉིས། དེ་རྣམས་བསག་པར་བྱ་བ་ཡིན་ནོ། ། འདིར་གདབ་ཕུར་ཉི་ཤུ་རྩ་གཅིག་ལ། ཁྲོ་བོ་བཅུའི་ཕུར་པ་བཅུ། སྒོ་མ་བཞིའི་ཕུར་པ་བཞི་སྟེ་བཅུ་བཞི། མི་བཟད་པའི་དྲུག་སྟེ་ཉི་ཤུ་ཐམ་པ།
སྲས་མཆོག་བཛྲ་འདུས་པའི་ཕུར་པ་དང་ཉི་ཤུ་རྩ་གཅིག་གོ ། དང་པོ་བསྐུལ་བའི་ཕོ་ཉ་ནི། དམ་ཚིག་ཆེན་པོའི་དུས་ལ་བབ། ། ཅེས་པ་ནས། སྡུག་བསྔལ་ཉམས་སུ་མྱོང་བར་མཛོད། ། ཅེས་པའི་བར་དུ་བསྐུལ་ལ། གསལ་བ་གསུམ་དང་ལྡན་པས། ཨོཾ་བཛྲ་གཱི་ལི་གཱི་ལ་ཡ་ན་མཿས་མནྟ་ཀཱ་ཡ་ཝཱ་ཀ་ཙིཏྟ་བཛྲ་ནན། བཛྲ་གཱི་ལི་གཱི་ལ་ཡ་ཧཱུཾ་ཕཊ། ཆེ་གེ་མོ་མཱ་ར་ཡ་ཧ་ན་ཧ་ན་ཧཱུཾ་ཕཊ།
ཅེས་བརྗོད་ལ། རྣམ་པར་རྒྱལ་བའི་ཕུར་པ་སྟེ། མ་བྱིན་པར་ལེན་པའི་གནས་ཡིན་པས་མིག་ད་ 178 ད་ ༄〉། ། ཕུར་འགྲེལ་འབུམ་ནགགཉིས་ལ་གདབ་བོ། ། སྤྱིར་རྡོ་རྗེ་ཕུར་པ་ལ་དབུ་གནོན་གསུམ་སྟེ། དེ་བཞིན་ཉིད་དོན་གྱི་དབུ་གནོན། ཀྱི་ལ་ཡ་སྔགས་ཀྱི་དབུ་གནོན། དུས་ལ་བབ་པ་ཚིག་གི་དབུ་གནོན་ཡིན་པས་གཱི་ལ་ཡ་ཀུན་ལ་འགྲེའོ། ། ད་ཧ་ད་ཧ་ཧཱུཾ་ཕཊ།
དབྱུག་སྔོན་ཅན་གྱི་ཕུར་པ་སྟེ། ལོག་པར་ལྟ་བའི་གནས་ཡིན་པས་སྣ་གཉིས་ལ་ཐོབ་ཅིག པ་ཙ་པ་ཙ་ཧཱུཾ་ཕཊ། གཤིན་རྗེ་གཤེད་ཀྱི་ཕུར་པ་སྟེ། སྲོག་གཅོད་པའི་གནས་ཡིན་པས་རྣ་བ་གཉིས་ལ་ཐོབ་ཅིག མ་ཐ་མ་ཐ་ཧཱུཾ་ཕཊ། མི་གཡོ་མགོན་པོའི་ཕུར་པ་སྟེ། རྫུན་དུ་སྨྲ་བའི་གནས་ཡིན་པས་ལྕེ་ལ་ཐོབ་ཅིག ཛྭ་ལ་ཛྭ་ལ་བཛྲ། རྟ་མགྲིན་གྱི་ཕུར་པ་སྟེ།
ངག་འཁྱལ་བའི་གནས་ཡིན་པས་དེ་ཡང་ལྕེ་ལ་ཐོབ་ཅིག སུ་རུ་སུ་རུ་བཛྲ། གཞན་གྱིས་མི་ཐུབ་པའི་ཕུར་པ་སྟེ། ཕྲ་མའི་གནས་ཡིན་པས་གསང་བར་ཐོབ་ཅིགམུ་རུ་མུ་རུ་བཛྲ། བདུད་རྩི་འཁྱིལ་བའི་ཕུར་པ་སྟེ། ཚིག་ཙུབ་ཀྱི་གནས་ཡིན་པས་དཔུང་པ་གཡོན་ལ་ཐོབ་ཅིག ཀ་ལྟ་ཀ་ཡེ་ཛ་ཡེ་བི་ཛ་ཡེ་བཛྲ། ཁམས་གསུམ་རྣམ་རྒྱལ་གྱི་ཕུར་པ་སྟེ། གནོད་སེམས་ཀྱི་གནས་ཡིན་པས་དཔྱི་གཡས་གཡོན་ལ་ཐོབ་ཅིག ཨ་ཛི་ཏེ་ཨ་པ་ར་ཛི་ཏེ་བཛྲ།
ཧཱུཾ་ཀ་རའི་ཕུར་པ་སྟེ། ལོག་པར་ལྟ་བའི་གནས་ཡིན་པས་སྤྱི་གཙུག་ཏུ་ཐོབ་ཅིག མ་ར་ཡ་སུ་པྲ་མདྷྭ་ན་ཡེ་ཧཱུཾ་ཕཊ། སྟོབས་པོ་ཆེའི་ཕུར་པ་སྟེ། བརྣབ་སེམས་སྤོང་པའི་གནས་ཡིན་པས་རྐང་པའི་མཐིལ་དུ་ཐོབ་ཅིག དེ་རྣམས་ཀྱིས་ནི་མི་དགེ་བ་བཅུ་རྩད་ནས་གཅོད་པའི་ཕྱིར་ཁྲོ་བོ་བཅུའི་ཕུར་པ་ལུས་ཀྱི་གནས་བཅུར་གདབ་པའོ། ། དེ་ནས་ཚད་མེད་པ་བཞི་དང་ལྡན་པར་བྱ་བའི་ཕྱིར། སྒོ་མ་བཞིའི་ཕུར་པ་ལུས་ཀྱི་མཚོ་བཞི་ལ་གདབ་པ་ནི། ཨོཾ་བཛྲ་གཱི་ལི་གཱི་ལ་ཡ་ཀུན་ལ་འགྲེ། བི་ཏ་ཡ་བིང་བིང་ཧཱུཾ་ཕཊ།
ལྕགས་ཀྱུ་མ་ཡི་ཕུར་པ་དེ་གློ་སྙིང་དབུགས་ཀྱི་མཚོ་ལ་ཐོབ་ཅིག ན་མཿས་མནྟ་ཧྲིང་ཧྲིང་ཧཱུཾ་ཕཊ། ཞགས་པ་མ་ཡི་ཕུར་པ་དེ་མཆིན་པ་ཁྲག་གི་མཚོ་ལ་ཐོབ་ཅིག སུ་ནུ་སུ་རུ་པྲ་སུ་རུ་ཧཱུཾ་ཕཊ། ལྕགས་སྒྲོག་མ་ཡི་ཕུར་པ་དེ་ཨན་སྟོང་དུ་རུས་པའི་མཚོ་ལ་ཐོབ་ཅིག མཱ་ར་ཡ་མཱ་ར་ཡ་ཧཱུཾ་ཕཊ། དྲིལ་བུ་མའི་ཕུར་པ་དེ་ཀླད་པ་བྱང་ཆུབ་སེམས་ཀྱི་མཚོ་ལ་ཐོབ་ཅིག དེ་ནས་ཕ་རོལ་ཏུ་ཕྱིན་པ་དྲུག་དང་ལྡན་པར་བྱ་བའི་ཕྱིར། མི་བཟད་པའི་ཕུར་པ་དྲུག་གདབ་པ་ནི། ཧ་ས་ཡ་ར་ཧྲཱི་ད་ན་ཡ་ཧཱུཾ་ཕཊ།
ཁྲག་གི་གནད་གཅོད་པ་སེང་ལྡེང་གི་ཕུར་པ་སྤྱི་གཙུག་ཏུ་གདབ་པའོ། ། ཨ་བེ་ཤ་ཡ་ཨ་བེ་ཤ་ཡ་ཧཱུཾ་ཕཊ། དབུགས་ཀྱི་གནད་གཅོད་པ་བྱ་རྒོད་ཀྱི་ཕུར་པ་རྐང་མཐིལ་དུ་ཐོབ་ཅིག ཤཱི་རྒྷཾ་ཨཱ་ན་ཡ་ཧཱུཾ་ཕཊ། འབྱུང་བཞིའི་གནད་གཅོད་པ་མཆོག་གི་ཕུར་པ་གསང་བའི་གནས་སུ་ཐོབ་ཅིག ཛྭ་ལ་པཱ་ཡ་ཛྭ་ལ་པཱ་ཡ་ཧཱུཾ་ཕཊ། རྩ་བཞིའི་གནད་གཅོད་པ་ཙནྡན་གྱི་ཕུར་པ་ལྕེའི་དཀྱིལ་དུ་ཐོབ་ཅིག ཏ་ཐཱ་ཡ་ཏ་ཐཱ་ཡ་ཧཱུཾ་ཕཊ། ཚེའི་གནད་གཅོད་པ་ལྕགས་ཀྱི་ཕུར་པ་སྙིང་གི་དཀྱིལ་དུ་ཐོབ་ཅིག བི་ད་ཡ་བི་ད་ཡ་ཧཱུཾ་ཕཊ།
ཕྱི་འོད་ཀྱི་གནད་གཅོད་པ་སྐྱེར་པའི་ཕུར་པ་ལྟེ་བར་ཐོབ་ཅིག དེ་ལྟར་ཡང་རྩ་རྒྱུད་— 179 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ལས། སྤྱི་བོའི་གཙུག་ཏུ་གདབ་པ་ནི། ། གནམ་གྱི་འཇུ་ཐག་བཅད་པ་ཡིན། ། རྐང་པའི་མཐིལ་དུ་གདབ་པ་ནི། ། ས་ཡི་རྟེན་ཕུར་ཕྱུང་བ་ཡིན། ། ལྕེ་ཡི་དཀྱིལ་དུ་གདབ་པ་ནི། ། སྨྲ་བའི་ངག་རྣམས་གཞོམ་པ་ཡིན། ། གསང་བའི་གནས་སུ་གདབ་པ་ནི། །
སྐྱེ་བ་དགུ་བརྒྱུད་བཅད་པ་ཡིན། ། ལྟེ་བའི་གནས་ལ་གདབ་པ་ནི། ། བསྐྱེད་པའི་ས་བོན་གཞོམ་པ་ཡིན། ། དཀར་ནག་སྙིང་ལ་གདབ་པ་ནི། ། ཀུན་གཞིའི་རྣམ་ཤེས་གཞོམ་པ་ཡིན། ། ཞེས་སོ། ། དེ་ལྟར་ཕུར་པ་ཉི་ཤུ་ཐམ་པའོ། ། དེ་ནས་ཐམས་ཅད་ཀྱི་མཇུག་ཏུ་སྲས་མཆོག་བཛྲ་འདུས་པའི་ཕུར་པ་སྙིང་དཀར་ནག་གི་མཚམས་སུ་གདབ་པ་ནི། ཕུར་པ་ལ་བྱུག་བདུག་བྱས་ཏེ། ཨོཾ་བཛྲ་གཱི་ལི་གཱི་ལ་ཡ་སརྦ་བིགྷ་ནཱན་བདྡྷཱ་ཧཱུཾ་ཕཊ་ཀྱིས་གདབ་པ་ནི།
རྣམ་པར་ཤེས་པ་དེ་ལེན་པར་བྱེད་པ་ཡིན་ཏེ། ཚེ་ལུང་ཁྲུས་ལུང་ལྟར་རོ། ། དེས་གདབ་ཕུར་ཉི་ཤུ་རྩ་གཅིག་གོ ། དེ་རྣམས་ནི་རྒྱུད་ཀྱི་དགོངས་པ་ཡིན་ཏེ། ཡང་རྒྱུད་སྡེ་ཁ་ཅིག་ནས། སྐུ་ལྟར་གདབ་པ། གསུང་ལྟར་གདབ་པ། ཐུགས་ལྟར་གདབ་པར་བྱ་བ་བཤད་པ་ཡིན། གཞི་སྨུག་ནག་ལ་ཡོད་པའི་ཕུར་པ་རྣམས་སྐུ་ལྟར་གདབ་པར་འགྲོ། གཞི་དམར་ནག་ལ་ཡོད་པ་རྣམས་གསུང་།
གཞི་མཐིང་ནག་ལ་ཡོད་པ་རྣམས་ཐུགས་སོ། ། ཡང་རྒྱུད་ཁ་ཅིག་ནས། རྡོ་རྗེའི་གདབ་ལས། རིན་ཆེན་གདབ་ལས། པདྨའི་གདབ་ལས། ལས་ཀྱི་གདབ་ལས་བཤད་པ་ནི་དལ་གྱི་ཕྱོགས་ནས་བཤད་པ་ཡིན་ནོ། ། ཡང་རྒྱུད་སྡེ་ཁ་ཅིག་ལས། ཞི་བའི་གདབ་ལས། རྒྱས་པའི། དབང་གི།
དྲག་པོའི་གདབ་ལས་ཞེས་བཤད་པའང་ཕུར་པ་ཕྱེ་བ་ཡིན་ནོ། ། ཡང་རྒྱུད་སྡེ་ཁ་ཅིག་ལ། དང་པོ་ཕུར་པ་གཅིག་གིས་སེམས་ཀྱི་དབྱིངས་ཕྱུང་། གཉིས་པས་ཀུན་གཞི་རྩད་ནས་བཅད། བཅུ་བདུན་གྱིས་བྱུང་ཚོར་གྱི་སྒོ་བཀག ཉི་ཤུ་པས་གནམ་གྱི་འཇུ་ཐག་བཅད། རྩ་གཅིག་པས་ས་ཡི་རྟེན་ཕུར་ཕྱུང་བར་བཤད་པའང་གོང་མ་ལ་བརྩིས་པས་ཚང་ངོ་། ། དེ་ཡང་སྤྱིར་གདབ་ལས་བྱས་པས་སྲོག་ཆགས་སེམས་ཅན་ལྟ་བུ་ལ་སྙིང་རྗེ་མེད་པས་མཚོན་འདེབས་པ་ལྟ་བུ་མ་ཡིན་ཏེ། འོ་ན་ཅི་ལྟ་བུ་ཡིན་ཞེ་ན། ཕུར་པ་ནི་ལྷར་བསྐྱེད་པས་ཐུགས་རྗེ་ཡེ་ཤེས་ཀྱི་ངོ་བོ་ཡིན་ལ།
གདབ་ཡུལ་སེམས་ཅན་དེའི་ཉོན་མོངས་པ་དང་། མ་རིག་པ་ལ་བཏབ་པས་ལས་ཀྱི་སྒྲིབ་པ་དང་གནོད་སེམས་དག་ནས་འཁོར་བའི་སྡུག་བསྔལ་སྒྲོལ་བར་བྱེད་པས་ན། སྙིང་རྗེས་བསྒྲལ་བའི་དམ་ཚིག་ནི། ། ཞེས་པ་དང། ཐབས་ཀྱི་སྤྱོད་པས་འགྲོ་དོན་དུ། ། ཞེས་པ་ནི། གཞན་དོན་གྱི་ངོ་བོ་ཡིན་ཏེ། གསང་སྔགས་ཀྱི་ཆེ་བ་ཡིན་ནོ། ། གདབ་ལས་ཚར་རོ། ། ཁོག་དོན་དྲུག་པ་མནན་སྲེག་འཕང་གསུམ་གྱིས་ལས་ཀྱི་མཇུག་བསྡུ་བ་ལ་གསུམ་སྟེ།
མནན་གཏད་དང་། སྦྱིན་སྲེག་དང་། ཟོར་ཐུན་ནོ། ། དང་པོ་མནན་གཏད་ལ་གསང་སྔགས་ཀྱི་གཞུང་རེ་རེའི་རྗེས་སུ་འབྲངས་ནས་རང་རང་གི་ལུགས་མང་ཡང་། ཟས་སྐལ་དུ་— 180 — ༄༧། ། ཕུར་འགྲེལ་འབུམ་ནགགཏད་པ་དང་། དགྲ་སྐལ་དུ་གཏད་པ་དང་། གྲོགས་སྐལ་དུ་གཏད་པ་གསུམ་མོ། ། དེ་རེ་རེ་ལ་གསུམ་གསུམ་སྟེ།
བརྐུས་ཏེ་གཏད་པ། བྲིས་ཏེ་གཏད་པ། གཟིར་ཏེ་གཏད་པ་གསུམ་གསུམ་མོ། ། དེ་རེ་རེ་ལའང་གསུམ་གསུམ་སྟེ། འཇམ་གཏད་དང་། ཙུབ་གཏད་དང་། ནོར་བུ་ལུགས་སུ་གཏད་པ་གསུམ་གསུམ་མོ། ། སྤྱིར་གཏད་ལ་མི་བཏང་བ་གསུམ་ཡོད་དེ། གྲིབ་མ་མི་བཏང་། དྲི་མ་མི་བཏང་།
ཁ་རླངས་མི་བཏང་། གཏད་ལ་ཕུང་བ་རྣམ་པ་གསུམ་ཡོད་དེ། མན་ངག་དང་ལྡན་ན་དགྲ་ཕུང་། སྲུང་བ་མེད་ན་རང་ཕུང་། དུས་ཚོད་མ་ཤེས་ན་རྫས་ཕུང་བའོ། ། གདམས་པ་ལ་གསུམ། གཏད་ལམ་བསྟན་པ། གཏད་དམག་དྲང་བ། གཏད་ལམ་གཏོད་པ་གསུམ་མོ། ། གེགས་གསུམ་ལ།
སྒྲིབ་ཤིང་སྒྲོའི་གེགས། བྱུགས་པ་རྫས་ཀྱི་གེགས། བཟླས་པའི་གེགས་གསུམ་མོ། ། གཏད་ལ་གཞུག་པ་རྣམ་པ་གསུམ་སྟེ། མཚོ་དང་ཆུ་མིག་སྐམ་ས་གསུམ་མོ། ། མཚོ་ལ་གསུམ་སྟེ། (མཚོ་གཏིང་རིང་བ)ལྐུག་པ་ཁ་མེད་གནམ་གྱི་མཚོ(ལ་གཏད)། ལོང་བ་མིག་མེད(མཚོ་དེ་ཅན་ལ་གཏད)ས་ཡི་མཚོ། སྨྱོན་པ་རྭ་སྤེད་ཤིང་གི་མཚོ་གསུམ(ཁ་ཤིང་རྩིས་བསྐོར་བ)ལ་གཏད། ཆུ་མིག་ལ་གསུམ།
ནག་པོ་རལ་གཅིག་ནགས་ཀྱི་ཆུ(ལ་གཏད)། དམར་པོ་རྟིང་ཁྲོལ་བྲག་གི་ཆུ(ལ་གཏད)། འབྲོང་བུ་རྭ་སྔོན་དར་གྱི་ཆུ(མགོ་གཉིས་རྐང་གཅིག་ཏུ་སོང་བ)། སྐམ་ས་ལ་གསུམ། རྒྱལ་མཚན་གྱི་རྩེ་ལ་གཏད་པ། འབྲོང་གི་རྭ་དབྲག་ཏུ་གཏད་པ། སྟག་གི་འཛུམ་ལ་གཏད་པའོ། ། རྒྱལ་མཚན་རྩེ་ལ་གསུམ་སྟེ། མཆོད་རྟེན་ལ་གཏད་པ། ལྷ་ཁང་ལ་གཏད་པ།
མགོན་ལྕམ་ལ་གཏད་པའོ། ། དེ་ཡང་གསང་རྒྱུད་ལས། མཆོད་རྟེན་དག་ལ་གཏད་པ་དང་། ། གཙུག་ལག་ཁང་ལ་གཏད་པ་དང་། ། མགོན་པོ་ལྕམ་དྲལ་དག་ལ་ཡང་། ། དམ་ལས་འདས་པ་གཏད་པར་བྱ། ། ཞེས་སོ། ། དེ་རྣམས་གང་ལ་གཏད་ཀྱང་གཅེས་པ་གསུམ་སྟེ། དང་པོ་སྤྱན་དྲངས་པ་གཅེས། བར་དུ་ཤགས་གདབ་པ་གཅེས།
ཐ་མ་མནའ་བསྒག་པ་གཅེས་སོ། ། དེ་ཡང་དང་པོ་ལིངྒཱ་ཚད་ལྡན་བྲི། མིང་དང་རུས་རྣམས་རྫོགས་པར་བྲི། དེ་ཡི་མཐའ་མར་དྲག་སྔགས་བྲིའོ། ། དེ་ལ་དགུག་གཞུག་ཡང་ཡང་བྱའོ། ། ལས་སྔགས་དྲུག་ཚར་བ་དང་དྲིལ་ལ། ཡང་ན(སྣོད་གསུམ་ལ)ཐོད་ངན། ཡང་ན་གླང་རུ། ཡང་ན་རྫའི་སྦལ་བར་གཞུག རེ་བས་དྲིལ།
ཤི་སྐུའི་སྐུད་པ་ཁམ་ནག་གིས་དཀྲིས་པའོ། ། མཆོད་རྟེན་ལྷ་ཁང་ལ་གཏོད་ན། གསང་རྒྱུད་ལས། སྤོས་གཏམས་རཏྣ་སྤྱན་དྲངས་ལ། ། མཆོད་པ་ཕུལ་ལ་ཕྲིན་ལས་བཅོལ། ། དམ་ལས་འདས་པ་འདི་གཏོད་ཀྱིས། ། བསྐལ་པའི་མཐར་ཡང་མ་བཏང་ཞིག ། དེ་སྐད་བརྗོད་ལ་མཆོད་རྟེན་སྦ། ། ཞེས་སོ། ། ཡང་གོང་ལྟར་བྱ་སྟེ།
སྲེ་མོའི་ཐོད་པར་བཅུག་ལ་ལྷའི་གདན་འོག་ཏུ་སྦའོ། ། སྤོས་གཏམས་པ་ལ་སོགས་པ་འགྲེའོ། ། ཡང་སྒྱེའུའི་ནང་དུ་བཅུག་སྟེ་མགོན་ལྕམ་འོག་ཏུ་མནན་ནོ། ། ཡང་སྔགས་— 181 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པ་རང་གི་མལ་འོག་ཏུ་བཅུག་སྟེ། ཡི་དམ་བཟླས་བསྒོམ་བྱས་ན་བརླག་པར་འགྱུར་ཏེ། རྒྱུད་ལས། རྣལ་འབྱོར་གནས་པའི་འོག་བཅུག་ན། ། སངས་རྒྱས་ཉིད་ཀྱང་བརླག་འགྱུར་ན། ། ཁམས་གསུམ་སེམས་ཅན་སྨོས་ཅི་དགོས། །
ཞེས་བཤད་དོ། ། གཉིས་པ་འབྲོང་གི་རྭ་བར་དུ་གཏད་པ་ནི། མ་མོ་དང་གཤིན་རྗེ་ལ་གཏད་པ་ཡིན་ཏེ། རོ་རས་སམ་ཤུན་ཆེན་ལིངྒཱ་བྲིས་ལ་དེ་མོན་པའི་ཐོད་པར་བཅུག་སྟེ། ས་ཕུག་གམ་ཁང་སྟོང་དུ་མནན་ནོ། ། རྒྱུད་ལས། མ་མོ་གཏད་པའི་རིམ་པ་ནི། ། དུར་ཁྲོད་གནས་སམ་བྲག་ཕུག་གམ། ། གྲོག་པོ་མགོ་ཟླུམ་དག་ཏུ་མནན། ། ཞེས་སོ། །
གཤིན་རྗེ་ལ་གཏད་པ་ནི། རོ་རས་ལ་ལིངྒཱ་བྲི། དུར་ཁྲོད་དུ་གཞུགསྟེང་དུ་མེ་བཏང་། རྒྱུད་ལས། དེ་ནི་འཆོར་བར་ཡང་མི་འགྱུར། ། གཤིན་རྗེར་གཏད་པའི་རིམ་པའོ། ། ཞེས་སོ། ། བདུད་ལ་གཏད་པ་ནི། ཤིང་ཤུན་ལ་ལིངྒཱ་བྲི། གླེན་པའི་ཐོད་པར་བཅུག་ལ་ཤྭ་འུད་ཀྱི་མདོར་མནན།
བཙན་ལ་གཏད་པ་ནི། ལིངྒཱ་མིང་དང་བཅས་པ་ཚོས་ཀྱིས་བྲི། སྤྲེའུའི་ཐོད་པར་བཅུག་ལ་གྲོང་གསུམ་དུ་མནན། གནོད་སྦྱིན་ལ་གཏད་པ་ནི། ལིངྒཱ་མིང་རུས་དང་བཅས་པ་དེ། ཁོ་རང་གི་ཕ་མྱེས་ཀྱི་ཐོད་པར་བཅུག དམེ་ཁྲག་གསུམ་གྱིས་བྱུགས་ལ། ས་ཕྱོགས་དྲེད་མོ་རལ་པ་བསིགས་པ་འདྲ་བའམ། ནལ་མ་བུ་རོ་སྦེད་པ་འདྲ་བའམ། ཝ་སྐྱ་ཐུར་ལ་རྒྱུགས་པ་འདྲ་བར་མནན་ནོ། །
རྒྱུད་ལས། ནལ་མ་བུ་རོ་སྦེད་འདྲ་དང་། ། སྲིན་མོའི་འདོམ་འདྲར་མནན་པར་བྱ། ། འདི་ཡང་གནོད་སྦྱིན་གཏད་པའོ། ། ཞེས་སོ། ། ཀླུ་ལ་གཏད་པ་ནི། ཆུ་མིག་ལ་ལུས་ཚད་གཞལ་ལ་ཆུ་མིག་བརྟག་པ་ལ། ཙག་ཙག་ཙིག་ཙིག་མིག་གི་ཆུ། ། དྲག་པོའི་སྐད་འདོན་ཁ་ཡི་ཆུ། ། ལྐུག་པ་སྒྲ་མེད་རྣ་བའི་ཆུ། །
གསལ་ལ་དྭངས་པ་སྙིང་གི་ཆུ། ། རེས་འོང་རེས་མི་འོང་བ་གསང་བའི་ཆུ། ། ལུས་ཚད་ལ་རྒྱལ་རིགས་འདོམ་བདུན། བྲམ་ཟེ་ཁྲུ་བདུན། རྗེའུ་བསྐུམ་ཁྲུ་བདུན། དམངས་མདའ་བདུན། གདོལ་པ་མཐོ་བདུན། ལུས་དྲང་དྲོད་ཡོད། ཕྱོགས་བརྟག་པ། ཤར་བལྟས་རྒྱལ་རིགས།
ལྷོ་བལྟས་བྲམ་ཟེ། ནུབ་བལྟས་རྗེའུ། དམངས་བྱང་། མཚམས་གདོལ་པ། ཁ་དོག་་བརྟག་པ། ས་དཀར་རྒྱལ་རིགས། ས་སེར་བྲམ་ཟེ། ས་དམར་རྗེའུ། ས་ནག་དམངས། ས་ཁྲ་གདོལ་པའོ། །
ལོ་ཟླའི་སྒོ་ནས་གཏད་པ། སྟོན་ཟླ་གསུམ་ལ་རྒྱལ་རིགས་ལ་གཏད། དགུན་ཟླ་གསུམ་ལ་རྗེའུ། དབྱར་ཟླ་གསུམ་བྲམ་ཟེ། དཔྱིད་ཟླ་གསུམ་དམངས། ཐ་ཆུང་བཞི་གདོལ་པ་ལ་གཏད་དོ། ། དུས་ས་སྲོས་ལ་རྒྱལ་རིགས། སྲོད་ལ་རྗེའུ། ནམ་ཕྱེད་བྲམ་ཟེ། ཐོ་རངས་དམངས།
ཉིན་མོ་ལ་རྒྱལ་རིགས། ཉི་དྲོས་རྗེའུ། ཉིན་ཕྱེད་བྲམ་ཟེ། དགོང་ཁ་དམངས། ས་ཚབ་ཚུབ་ལ་གདོལ་པ་ལ་གཏད། ཁམས་ལ་སྐེག་ཤིང་ཁམས་རྒྱལ་རིགས། འུ་ཆུ་བྲམ་ཟེ། ཤང་ལྕགས་རྗེའུ། ཇི་མེ་དམངས། ཀུང་ས་གདོལ་པ་ལ་གཏད།
ལོའི་གཏད་— 182 — ༄༧། ། ཕུར་འགྲེལ་འབུམ་ནགལ། སྟག་ཡོས་རྒྱལ་རིགས་ལ་གཏད། རྟ་སྦྲུལ་བྲམ་ཟེ་ལ། བྱ་སྤྲེལ་རྗེའུ་ལ། ཁྱི་ཕག་གདོལ་པ་ལ། གླང་ལུག་ཁྱི་འབྲུག་དམངས་ལ་གཏད། སྤྱིར་ཀླུའི་ཕྱོགས(ཕོ་བྲང་ཟེར་བའང་འདུག མཆན)ཐམས་ཅད་རྒྱ་མཚོ་ཡིན།
ཆུ་མིག་ཀླུ་ཡི་སྲང་སྒོ་ཡིན། ། ཕོ་བྲང་སྲང་སྒོ་བྱ་རའི་ས། ། ལྐུགས་པ་དང་ནི་འདུན་པ་ལས། ། གང་དུ་གཏད་ཀྱང་འགལ་བ་མེད། ། མེ་ལོང་དབྱར་ས་དགུན་སའོ། ། ལུས་ཚད་གཞལ་ལ། ཟ་བའི་ཁ་ལ་གཏད། རྡུང་བའི་རྭ་ལ་གཏད། བསྙབ་པའི་ལག་པ་ལ་གཏད། གཞན་གསང་བར་མི་གཏད།
གཏད་ན་དགྲ་སྲིད་འཕེལ་ལོ། ། མཁལ་ཁུང་དུ་མི་གཏད། གཏད་ན་དགྲ་བོ་ནོར་འཕེལ་ལོ། ། དེ་ཡང་རྒྱུད་ལས། ཤ་རུས་བཀོལ་ལ་ཀླུ་སྨན་གཏོར། ། འོ་མས་བྲིད་ལ་བདེན་པ་བདར། ། ཀླུ་ལ་གཏད་པའི་རིམ་པ་སྟེ། ། ཞེས་བཤད་པས་ཕྱི་མིག་མི་བལྟ། སྟོང་ཉིད་བསྒོམ། ཚ་ཚ་ལྔའམ་བདུན་བཞགབསྐོར་བ་ཕྱིན་ཅི་ལོག་བྱའོ། །
དེ་ཡང་རྒྱལ་རིགས་སྤྱང་ཀིའི་ཐོད་པར་མནན། མནན་པ་ཆུ་བོའི་ཟམ་སྔས་ཡིན། བཙུན་པ་རྗེའུ་རིགས་གླ་བའི་ཐོད་པར་མནན། མནན་པ་ལམ་རྒྱ་གྲམ་ཡིན། སྔགས་པ་རབས་ཆད་ཐོད་པར་མནན། མནན་ས་དམ་སྲི་ཡོད་པའི་དབེན་ས་རྙིང་པར་མནན། བུ་ཆུང་དང་བྱིས་པ་ཟེར(སེར)མོའི་ཐོད་པར་མནན། མནན་ས་ཤིང་རྐང་གཅིག་པའི་དྲུང་དུ་མནན(དོང་གྲུ་གསུམ་པ་ལས་རྒྱ་མཚོ་བསམ། དེར་ཆུ་སྲིན་གྱིས་ཁ་གདངས་པར་བསམ། ལིགི་བཙུད་པས་ཆུ་སྲིན་གྱིས་མིད་པར་བསམ)།
དུས་ཚོད་ནི། རྒྱལ་པོ་དང་གཙོ་བོ་ནམ་སྨད་ལ་མནན། བྲམ་ཟེ་བཙུན་པ་རྗེའུ་རྣམས་ནམ་ཕྱེད་ལ་མནན། སྔགས་ནག་ཉི་མ་དམར་ཐག་ཆོད་ཁར་མནན། བྱིས་པ་བུད་མེད་བུ་ཆུང་ཉི་མའི་དགུང་ལ་མནན། ཡང་ན་བཙད་པོ་སེང་གེའི(དཀྱིལ་འཁོར་གྱི་འོག་ཏུ) ཁེག་པར་མནན། སློབ་མ་དམ་ཉམས་སྟག་གི་འཛུམ(ལུ་་མིག) ལ་མནན། དམ་ཚིག་གཅིག་པའི་མཆེད་གྲོགས་གཟིག་གི་ཐིག་ལེར་མནན(ལུ་མ་བྲག་ཆུ་ཤོར་རོ)། སྔགས་ནག་མུན་པའི་གླིང་ལ་མནན(རོ་ཤུད་ལ)། བོན་པོ་མུ་སྟེགས་སྲིན་མོའི་སྒྲོམ(བྲག་ཆུན་ར་རེས)དུ་མནན།
སྐྱེས་དར་མ་འབྲོང་གི་རྭ་བར(རིརབ)དུ་མནན། ཨོཾ་ལྂ་ཧཱུཾ་ལྂ་མང་དུ་བཟླ། སྐུ་གསུང་ཐུགས་ཀྱི་རི་རབ་དགུ་ཡིས་མནན། རོ་གཡམ་ནག་པོ་ལ་རྡོ་རྗེ་རྒྱ་གྲམ་བྲིས་པས་མནན། དེའི་སྟེང་དུ་བྲོས་སྦྱང་ངོ་། ། མནན་པ་ཚར་རོ། ། གཉིས་པ་རྡོ་རྗེ་ཕུར་པའི་སྦྱིན་སྲེག་ལ་བཞི་སྟེ། ཞི་བའི་སྦྱིན་སྲེག རྒྱས་པའི། དབང་གི།
དྲག་པོའི་སྦྱིན་སྲེག་གོ ། དེ་ལྟར་ཡང་གསང་རྒྱུད་ལས། འཇིག་རྟེན་ཁམས་ནི་ཐམས་ཅད་ན། ། རྨུག་པའི་སེམས་ཅན་འགྲོ་གང་ལ། ། ཞི་བའི་ལས།་ ཀྲུ་་སྦྱར་ངར་བྱ། ། ཞེས་་ས། སུ། ངས་པས། (དཀྱིལ་འཁོར་འདོམ་གང་གྲུ་བཞི་བྱང་དབུས་སུ)ཞི་བའི་ཐབ་ཁུང་དེ་ཉིད་སྨུ། །
ཁྲུ་ས། ང་ཟླུམ་པོ་བདུད་རྩིས་བྱུག ། དེ་ཐཱ་རྡོ་རྗེའི་ཕྲེང་བས་བསྐོར། ། ཞེས་སོ། ། རིགས་ལྔའི་པྱག་མཚན་དརྩོ། ད་པ་སྤྱི་དང་མཐུན། ཤིང་དང་ཧོམ་གྱི་ཚད་ནི། དེ་ཉིད་ལས། བུད་འི། ང་དཀར་བའི་— 183 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
རིམ་པ་ལ། ། སྦོམས་སུ་ཕྱག་གང(ཟེར་ཀྱང་དེ་བས་ཆེ་བ་བྱ)ཚད་ཡིན་ཏེ། ། མཛུབ་གང་ཆུ་རུ་ཡོད་པའོ། ། ཞེས་སོ། ། ཡང་རྒྱས་པའི་ཧོམ་ནི། གསང་རྒྱུད་ལས། འཇིག་རྟེན་ཁམས་ནི་རབ་འབྱམས་ན། ། འཕོངས་པར་གྱུར་པའི་འགྲོ་གང་ལ། ། དཀྱིལ་འཁོར་རྒྱུ་རུ་ཁྲུ་གང་ལ། ། སོ་སོའི་རྫས་ཀྱིས་བྱུག་པར་བྱ། །
བུད་ཤིང་སེར་པོ་གང་དང་གང་། ། སྦོམས་སུ་ཕྱག་གང་ཆུར་ཁྲུ་གང་། ། ཞེས་པས་དེ་ལྟར་བྱའོ། ། དབང་གི་ཧོམ་ནི། རྒྱུད་དེ་ཉིད་ལས། འཇིག་རྟེན་ཁམས་ནི་རབ་འབྱམས་ན། ། ཆགས་པར་གྱུར་པའི་འགྲོ་གང་ན། ། དབང་གི་ལས་ལ་སྦྱར་བར་བྱ། ། ཟླ་གམ་དམར་པོའི་དལ་བྲི་ལ། ། རྒྱ་ལ་སོར་ནི་ཉི་ཤུ་ལ། །
ཁ་ལ་སོར་བཅུ་བྲི་བར་བྱ། ། ཕྱི་རོལ་ལྕགས་ཀྱུ་ཞགས་པས་བརྒྱན། ། སྦོམས་སུ་ཕྱག་གང་ཆུ་སོར་ལྔ། ། ཞེས་པས། དེ་ལྟར་བྱའོ། ། ཡང་དྲག་པོའི་ཧོམ་ནི། གསང་རྒྱུད་ལས། འཇིག་རྟེན་ཁམས་ནི་རབ་འབྱམས་ན། ། ལོག་པར་ལྟ་བའི་གདུག་པ་ཅན། ། མངོན་སྤྱོད་ཧོམ་ནི་སྦར་བར་བྱ། །
ནག་པོའི་དཀྱིལ་འཁོར་གྲུ་གསུམ་པ། ། ངོས་རེ་སོར་ན་ཉི་ཤུ་བྱ། ། སྦོམས་སུ་ཕྱག་ཚད་སོར་བཞི་ཆུ། ། མི་རུས་དུར་ཁྲོད་སོལ་བས་བྱུགས། ། བུད་ཤིང་ཚེར་མ་ཅན་གྱིས་བྱ། ། ཞེས་པས་དེ་ལྟར་བྱའོ། ། དུས་ནི་ཞི་བ་ལ་ནི་སྔ་དྲོ། རྒྱས་པ་ཉིན་ཕྱེད། དབང་ལ་ཕྱི་དྲོ། དྲག་པོ་ལ་དགོང་ཁའོ། །
ཡང་ཞི་བ་ནམ་ལངས། དབང་སྲོད། དྲག་པོ་ནམ་ཕྱེད། རྒྱས་པ་ཐོ་རངས་སོ། ། ཡང་ཞི་བ་དབྱར། རྒྱས་སྟོན། དབང་དཔྱིད། དྲག་པོ་དགུན་ནོ། ། ཁ་བལྟ་ཕྱོགས་ཞི་བ་ཤར། རྒྱས་ལྷོ།
དབང་ནུབ། དྲག་པོ་བྱང་ངོ་། ། ཡང་ན་གླིང་གཞན་དུ་བལྟའོ། ། ཤིང་ནི། ཞི་བ་ལ། འོ་མ་ཅན་གྱི་ཤིང་། རྒྱས་པ་ལ་དྲི་བཟང་པོ། དབང་ལ་མར་ཁུ་ཅན། དྲག་པོ་ལ་ཚེར་མ་ཅན་ནོ། ། མེའི་རིམ་པ་ནི།
ཞི་བ་ལ་བྲམ་ཟེའི་མེ་བླང་། རྒྱས་ལ་རྗེའུའི། དབང་ལ་སྨད་འཚོང་མའི། དྲག་པོ་ལ་ཡུགས་ས་མོའི་བླང་ངོ་། ། ཡང་ཞི་བ་ལ་མེ་ཤེལ་གྱི་མེས། རྒྱས་པ་ཙུབ་པ་ལས། དབང་ཤིང་དྲུད་པ་ལས། དྲག་པོ་ལྕགས་མགར་ལས་སོ། ། ཡང་ཞི་བ་ལ་ཤར་ནས་གཞུག རྒྱས་ལྷོ་ནས།
དབང་ནུབ་ནས། དྲག་པོ་བྱང་ནས་སོ། ། བསྲེག་རྫས་ལ། ཞི་བ་ལ་ཏིལ། རྒྱས་པ་ལ་ཞོ། དབང་ལ་ཨུཏྤལ། དྲག་པོ་ལ་དུག་སྣ། གཞན་ཚོགས་ཚད་དོ། ། འདུག་སྟངས་ལ། ཞི་བ་ལ་སྐྱིལ་ཀྲུང་།
དབང་ལ་པདྨའི། རྒྱས་པ་ལ་གཡས་བརྐྱང་། དྲག་པོ་ལ་གཡོན་བརྐྱང་ངོ་། ། བསྲེག་རྫས་ཀྱི་དང་པོ་མར་གྱི་དགང་བླུགས་གསུམ་དབུལ། དེ་ནས་མེ་པྲ་བརྟག་པ་ནི། མེ་རྡོ་རྗེའམ། དུང་ངམ། བཀྲ་ཤིས་པའི་རྟགས་འདྲ་ན་བཟང་། མེ་ཆད་འགྲོ་ན་ངན། མདོག་ནི་གསེར་རམ།
ཉི་མ་འདྲ་ན་བཟང་། ལྗང་སྔོ་ནག་ངན། སྒྲ་ལ་འབྲུག་དང་པི་ཝཾ་འདྲ་ན་བཟང་། སིམ་སིམ་ཙེག་ཙེག་ངན། དུ་བ་རྩ་བ་ཕྲ་ལ་མགོ་བོ་ཆེ་ན་བཟང་། དུ་བ་ཆེ་ཆུང་བྱེད་ན་བགེགས་ཡོད། དུ་བ་མེད་ན་ངན། མེ་དྲི་ཞིམ་ན་བཟང་། — 184 — མི ༄། །ཕུར་འགྲེལ་འབུམ་ནགཤིང་ཤར་དུ་འགྱེལ་ན་བཟང་།
ལྷོར་འགྱེལ་ན་ངན། ནུབ་ངན། བྱང་བཟང་ མཚམས་འབྲིང་། ཐལ་བ་ནག་ན་མི་གཙང་བ་ཡོད། དམར་ན་ནད་རིམས་འོང་། སྨུག་ན་ནོར་ཕྱུགཉུང་ལ་དཀར་ན་བཟང་། དེ་ལྟར་བཟང་བ་དང་། རྂ་ལས་ལྷ་སྤྱི་ལྟར་བསྐྱེད། དེ་ལ་བསྲེག་རྫས་དབུལ། བསྟོད་པ་བྱས་ལ།
དེའི་ཐུགས་ཀར་དལ་གསུམ་བསྐྱེད། ཡང་བསྲེག་རྫས་དབུལ། བསྟོད་པ་བྱ། རང་ཉིད་ཆས་ཇི་ལྟར་བྱ་ན། གསང་རྒྱུད་ལས། ལུས་ནག་ཁྲོས་པས་ལྷོ་ཕྱོགས་བལྟ། ། སྐྲ་ཡང་སྤྱི་བོར་བཅིངས་ནས་སུ། ། ལུས་ལ་ཐལ་བ་ཆེན་པོས་བྱུགས། ། ཁྲོས་པའི་སེམས་ཀྱིས་ལིངྒཱ་བསྲེག ། སངས་རྒྱས་ཉིད་ཀྱང་འཆི་བར་འགྱུར། །
ཞེས་བཤད་པས། དེ་ཉིད་ལས། ལིངྒཱ་གང་ལ་བྲི་བ་ནི། ། སྡོང་པོ་མེ་རེག་ཤིང་ཤུན་ལ། ། གཟུགས་བརྙན་བྱས་ལ་དགུག་གཞུག་བྱ། ། ཐ་མ་དུག་གི་མེ་ལ་བསྲེག ། ཚངས་པའི་ཚེ་དང་ལྡན་པ་ཡང་། ། སྐད་ཅིག་གིས་ནི་འཆི་བར་འགྱུར། ། ཞེས་སོ། ། དེ་ཉིད་ལས།
ནག་པོའི་ཤིང་གི་ཤུན་པ་ལ། ། མཚན་མ་མིང་དང་བཅས་པ་བྲི། ། མེ་དེ་ལ་ནི་བསྲེག་པར་བྱ། ། ལྷ་ཡང་རུང་སྟེ་བརླག་པར་འགྱུར། ། ཞེས་པ་མདོར་ན་དགྲ་བགེགས་ཀྱི་ལིངྒཱ་ལ་ལས་དྲུག་ཚང་པར་བྱས་ལ་བྱང་བུ་དང་། བསྲེག་རྫས་རྣམས་དུས་གཅིག་ཏུ་བསྲེག་པར་བྱ་བ་གདམས་པ་ཡིན་ཏེ། རྒྱུད་ལྟར་དུ་བཤད་པའོ། ། དྲག་པོའི་བསད་ཐབས་དགུ་སྟེ། ཡང་ཤིང་ཤུན་ལ་ལིངྒཱ་བྲི། བསྭེ་ཤིང་ལ་མེ་སྦར་ཏེ་བསྲེག་ན་དགྲ་བོ་དེ་ལོ་དུས་ལ་འཆིའོ། །
ཡང་ཞིང་གི་པགས་པ་ལ་དུག་ཁྲག་གིས་ལིངྒཱ་བྲིས་ཏེ་བསྲེག་ན་ཐང་ཅིག་གིས་བརླག་པར་བཤད་དོ། ། ཡང་ཤིང་ལོ་གྲོག་མའི་ས་བོང་བུའི་ཆུས་སྦྲུས་ཏེ་ལིངྒཱ་བྱས་ནས་བསྲེག་ན་སངས་རྒྱས་ཀྱང་འཆིའོ། ། ཞེས་བཤད་དོ། ། གང་བྱེད་ཀྱང་བཟླས་ཚད་ནི། རྒྱུད་ལས། ཕོ་ལ་བརྒྱ་རྩ་བརྒྱད་དུ་བཤད། ། མོ་ལ་ཉི་ཤུ་ཅོ་གཅིག་བྱ། ། ནམ་གྱི་གུང་དང་ཉིན་གུང་ལ། ། དུས་ཚོད་མ་ནོར་བསྲེག་པར་བྱ། ། ཞེས་པས།
ཡང་རྟ་ཁྲག་དང་དུག་བསྲེས་པས་ཤིང་ཤུན་ལ་ལིགི་བྲིས་ཏེ་སྤྲུ་ཤིང་ལ་མེ་སྦར་ཏེ་བསྲེས་ན་ལྷའང་འགས་ཏེ་འཆི་བར་འགྱུར་རོ། ། ཡང་དུར་ཁྲོད་རས་ལ་ཁྲག་གིས་ལིངྒཱ་བྲིས་ཏེ། སེང་ལྡེང་གི་མེ་ལ་བསྲེག་ན་སྐད་ཅིག་གིས་འཆི་བར་འགྱུར་རོ། ། ཡང་དགྲའི་དྲི་མ་དྲུག་ལ་ལིངྒཱ་བྱ། དུར་ཁྲོད་རས་ལ་མིང་རིས་བྲི། ། སྙིང་གར་བཅས་པའི་སྦྱིན་སྲེག་བྱ། ། འདི་ནི་སངས་རྒྱས་གདན་ལ་འདྲེན། ། ཞེས་སོ། ། ཡང་ཤིང་ཤུན་ནག་པོ་ལ་ལིངྒཱ་བྲིས་ཏེ། དུར་ཁྲོད་ཤིང་བུ་ལ་མེ་སྦར་ཏེ་སྔགས་བཟླས་ན།
ཐང་ཅིག་ཡུད་ཅིག་གིས་འཆི་བར་འགྱུར་རོ། ། ཡང་གསང་རྒྱུད་ལས། མཚན་མ་དུམ་བར་དུམ་བུར་གཏུབ། ། དེ་ཡི་དུམ་བུ་རེ་རེ་དང་། ། གོ་རོ་ཙ་ན་ཙིཏྟར་བཅས། ། མི་དབང་གྲིས་བསད་ཤ་ཁྲག་དང་། ། དེ་སྟེང་རོ་ཤིང་མེ་བཏང་ནས། ། དུག་གི་ཤིང་བུ་ཡམ་ཤིང་དང་། ། བདུད་རྩི་སྦྱར་ལ་སྲེག་གྱུར་ན། ། ལྷ་ཡང་བརླག་འགྱུར་ཐེ་ཚོམ་མེད། །
ཅེས་བཤད་པས། — 185 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། རྒྱུད་ནས་གསུངས་པ་ལ། པདྨ་རྒྱལ་པོས་གདམས་པ་བསྟན་པ་ཡིན་ནོ། ། སྦྱིན་སྲེག་ཚར་རོ། ། རྡོ་རྗེ་ཕུར་པའི་ཟོར་ཐུན་འདི་ལ་བདུན་ཏེ། གསང་རྒྱུད་ལས། ཕུར་ཐུན་མདའ་ཐུན་དུག་ཐུན་དང་། ། ཁྲག་ཐུན་ཡུངས་ཐུན་མཚེ་ཐུན་དང་། ། རྡོ་ཐུན་རྣམ་པ་བདུན་ཞེས་བྱ། །
བསད་པའི་ལས་རྣམས་ཀུན་ལ་ཤིས། ། ཞེས་གསུངས་པ། དེ་ཡང་དལ་ཁྲུ་གང་གྲུ་བཞི་ལ། དཀྱིལ་དུ་གྲུ་གསུམ་ནག་པོ་སོར་ཉི་ཤུ། དཔངས་དང་ཞེང་ལ་སོར་གསུམ་བྱ། ཟུར་ལ་རྡོ་རྗེ་རྒྱ་གྲམ་བྲི། རོ་སོལ་དང་བདུད་རྩིས་བྱུགས་ལ། ཁ་ཁྱེར་ལ་ལྕགས་ཀྱུ་བྲི། ཕྱིར་ཙཀྲ་རྩིབས་བརྒྱད་འོད་དང་བཅས་པ་བྲི། དེ་ལ་རྫས་དགོད་པ་ནི།
ལྷོ་རྩིབས་ལ་མདའ་འུག་པ་མ་ལ་དུག་ཁྲག་བྱུགས་ལ། གཤིན་རྗེ་དེ་ལ་བསྐྱེད་ལ་གཟུག ཤར་རྩིབས་ལ་ཁྲའི་མདའ་ལ་གུ་གུལ་བྱུགས་ལ། རྣམ་པར་རྒྱལ་བ་བསྐྱེད་ལ་གཟུག བྱང་རྩིབས་ལ་སྲིན་བྱའི་སྒྲོ་ཅན་ཚིལ་ཆེན་བྱུགས་ལ། བདུད་རྩི་འཁྱིལ་བ་བསྐྱེད་ལ་གཟུག ནུབ་རྩིབས་ལ་བྱ་རོག་སྒྲོ་ཅན་ཚིལ་ཆེན་བྱུགས། རྟ་མགྲིན་དུ་བསྐྱེད་ལ་གཟུག དེ་རྣམས་ལ་མདེའུ་དུག་ཤིང་ལ་བྱའོ། ། དེ་རྣམས་ལ་དབང་བྱིན་རླབས་བྱའོ། །
ཕུར་ཐུན་དང་སྦྲགས་ན་མདེའུ་རྣམས་ཕུར་པ་མཚོན་དངོས་ལེགས་པར་དོད་པ་བྱེད་ལ། སྲས་མཆོག་ཏུ་བསྐྱེད་ལ་དབང་བྱིན་བརླབ་བྱ། ངར་བླུད་དོ། ། ཐོད་ངན་ནང་དུ་ཐུན་རྫས་བདུན་པོ་ཐམས་ཅད་བསག སྤྲུལ་པའི་ཚོགས་སུ་བསྒོམ། ཕུར་པ་རྣལ་འབྱོར་པའི་མདུན་དུ་བྱའོ། ། ཚོགས་དང་གཏོར་མ་བཤམ་ལ་བསྒྲུབ་པར་བྱའོ། ། རྟགས་བྱུང་བ་དང་ཟོར་ཐུན་རྡེག་པ་ནི་གསང་རྒྱུད་ལས། གསེར་སྐྱེམས་ལེགས་པར་བཏང་བར་བྱ། ། མ་ཉེས་དཔང་གཟུག་ལས་རྣམས་བསྒོམ། །
རྡོ་རྗེའི་གླུ་ནི་དྲག་ཏུ་བླང་། ། ལྷོ་ཕྱོགས་ཁ་བལྟས་ཧ་ཧས་གདབ། ། རྐང་པ་གཡས་པ་བག་ཙམ་བསྐུམ། ། གཡོན་པ་རབ་ཏུ་བགྲད་ལ་འཕང་། ། ཞེས་སོ། ། དེ་ཡང་ཐག་ཉེ་ན་མཁར་ཁྱིམ་མམ་དུར་ལ་འཕང་། ཐག་རིང་ན་བྱང་རིའམ་མཐོན་པོའི་བྲག་ཁར་འཛེགས་ལ་ཟོར་ལམ་བསལ་ལ་འཕང་ངོ་། ། ཐུན་དང་ཡུངས་ཀར་ཐམས་ཅད་མདའ་ཡི་སྟེང་དུ་བླུགས་ལ་འཕངས། ཁྲག་གི་མདའ་ཐུན་བྱེད་ན། ཁྲག་སྣ་མདའི་ནང་དུ་བླུགས་ལ།
སྤྲ་ཚིལ་གྱིས་ཁ་བཅད་ལ་ཁྲག་གི་བུད་མེད་དུ་བསམ་ལ་འཕང་ངོ་། ། ཡང་དུག་གི་མདའ་ཐུན་ནི། དུག་ཤིང་ལ་ཞིང་ལྤགས་ཀྱི་སྒྲོ་བསྐྱོན་པའམ། དུག་སྣ་ཐམས་ཅད་མདའ་ལ་ཐང་ཆུས་བཀུས་ལ། སྔགས་དྲུག་བཟླས་ལ་རྟགས་བྱུང་བ་དང་འཕངས་ཏེ་ཐམས་ཅད་འཇོམས་པར་བྱེད་དོ། ། ཡང་སྔགས་ཀྱི་དུག་མདའི་ཐུན་བྱེད་ན། རང་རང་གི་སྔགས་མང་དུ་བཟླ། ཡུངས་ཀར་ལ་བསྔགས་ལ་མདེའུའི་ནང་དུ་བླུགས་ལ་འཕང་ངོ་། ། གོང་ལྟར་བདེན་པ་བདར་བ་ཀུན་ལ་གཅེས་སོ། ། དགྲ་བརླག་པར་ཐེ་ཚོམ་མེད་དོ། །
ཡང་དུག་ཐུན་ནི་རྒྱུད་ལས། ཐོད་པ་གླིང་དྲུག་ནག་པོའི་ཕྱོགས། ། གདོང་ཅིག་ཐོད་ཅིག་དེ་ལ་བྱུག ། བོང་ང་ལྕགས་ཚེར་རེ་ལྕགས་པ། ། སྤྱང་དུག་— 186 — ༄༧། ། ཕུར་འགྲེལ་འབུམ་ནགཐར་ནུ་སྐེ་ཚེ་དང་། ། གླང་ཆེན(རིབོང)སྙིང་དང་ཆུ་སྲིན(སྲམ)སྙིང་། ། གདུག་པའི་ཚོགས་རྣམས་བཀུག་ལ་བསྟེམ། ། ཧ་ལའི་དུག་ཆེན་འབར་བར་བསམ། །
ཞེས་པ་དེ་ལ་བཟླས་པ་མང་པོ་རྫོགས་པ་དང་། ཟོར་དུ་བརྡེག་སྟེ། རྒྱུད་ལས། གྲོང་དང་གྲོང་ཁྱེར་ཆེན་པོའམ། ། ཡུལ་ཕྱོགས་དུར་དང་ལྷ་རྟེན་ལ། ། དེ་ལ་འཕངས་པར་བྱ་བ་ཡིན། ། དེ་ཡིས་བརླག་པར་ཐེ་ཚོམ་མེད། ། ཅེས་སོ། ། ཡང་རབས་ཆད་ནག་པོའི་ཐོད་པར་དམེ་ཁྲག་གི་གཞི་བླངས་ལ། ཁྲག་སྣ་བརྒྱ་རྩ་བརྒྱད་ཀྱིས་བཀང་བ་དལ་གྱི་དབུས་སུ་བཞག
བསྙེན་སྒྲུབ་ཚང་པ་དང་། སེང་ལྡེང་གི་འཁར་བ་ཐོགས་ལ། རས་ཆེན་གྱིས་གཡབ་ཅིང་། མ་མོ་རྦད་པའི་སྙིང་པོ་བཟླས་ལ་ཟོར་དུ་བརྡེག་སྟེ་བརླག་པར་ཐེ་ཚོམ་མེད་དོ། ། ཡང་གཏོར་ཟོར་བྱེད་ན། ཁྲག་གི་གཏོར་མ་བྱས་ལ། སྔགས་མང་དུ་བཟླས་ཏེ་ཁྲག་ཐུན་གྱི་ལས་ལྟར་བྱས་ན། རྒྱུད་ལས། གྲོང་ལ་གཏོར་ན་མི་ནད་དང་། ། ཕྱུགས་ནད་སྣ་ཚོགས་འབྱུང་བར་འགྱུར། །
དུར་ལ་གཏོར་ན་ནད་འཁྲུགས་དང་། ། ཐ་མ་རབས་སུ་ཆད་པར་འགྱུར། ། ཞེས་སོ། ། ཡང་ཡུངས་ཐུན་ལ། དང་པོ་ཡུངས་ཀར་ཡུངས་ནག་བྱིན་གྱིས་བརླབས་ལ། ཐོད་བའི་ནང་དུ་དུར་ཁྲོད་ཀྱི་ས་བླུག སྡོང་པོ་རྐང་གཅིག་པ་བཏོན་པའི་ཤུལ་དུ་བཅུག བདུད་རྩི་ལྔས་བྲན། རྔ་མོའི་བྲུན། ཕག་བྲུན།
ཁྱི་སྤྱང་གི་བྲུན་ལས་བསྐྱེད། དེ་སྨིན་པ་དང་ཐོད་པར་བླུག བདུད་རྩི་ལྔ་དང་དུག་ཁྲག་གིས་བྲན། དེ་ནས་བསྔགས་ལ་འཕངས་ཏེ། གསང་རྒྱུད་ལས། གང་དམིགས་པ་དེ་བརླག་འགྱུར། ། དུར་ལ་བརྒྱབ་ན་ཁྲག་འཁྲུགས་འབྱུང་། ། ཀླུ་ལ་བརྒྱབ་ན་མཛེ་ནད་འབྱུང་། ། མཁར་ལ་བརྒྱབ་ན་གྲོང་བརྡལ་འཇིག ། མི་ནད་རྟ་ནད་གླང་ཆེན་འཆི། །
ཡུངས་ཐུན་ཞེས་ནི་དེ་ལ་བྱ། ། ཞེས་སོ། ། དེ་ཡང་མཚེ་ཟོར་དང་རྡོ་ཟོར་ནི་ལས་ཐམས་ཅད་ལ་འཇུག་པ་ཡིན་པས། རྒྱུད་ལས། མཚེ་དང་རྡོ་ཐུན་གདུག་པ་ལ། ། རབ་ཏུ་བསྔགས་ལ་དེ་ཉིད་བརྡེག ། དེ་ཡིས་ཐལ་བར་བརླག་པར་འགྱུར། ། དེ་ལྟར་གཅིག་ལ་ཀུན་ཚང་དང་། ། སོ་སོར་བྱས་ཀྱང་འདྲ་བར་ཏེ། ། དེ་ལྟར་ཐུན་ནི་བདུན་པོ་ཀུན། །
གཅིག་ལ་གཅིག་བརྟེན་རབ་གསལ་བས། ། མཁས་པ་རྣམས་ཀྱིས་ཤེས་པར་གྱིས། ། ཞེས་སོ། ། ཡང་བདག་ཉིད་ཆེན་མོའི་ཟོར་བདུན་ནི། ཐོད་ཟོར་ནི་རབས་ཆད་ནག་པོའི་ཐོད་པ་བླ་འོག་མ་བྲལ་བར། མི་ཁྱི་རའི་ཁྲག ཐར་ནུ་སྤྱང་དུག་བཙན་དུག་བསྔགས་ལ་འཕངས། ཁྲག་ཟོར་ནི། ཐོད་ངན་ནམ། དགོ་ནུ་གཡས་པའམ།
ཡང་ན་སྣ་མ་ཕུག་པ་གཉའ་མ་སྐྱེས་པའི་གཡས་པར་ཁྲག་གསུམ་བསྔགས་ལ་འཕང་ངོ་། ། མདའ་ཟོར་ནི། སྨྱུག་ཚིགས་བདུན་ལ་ལྟས་ངན་སྒྲོ་བསྐྱོན་ལ་འཕང་། མཚེ་ཟོར་ནི། བྲག་ནག་ལས་སྐྱེས་པའི་མཚེ་ལ་ཡུངས་ཀར་གྱི་རྐང་བཤད་བལ་ཚོན་གྱིས་དཀྲིས་ལ་འཕང་ངོ་། ། རྡོ་ཟོར་ནི། རྡོ་ནག་པོ་དགུ་བླངས་ལ་བསྔགས་ལ་འཕང་། ཡུངས་ཀར་རྐང་བཤད་བལ་ཚོན་གྱིས་དཀྲིས་ཏེ་འཕང་བ་— 187 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ནི་ཡུངས་ཟོར། སྦང་ཟོར་ནི།
སྦང་མ་ལ་བལ་ཚོན་གྱིས་བཀབ་ལ་འཕང་ངོ་། ། སྤྱིར་ཟོར་གང་བྱེད་ཀྱང་བཤན་པ་ནི། ཕྱོགས་བཞི་མཚམས་བརྒྱད་དུ་གཟས་པ་པོ་ལ་ག་ཉ་དང་བསེ་ཁྲག་གིས་བྱ། རུའམ་ཐོད་པའི་ཁྲག་ལ་བསྔགས་ལ་འཕངས་ཏེ་ཐོད་པའམ་རུའི་ཁ་རྩེ་གཉིས་གཡས་སུ་ཁྲག་དར་ཕྱར་བ་འདྲ་བའི་རླངས་པ་འདྲ་བ་བྱུང་ན་དགྲ་མ་ལུས་འཆི་བས་དུས་གདབ་པའོ། ། རུ་རྩེ་གཡོན་དུ་དགྲ་སར་སོང་། ཁྲག་ཚུར་བྱུང་ན་དགྲའི་ཕོ་རབ་གསུམ་ལ་འོང་། རུ་རྩེ་ཁྲག་གསུམ་གཡས་སུ་ཡོ་ན་མཐུ་བཟློག་པ་ལ་འབྱུང་ངོ་། ། རུ་རྩེ་གཉིས་གཡས་སུ་སོང་ནས་ཁྲག་འཐུང་ན་དགྲ་བོའི་ནོར་ལ་གོད་འོང་ངོ་། ། རུ་གཡོན་དུ་ཁ་རྩེ་ཁྲག་གསུམ་དགྲ་སར་སོང་ན་མོ་རབ་གཅིག་ལ་འོང་ངོ་། ། རུས་གཡོན་དུ་ཁ་རྩེ་སོང་ནས་ཁྲག་འཐུང་ན་དགྲའི་འོག་རྟ་དང་བྲན་ལ་འོང་ངོ་། །
བཟློག་པ་བརྩི་བ་ནི་དུ་ཁ་རྩེ་ཁྲག་གསུམ་རང་སར་ཚུར་ལོག་ན་སྒྲུབ་པ་བསྐྱར་དགོས། ཚེ་ཆོག་བྱ། རུ་ཁ་རྩེ་རང་སར་བྱུང་ཁྲག་ཕར་སོང་ན་གསུམ་བསྐྱར་ན་ཐུབ་འོང་། རུ་ཁ་རྩེ་རང་སར་གཡོན་དུ་ལོག ཁྲག་འཐུང་ན་ནོར་གོད་ཡོང་། ནུ་ཁ་རྩེ་ཁྲག་གསུམ་གཡོན་དུ་ལོག་ན་སྤུན་ནམ་ཉེ་དྲུང་ལ་འོང་། རུ་གཡོན་དུ་ཁ་རྩེ་ཁྲིག་གསུམ་རང་སར་བྱུང་ན་རང་གི་མོ་རབ་གསུམ་མམ་གཅིག་ལ་འོང་ངོ་། ། འཕང་བ་ཟོར་གྱི་གནད་ཚར་རོ། ། མནན་བསྲེག་འཕང་གསུམ་གྱིས་ལས་ཀྱི་མཇུག་བསྡུ་བ་སྟེ། ཁོག་དོན་དྲུག་པ་ཚར་རོ། །
ཨེ་མ་ཧོ། བླ་མེད་རྒྱུད་ཀྱི་མན་ངག་རྩ་ཐུར་འདི། ། མི་འགྱུར་རྟོགས་པའི་རྒྱལ་པོའི་རྒྱ་ཡིས་བཏབ། ། མགོ་མཇུག་མེད་པར་མན་ངག་གསུ། མ་གྱིས་ཁྱབ། ། སྐབས་ཀྱི་འགྲེལ་བ་དོན་གྱི་ཁོག་ཏུ་བསྒྲིལ། ། མན་ངག་གཟེར་གྱིས་སྟོད་སྨད་གཉིས་སུ་ཕྱེ། ། དོན་གྱི་ཁོངས་ནས་བཀྲལ་ནས་གདམས་པ་བསྡེབས། ། རྩ་བ་གཅིག་ཏུ་དྲིལ་ནས་གནད་ཀྱི་གཟེར་གེགས་བཀྲོལ། ། ལྔ་བཅུ་རྩ་གཅིག་སྤྲོ་བསྡུའི་ཡི་གེ་ཧཱུཾ། །
ཐེག་དགུ་རྣམ་དག་ཡི་གེ་ཨ་ཡིག་དགུ ། སྤྲོས་དང་བརླག་པར་བྱེད་པའི་སུམ་ཅུ་རྩ་བཞི་ཕཊ། ། ཡེ་ཤེས་ལྔ་ལྡན་ཡིག་འབྲུ་བཅུ་གཉིས་ཨོཾ། ། སྟོད་ལས་སྨད་ལས་ཕྲིན་ལས་སོ་སོར་གདགས། ། དཀྱུས་ཀྱིས་གཅོད་པ་དཀྱུས་དྲུག་བཀྲོལ་བ་ཡིན། ། ཁོག་དོན་དྲུག་པ་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྒྱུད་ཀྱི་ཐེམ་སྦྱོར་བཅུ་ལས། གླེང་གཞི་རྣམ་པ་གསུམ་ནི་གོང་དུ་བཤད་ཟིན་ཏོ། ། མཚན་ཉིད་རྣམ་པ་གསུམ་གྱིས་དོན་གྱི་ཤན་དབྱེ། །
ཞེས་པ་ལས། ཁ་ཅིག་ལས་མཚན་ཉིད་རྣམ་པ་བཞི་ཞེས་བཤད་ཀྱང་། མཚན་ཉིད་གསུམ་ལས་མེད་དོ། ། ཕུར་པའི་མཚན་ཉིད་ནི་ཕུར་པའི་རྒྱུ་བཞི་དང་བཟློས་པའི་ཕྱིར། ཡང་ཡང་བཤད་པ་མི་རིགས་པའི་ཕྱིར། དེའང་གསུམ་པོ་གང་ཞེ་ན། དལ་གྱི་མཚན་ཉིད། སྔགས་ཀྱི་མཚན་ཉིད། རྫས་ཀྱི་མཚན་ཉིད་དོ། ། — 188 —
༄། །ཕུར་འགྲེལ་འབུམ་ནགདང་པོ་ལ་ལྔ་སྟེ། ཆོས་ཉིད་སྤྱིའི་དལ། ཆོས་ཅན་རང་གི་དལ། བསྒོམ་པ་ཏིང་ངེ་འཛིན་གྱི་དལ། སྦས་པ་གསང་བའི་དལ། བྲི་བ་གཟུགས་བརྙན་གྱི་དལ་ལོ། ། དང་པོ་ཆོས་ཉིད་སྤྱིའི་དལ་ནི། ཆོས་ཀྱི་སྐུའི་དལ་ཡུམ་ཆེན་མོ་ལ་སྲས་ཕྱོགས་བཅུའི་བུདྡྷཱས་བསྐོར་བ་དང་། ལོངས་སྤྱོད་རྫོགས་སྐུའི་དལ་རྣམ་སྣང་ལ་འཁོར་ས་བཅུའི་བོ་དྷི་ས་ཏྭས་བསྐོར་བ་དང་། སྤྲུལ་པའི་དལ་ཤཱཀ་ཐུབ་ལ།
འཁོར་རིགས་དྲུག་གིས་བསྐོར་བ་གསུམ་མོ། ། གཉིས་པ་ཆོས་ཅན་རང་གི་དལ་ནི། ཆོས་ཉིད་སྟོང་ཉིད་དཀྱིལ། རིག་པ་ཡེ་ཤེས་ཀྱི་འཁོར། དེར་རིག་པ་ཡེ་ཤེས་ཀྱི་ཕུར་པ་བསྒྲུབ། གསུམ་པ་སྒོམ་པ་ཏིང་ངེ་འཛིན་གྱི་དལ་ནི། རང་གི་རིག་པ་ལྷར་གསལ་བ་དཀྱིལ། ཁྲོ་བོ་ཁྲོ་མོར་སྣང་བ་འཁོར། དེར་ཐུགས་རྗེ་སྤྲུལ་པའི་ཕུར་པ་བསྒྲུབ། བཞི་པ་སྦས་པ་གསང་བའི་དལ་ནི།
ཡབ་ཡུམ་གྱི་རྡོ་རྗེ་པདྨ་ནི་དཀྱིལ།

བདེ་ཆེན་དགའ་བཞིའི་འཁོར། དེར་གསང་བ་བྱང་ཆུབ་སེམས་ཀྱི་ཕུར་པ་བསྒྲུབ། ལྔ་པ་གཟུགས་བརྙན་གྱི་དལ་ལ་གཉིས་ཏེ། རིགས་བསྡུས་ཀྱི་དལ་དང་། རིགས་བྱེ་བྲག་པའི་དལ་ལོ། ། དང་པོ་ལ་ལྔ་སྟེ། བསྙེན་པའི་དལ་དང་། སྒྲུབ་པའི་དལ་དང་། མཱ་ར་ཡ་བསད་པའི་དལ་དང་། དབང་གི་དལ་དང་། སྲུང་བའི་དལ་ལོ། །
དང་པོ་བསྙེན་པའི་དལ་རྩིབས་བརྒྱད་པ་སྟེ། རྡོ་རྗེ་ཁྲོས་པ་རྩ་བའི་རྒྱུད་ལས། མི་འགྱུར་གྲུ་གསུམ་ཨེ་ཡི་གནས། ། ཟླ་གམ་དམར་པོ་དབང་གི་ཚུལ། ། སྟོང་ཉིད་རྡོ་རྗེའི་བྲག་གིས་གཏམས། ། ཕྱི་རོལ་འཁོར་ལོ་སེར་པོ་ནི། ། རྩིབས་བརྒྱད་མུ་ཁྱུད་ཐོད་པར་བསྟན། ། དེ་ནི་བསྙེན་པའི་དལ་ཡིན་ནོ། ། ཞེས་སོ། ། གཉིས་པ་སྒྲུབ་པའི་དལ་ནི།
རྒྱ་མདུད་འདེགས་པ་སྟེ། རྒྱུད་ལས། རྒྱ་མདུད་ལྟ་བུའི་ནག་པོ་ལ། ། མཐིང་ནག་གྲུ་གསུམ་འབར་བ་དགུ། ། ངེས་པར་སྒྲུབ་པའི་ད་ལའོ། ། ཞེས་སོ། ། གསུམ་པ་བསད་པའི་དལ་ནི། རྒྱུད་ལས། གྲུ་གསུམ་ཉི་ཤུ་རྩ་གཅིག་པ། ། དྲག་པོ་བསད་པའི་དལ་ཡིན་ནོ། །
ཞེས་སོ། ། བཞི་པ་དབང་གི་དལ་ནི། རྒྱུད་ལས། རྩིབས་བརྒྱད་ཟླ་གམ་ལྟ་བུ་ཡིན། ། དབང་གི་ད་ལ་ཡིན་པར་བཤད། ། ཅེས་སོ། ། ལྔ་པ་སྲུང་བའི་དལ་ནི། རྒྱུད་ལས། མེ་རླུང་འཚུབས་པ་འཇིགས་ཚུལ་ཅན། ། དམ་ཅན་ལས་ཀྱི་ད་ལ་ཡིན། །
ཅེས་སོ། ། གཉིས་པ་རིགས་བྱེ་བྲག་གི་དལ་ནི་གསུམ། ཁྲོ་བོ་སོ་སོའི་དཀྱིལ་འཁོར་ནི། ཁྲོ་བོ་བཅུ་ལ་དལ་བཅུ་གསང་རྒྱུད་ནས་བཤད། མགོ་བརྙན་སོ་སོའི་དལ་ནི། མགོ་བརྙན་ཉི་ཤུ་ལ་དལ་ཉི་ཤུའོ། ། མ་མོ་སོ་སོའི་དལ་ནི། ཕུར་སྲུང་བཅུ་གཉིས་ལ་དལ་བཅུ་གཉིས། སིང་ཧ་བརྒྱད་ལ་དལ་བརྒྱད། གོའུ་རཱི་བརྒྱད་ལ་དལ་བརྒྱད།
དབང་ཕྱུག་མ་ཉེར་བརྒྱད་ལ་དལ་ཉེར་བརྒྱད། དེ་རྣམས་གསང་རྒྱུད་ནས་བཤད་དོ། ། སྤྱིར་དལ་ཐམས་ཅད་གཙོ་བོ་འཕོས་པར་འགྱུར་བ་ཡིན། རིགས་བསྡུས་དཀྱིལ་འཁོར་ལ་ལྷ་གྲངས་ལྔ་བཅུ་ཅོ་གཅིག་ཡོད་པས་དལ་ལྔ་བཅུ་རྩ་གཅིག་ཏུ་འགྲོའོ། ། དལ་ལྔ་— 189 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བཅུ་རྩ་གཅིག་པ་ལ་ལྷ་ཉིས་སྟོང་ཕྱེད་དྲུག་བརྒྱ་དང་གཅིག་ཡོད་དོ། ། གཙོ་བོ་འཕོས་པས། དལ་ཀྱང་ཉིས་སྟོང་ཕྱེད་དྲུག་བརྒྱ་དང་གཅིག་ཡོད་དོ། ། དལ་དང་དབང་བསྐུར་དུ་འབྲེལ་བ་ཡིན་པས་དབང་བཞི་ཡོད་པ་དེ་ཙམ་བཞི་འགྱུར་དུ་བརྩིའོ། ། དབང་དང་རབ་གནས་སུ་འབྲེལ་བས་དེ་ལ་སྐུའི་རབ་གནས།
གསུང་གི། ཐུགས་ཀྱི་རབ་གནས་ཏེ་དེ་ཙམ་སུམ་འགྱུར་རོ། ། རབ་གནས་དང་སྦྱིན་སྲེག་ཏུ་འབྲེལ་བས། སྦྱིན་སྲེག་ལ་ཞི་རྒྱས་དབང་དྲག་བཞི་ཡོད་པས་དེ་ཙམ་བཞི་འགྱུར་རོ། ། སྦྱིན་སྲེག་ལས་ཚོགས་དང་འབྲེལ་བས་ལས་བཞི་ལ་དེ་ཙམ་བཞི་འགྱུར་རོ། ། ལས་ཚོགས་དངོས་གྲུབ་དང་འབྲེལ་བ་ཡིན་ལ། དངོས་གྲུབ་ལ་གྲུབ་ཆེན་བརྒྱད་ཡོད་པས་དེ་ཙམ་བརྒྱད་འགྱུར་རོ། ། དེ་ནི་རྡོ་རྗེ་ཕུར་པའི་བརྗོད་བྱ་ནམ་མཁའ་དང་མཉམ་པ་ལས། དེའི་ནང་ནས་ཐིགས་བ་ཙམ་ཞིག་ཡིན་ཏེ། ནམ་མཁའི་ཐིགས་པ་ཤར་ཅེས་སོ། །
ས་ཆོག་སྟ་གོན་ལས་རྒྱལ་མཆོག་བསམ་གྱིས་མི་ཁྱབ་བོ། ། དེ་རྣམས་རྒྱུད་ལས་བཤད་དེ་དལ་གྱི་མཚན་ཉིད་ཚར་རོ། ། གཉིས་པ་སྔགས་ཀྱི་མཚན་ཉིད་ལ་བཞི་སྟེ། ངོ་བོ། ངེས་ཚིག དབྱེ་བ། བསྡུ་བའོ། ། དང་པོ་ངོ་བོ་ནི། བདེ་བར་གཤེགས་པའི་ཐུགས་ཡིག་འབྲུར་གནས་པས་ཡི་གེ་ནུས་པ་མཐུ་རྩལ་ཅན་ནོ། ། ངེས་ཚིག་ནི།
བྱིན་རླབས་མངོན་དུ་འབྱིན་པས་ན་སྔགས་ཞེས་བྱའོ། ། དབྱེ་ན་གསུམ་སྟེ་གསང་སྔགས། རིག་སྔགས། གཟུངས་སྔགས་སོ། ། དེ་ཡང་ལྷ་ཕོ་ལ་གསང་སྔགས། མོ་ལ་རིག་སྔགས། ལྷ་ཕོ་མོ་སྤེལ་མའི་གཟུངས་སྔགས་སོ། ། འདིར་ནི་རྒྱུ་མ་ནོར་བ་རྩ་བའི་སྔགས། བསྐྱེད་པ་རྐྱེན་གྱི་སྔགས། བཟླས་པ་ལས་ཀྱི་སྔགས་གསུམ་ལ་ངོས་བཟུང་ངོ་། །
བཞི་པ་བཏུ་བ་ལ་གསུམ་སྟེ། དང་པོ་སྔགས་དག་པར་བྱ་བའི་དོན་དུ་བཏུ། བཏུས་པའི་སྔགས་ཀྱི་རྣམ་པར་དབྱེ་བ། ནུས་པ་མཐར་དབྱུང་བར་བྱ་བའི་ཕྱིར་བཟླ་ཐབས་སོ། ། དེ་ཡང་སྔགས་བཏུ་བའི་གཞི་ནི་ཨཱ་ལི་ཀཱ་ལིའོ། ། བཏུ་ཐབས་ནི། ཀཱ་ལི་ལས་ལུས་བཏུ་བ། ཨཱ་ལི་ལས་ཡན་ལག་བཏུ་བ། དེའང་ཚིགས་བཅད་ལས་བཏུ་བ། སྤེལ་མ་ལས་བཏུ་བ།
རེ་མིག་ལས་བཏུ་བ། འཁོར་ལོ་བཏུ་བ། གྲངས་ལས་བཏུ་བ། དབྱིབས་ལས་བཏུ་བ་སྟེ། དེ་རྣམས་ལས་མི་འདའོ། ། གཉིས་པ་རྣམ་པར་དབྱེ་བ་ལ་བདུན་ཏེ། སྦྲུལ(ཨོཾ་དང་སྭཱ་ཧཱ་ཡོད་པ)མགོ་མེད(སྨྲ་མེད་པ)མཇུག་མེད(སྙ་ཧཱ་མེད་པ)། བཏུས་པ(གཉིས་ཀ་མེད་པ)སྐུ(ཨོཾ)གསུང(ཨཱཿ)ཐུགས་ཀྱི(ཧཱུཾ)སྔགས་སོ། ། གསུམ་པ་ནུས་པ་དབྱུང་བར་བྱ་བའི་ཕྱིར་བཟླ་ཐབས་ལ་གསུམ་སྟེ། རྒྱུད་ལས།
རྗེས་སུ་དྲན(བུདྡྷཱའི་དྲུང་དུ་ཁས་བླངས་པ)པའི་སྙིང་པོ་དང་། ། རང་དབང་མེད་པའི་སྙིང་པོ་དང(དཀྲུགས་པ་དང)། ། ཙིཏྟ་སྲེག་བྱེད་སྙིང་པོ་སྟེ(ཟློག་པ)། ། དེ་གསུམ་བཟླས་པར་གྱུར་པ་ན། ། རྡོ་རྗེའི་སྐུ་ཡང་འཇིག་པར་འགྱུར། ། ཞེས་བཤད་པས། — 190 — ༄༧། ། ཕུར་འགྲེལ་འབུམ་ནགདང་པོ་རྗེས་སུ་དྲན་པ་ནི་རྣལ་མ་སྟེ་བསྙེན་པར་བཟླས་པའོ། ། རང་དབང་མེད་པ་ནི་དཀྲུགས་པ་སྟེ་བསྒྲུབ་པའོ། །
ཙིཏྟ་སྲེག་བྱེད་ནི་བཟློག་ནས་བཟླས་པ་སྟེ་བསད་པའོ། ། སོ་སོར་བཟླས་པ་ནི་ཟངས་མོའོ(ཟང་ལ་ཟེར)། ། བསྡོམས་ནས་བཟླས་པ་ནི་དྲིལ་བའོ། ། རྒྱུད་ལས། བསྙེན་པའི་དྲིལ་གཏོར་མན་ངག་དང་། ། སྒྲུབ་པའི་དྲིལ་གཏོར་མན་ངག་དང་། ། སྦྱོར་བ་དྲིལ་གཏོར་མན་ངག་དང་། ། སོ་སོར་ཉིད་དུ་ཤེས་པར་བྱ། ། ཞེས་པས། སྔོན་དུ་དྲིལ་ལ་བཟླས།
དེ་ནས་རྟགས་གང་ཉེ་བ་རེ་ལ་རྐང་ཐོན་དུ་བྱེད་པ་ཡིན་ཏེ། དེས་དྲིལ་སྒྲུབ་པ་དང་རྐྱང་སྒྲུབ་རྟགས་དང་སྦྱར་བས་ཤུགས་ལ་འོང་བ་ཡིན། དེ་ཡང་བཟླས་པ་དང་པོ་ནི། རྒྱུད་ལས། སྡོང་བོ་ལྟ་བུའི་སྔགས་ཀྱི་སྦྱོར་བ་དང་། ། སྤྲུ་གྲི་ལྟ་བུའི་སྔགས(དབུ་མེད་དུ་བཟླས་པ)ཀྱི་སྦྱོར་བ་དང་། ། མདུང་ཐུང(མགོ་ཅན)ལྟ་བུའི་སྔགས་ཀྱི་སྦྱོར་བ་དང་། ། མེ་དཔུང་ལྟ་བུའི་སྔགས(མཐའ་ཅན)ཀྱི་སྦྱོར་བ་དང་། ། རལ་གྲི་ལྟ་བུའི་སྔགས(མཱ་ར་ཡ་རྦད)ཀྱི་སྦྱོར་བ་དང་། ། སྦྲུལ་ནག(དུག་ཁྲག་སྔགས)ལྟ་བུའི་སྔགས་ཀྱི་སྦྱོར་བ་དང་། །
ཉི་ཟེར(འོད་འཕྲོ )ལྟ་བུའི་སྔགས་ཀྱི་སྦྱོར་བ་དང་། ། ཆུ་བོ(རྒྱུན་ཆད་མེད་པ)ལྟ་བུའི་སྔགས་ཀྱི་སྦྱོར་བ་བཟླ། ། ཞེས་པས། བཟླ་ཐབས་བརྒྱད་གསུངས་པའོ། ། གང་བཟླ་ན། རྒྱུད་ལས། རྒྱབ་རི་དམག་མི་ལྟ་བུའི་ཡིག་འབྲུ་དྲུག(ཨི་ཨི་ཨི་ཀ ཨུ་ཨུ་ཨུ་རྐྱང) ། འཁྲུལ་མེད་ལྷག་མེད་ཡིག་འབྲུ་དྲུག ། དབང་སྡུད(ཨུ་ནེེ་ཨུ་ནེ)འགུགས་པའི་ཡིག་འབྲུ་དྲུག །
རབ་ཏུ(སྟྭཾ་བྷ་ཡ)འཆིང་བའི་ཡིག་འབྲུ་དྲུག ། བརྡུང་ཞིང(བཛྲ་ཡཀྵ)རྡེག་པའི་ཡིག་འབྲུ་དྲུག ། བཟློག་ཅིང(རཀྵ་རཀྵ) གཤེད་དབབ་ཡིག་འབྲུ་དྲུག ། འཇོམས་ཤིང(མཱ་ར་ཡ)འབྲལ་བྱེད་ཡིག་འབྲུ་དྲུག ། དེ་རྣམས་ནི་དྷཱ་ཏི་ལྟར་སྒྲུབ་པའོ། ། ཡང་རྒྱུད་ལས། ཡིག་འབྲུ་དྲུག་པ་བསྲུང(རཀྵ་རཀྵ)བ་ཡིན། ། ཡིག་འབྲུ་དགུ་པ(ཀཱ་ཡ་ཝཱ་ཀ་ཙིཏྟ)མནན་པ་ཡིན། ། སྙིང་ཁྲག་འཕྲོག་པ་འབྲུ་དགུ་པ(མཱ་ར་ཡ་རྦད)། ། བསད(བཛྲ་ཀྲོདྷ)པའི་དྲག་སྔགས་འབྲུ་ལྔ་དང་། །
གཏུབ་པའི་ཡིག་འབྲུ་བཅུ་གཅིག(ནཱཤ་ཡ)པ། ། རླག་པར་བྱེད་པ་བཅུ་གཉིས(ཨ་ཀཪྴ་ཡ)པ། ། ཞེས་འདུས་པ་ལྟར་དུ་སྒྲུབ་པ་ཡིན་ནོ། ། ཡང་རྒྱུད་ལས། བཀའ་ཡི་འཁོར་ལོས་བསད་པ་དང་། ། ལུས་སྲོག་ཐལ་བར་བསད་པ་དང་། ། སྔགས་རྐང་བརྒྱད་ཀྱིས་བསད་པ་དང་། ། སྔགས་རྐང་དྲུག་གིས་བསད་པ་དང་། ། སྔགས་རྐང་གསུམ་གྱིས་བསད་པ་དང་། ། དྲེགས་བ་རང་གིས་བསད་པའོ། །
ཞེས་པ་ནི་བསྡུ་ཡིག་ལྟར་སྒྲུབ་པའོ། ། སྔགས་ཀྱི་མཚན་ཉིད་ཚར་རོ། ། གསུམ་པ་རྫས་ཀྱི་མཚན་ཉིད་ལ། གསང་རྒྱུད་ལས། ཆོས་ཉིད་རིག་པའི་ཕུར་པ་ལ། ། ཙནྡན་དཀར་པོས་གཞི་བླངས་ལ། ། ཨ་དུ་ར་དང་དུ་རུ་ཀ ། ཛཱ་ཏི་ཕ་ལ་བྱུག་པར་བྱ། ། མ་ཆགས་པདྨའི་ཕུར་པ་ལ། ། རང་བྱུང་མེ་ཏོག་དམར་པོ་དང་། །
ཨ་ཤོ་ལ་སོགས་བྱུག་པར་བྱ། ། — 191 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཞེས་པ་ལ་སོགས་པ་རྒྱ་ཆེར་བཤད་པས། དེ་ཡང་རིག་པ་ཡེ་ཤེས་ཀྱི་ཕུར་པའི་རྫས་ནི། ནོར་བུ་ཆུ་དྭངས་ལྟ་བུ་ཡིན། དེས་ཆུ་དྭངས་སྙིགས་འབྱེད་པ་ལྟར། རིག་པ་ཡེ་ཤེས་ཀྱིས་ཆོས་ཉིད་ཀྱི་གནས་ལུགས་དང་། གློ་བུར་གྱི་དྲི་མའི་རྟོག་པ་གཉིས་སོ་སོར་འབྱེད་པའོ། ། དེ་ཡང་རིག་པ་དྭངས་སྙིགས་ཕྱེ་ན་སྒོམ་ཤུགས་ལ་འོང་ངོ་། ། གཉིས་པ་ཐུགས་རྗེ་སྤྲུལ་པའི་ཕུར་པའི་རྫས་ནི།
མེ་ལོང་གཡའ་ཡོངས་སུ་དག་པ་ཡིན་ཏེ། མེ་ལོང་ནང་དུ་ཡི་དམ་གྱི་བྲིས་སྐུ་འཆར་དུ་བཅུག་ལ། དེ་ལ་བལྟས་པས་འཇའ་ཚོན་ལྟ་བུའི་ཉམས་སྐྱེ། དེ་ལ་ཡང་ཡང་བསླབ་ན་ལྷ་སྣང་སྟོང་དབྱེར་མེད་དུ་འཆར་རོ། ། བསྐྱེད་རིམ་བརྟན་པའི་ཚད་ནི། རང་གིས་མེ་ལོང་ལ་བལྟས་པས་མེ་ལོང་ནང་དུ་ལྷར་འཆར་བ་འོང་བའོ། ། དེ་ཙམ་ན་ཕྱི་ནང་སྣོད་བཅུད་ལྷའི་དལ་དུ་འཆར་བ་ཡིན་ནོ། ། གསུམ་པ་གསང་བ་བྱང་ཆུབ་ཀྱི་སེམས་ཀྱི་ཕུར་པའི་རྫས་ལ་བཞི་སྟེ། ཕྱག་རྒྱ་མ་འགུགས་པའི་རྫས། དབང་དུ་བསྡུ་བའི་རྫས།
རྩ་ཞན་ན་བཙལ་བའི་རྫས། ཕྱག་རྒྱ་མ་སྦ་བའི་རྫས་སོ། ། དང་པོ་ནི། སིནྡྷུ་ར་དང་དྷ་དུ་ར་བུད་མེད་ཀྱི་རཀྟ་ལུས་ལ་བཅང་བར་བྱའོ། ། གཉིས་པ་དབང་དུ་བྱ་བ་ནི། རང་གིས་དབང་དུ་སྡུད་བྱེད་ཀྱི་རྫས་དང་། སྲིན་ལག་གི་དྲི་མ་མངར་གསུམ་ལ་སྦྱར་ལ་ལྟོ་སྟོང་ལ་བཏང་ངོ་། ། གསུམ་པ་སྨན་ལྔ་པོ་བྱ་ཕོའི་སྒོ་ང་སེར་པོ་དང་སྦྱར་ལ་གསང་བའི་པདྨར་བཅུག་པས་རྩ་རྙེད་འོང་ངོ་། ། བཞི་པ་སྦ་བ་ནི། སོ་བྱ་རོག་པོའི་སྒྲོ་དང་།
ཁ་ཏའི་ཚང་གི་ཤིང་བུ། སྦ་བྱ་ལྐོག་དཀར་ཚང་གི་རྡེའུ་རྙེད་ན་སུས་ཀྱང་མི་མཐོང་ངོ་། ། བཞི་པ་འདུས་བྱས་རྫས་ཀྱི་ཕུར་པའི་རྫས་ལ་ལྔ་སྟེ། བསྙེན་པའི་རྫས། སྒྲུབ་པའི་རྫས། སྒྲུབ་པ་ཆེན་པོའི་རྫས། དགྲ་བགེགས་བསད་པའི་རྫས། བཀྲ་ཤིས་པའི་རྫས་སོ། ། དང་པོ་ལ་འཚོ་བའི་ཟས། རྐྱེན་བཟློག་སྨན།
མཆོད་པའི་རྫས་བསག་གོ ། གཉིས་པ་བསྒྲུབ་པ་ལ་ལྷ་ཕུར། སྒྲུབ་ཕུར། བདྡྷཱ། རྡོར་དྲིལ་སོགས་བསག་གོ ། གསུམ་པ་ལཉ་བོ་ལིངྒཱ་ཐོད་ནང་བསག་གོ། བཞི་པ་ལ་སྔགས་དྲུག་རྫས་དང་། མནན་བསྲེག་འཕང་གསུམ་རྫས་བསོག གཞན་གྱི་རྐྱལ་པ་དང་། ཤ་སྣ།
སྙིང་སྣ། ཁྲག་སྣ་བསོག ལྔ་པ་བཀྲ་ཤིས་པའི་རྫས་ལ། བུམ་པ་གསར་པ་སོ་ལེགས་པར་བཏང་བ་གཉིས་བྱས་པ། རིན་པོ་ཆེ་སྣ་ལྔ། དུང་དང་མུ་ཏིག ཕྱུག་པོའི་ལུད་མག འབྲུ་སྣ། དཀར་གསུམ། མངར་གསུམ།
དར་སྣ་ལྔ་གཞུག ཤོག་བུ་ལ་རྒྱལ་པོའི་ཁབ་ཡིན་བྱ་བ་བྲིས་ལ་གཞུག རམ་པས་ཁ་བཅད། ཕྱུག་པོའི་ཁྱིམ་ས་ཞིང་མུ་མའི་ས་ཞབས་སུ་བཏིང་། རྟེན་འབྲེལ་སྙིང་པོས་རབ་གནས་བྱ། གཅིག་རྩིག་པ་ལ་གཞུག གཅིག་མཛོད་དུ་གཞུག་གོ ། རྫས་འཕེལ་བར་འདོད་ན། ཕྲུ་བ་གསར་པར། རུས་པ་ཚོན་པོ་མང་དུ་གཞུག
འབྲུ་ལྔ་རཏྣ་ལྔ་གཞུག ཁ་རམ་པས་བཅད་ལ་ཐེམ་འོག་ཏུ་སྦ། ཟས་ནོར་ཐམས་ཅད་འཕེལ་བར་འགྱུར་རོ། ། རྫས་ཀྱི་མཚན་ཉིད་ཚར་རོ། ། — 192 — ༄༧། ། ཕུར་འགྲེལ་འབུམ་ནགགསུམ་པ་ཕུར་བུའི་རྒྱུ་བཞིས་གང་ཟག་རྣམ་པ་བཞི་མཐར་དབྱུང་ཞེས་པས། ཕུར་བུ་ངན་སྔགས་གཙུག་ལག་གི་རྒྱུད་ལས། ཕུར་བུ་རྣམ་བཞིའི་དགོངས་པ་ཡིས། ། གང་ཟག་རྣམ་བཞི་མཐར་དབྱུང་ངོ་། །
རིག་པ་ཡེ་ཤེས་ཕུར་བུ་ནི། ། ཆོས་ཀྱི་དབྱིངས་ཀྱི་ཀློང་དུ་གདབ། ། ཐུགས་རྗེ་སྤྲུལ་པའི་ཕུར་པ་ནི། ། ཁམས་གསུམ་སེམས་ཅན་ལ་གདབ་བོ། ། གསང་བ་བྱང་སེམས་ཕུར་པ་ནི། ། ཡུམ་གྱི་མཁའ་ཀློང་ཡངས་པར་གདབ། ། མཚན་མ་རས་ཀྱི་ཕུར་པ་ནི། ། དགྲ་དང་བགེགས་ལ་གདབ་པའོ། ། ཞེས་བཤད་པས་དེ་ཡང་ནམ་མཁའ་ལྟ་བུའི་གང་ཟག་གིས་རིག་པ་ཡེ་ཤེས་ཀྱི་ཕུར་པ་ཡུལ་ཆོས་ཀྱི་དབྱིངས་སུ་གདབ་པ་དང་། རི་བོ་ལྟ་བུའི་གང་ཟག་གིས་ཐུགས་རྗེ་སྤྲུལ་པའི་ཕུར་པ་ཡུལ་ཁམས་གསུམ་གྱི་སེམས་ཅན་ལ་གདབ་པ་དང་།
བྱ་ཀ་ལནྟ་ཀ་ལྟ་བུའི་གང་ཟག་གིས་གསང་བ་བྱང་ཆུབ་སེམས་ཀྱི་ཕུར་པ་ཡུམ་གྱི་མཁའ་ལ་གདབ་པ་དང་། ཙནྡན་གྱི་སྡོང་པོ་ལྟ་བུའི་གང་ཟག་གིས་མཚན་མ་རྫས་ཀྱི་ཕུར་པ་དགྲ་བགེགས་གཉིས་ལ་གདབ་པ་དང་། དེ་རེ་རེ་ལ་བཅུ་བཅུ་སྟེ། དང་པོ་རྟེན་གྱི་གང་ཟག ཕུར་པ་རང་གི་ངོ་བོ། ཡུལ་གང་ལ་གདབ་པ། གདབ་པའི་ཐབས། དེས་ཇི་ལྟར་གདབ་པ། ཐེབས་པའི་ཚད། མ་ཐེབས་པའི་སྐྱོན།
བཏབ་པའི་དགོས་པ། ཕུར་པ་ལ་བརྒལ་བ། ཉམས་སུ་བླང་ཐབས་དང་བཅུའོ། ། དང་པོ་ནམ་མཁའ་ལྟ་བུའི་གང་ཟག་ནི། བློ་དཔངས་མཐོ་བ། རྒྱ་ཆེ་བ་ཡང་རབ་བོ། ། གཉིས་པ་ཕུར་པ་རང་གི་ངོ་བོ་ནི། རང་གི་ངོ་བོ་དྲི་མ་མེད་པ། སྔ་སོ་ལ་མ་ཤོར། ཕྱི་སོ་ལ་མ་ཤོར་བ།
ད་ལྟར་གྱི་སྐད་ཅིག་མ་སལ་ལེ་ཧྲིག་གེ་བ་ཉིད་དོ། ། གསུམ་པ་བཏབ་པའི་ཡུལ་ནི། ཆོས་ཀྱི་དབྱིངས་སྤྲོས་པ་དང་བྲལ་བ། ཅི་ཡང་མ་གྲུབ་པའི་སྟོང་པ་དེ་ལ་གདབ་པའོ། ། བཞི་པ་གདབ་པའི་ཐབས་ནི། ཤེས་པ་རང་སར་ལྷོད་ཀྱིས་གློད་ལ། རྩིས་གདབ་དང་བྲལ་བའི་མོད་དེ་ཁར་བཞག་གོ ། ལྔ་པ་བཏབ་པའི་དཔེ་ནི། ཆུ་དང་འོ་མ་འདྲེས་པ་ལྟ་བུ་སྟེ། གཞི་གནས་ལུགས་ཆེན་པོའི་སྟོང་ཉིད་དང་རིག་པ་སེམས་ཉིད་གཉིས་ཐ་དད་མེད་པ་སྟེ།
དབྱིངས་ལ་ཡེ་ཤེས་ཐིམ་པ་ཞེས་བྱའོ། ། དྲུག་པ་མ་ཐེབས་པའི་སྐྱོན་ནི། རྣམ་རྟོག་གི་རྗེས་སུ་འབྲངས་པས་འཁོར་བར་འཁྱམས་པའོ། ། བདུན་པ་ཐེབས་པའི་ཚད་ནི། དབྱིངས་དང་ཡེ་ཤེས་དབྱེར་མེད་དུ་ལྷང་གིས་རྟོགས་པའོ། ། བརྒྱད་པ་བཏབ་པའི་དགོས་པ་ནི། འབྲས་བུ་ཆོས་སྐུ་ཐོབ་པའོ། ། དགུ་པ་བརྒལ་བ་ནི། སྤྱིར་ཕུར་པ་ལ་ཞི་རྒྱས་དབང་དྲག་ཚང་དགོས་ལ། དབྱིངས་དང་ཡེ་ཤེས་དབྱེར་མེད་དེ་ལ་ཞི་རྒྱས་དབང་དྲག་ཚང་ངམ་ཟེར་ན་ཚང་སྟེ།
དེ་ཉོན་མོངས་ཞི་བས་ཞི་བའི་ཕུར་པ། སངས་རྒྱས་ཀྱི་ཡེ་ཤེས་རྒྱས་པར་བྱེད་པས་རྒྱས་པའི་ཕུར་པ། རང་སེམས་དབང་དུ་འདུས་པས་དབང་གི་ཕུར་པ། འཁོར་བ་ལས་སྒྲོལ་བར་བྱེད་པས་དྲག་པོའི་ཕུར་པའོ། ། བཅུ་པ་ཉམས་སུ་ལེན་པར་བྱེད་པ་ལ་བཞི་བཞི་ཡོད་དེ། སྒྲུབ་བྱེད་ཀྱི་གང་— 193 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཟག བསྒྲུབ་པའི་དགོས་པ། སྒྲུབ་པའི་ཐབས། བསྒྲུབས་པའི་འབྲས་བུ་སྟེ།
བླ་མའི་ཞལ་ལ་དྲིས། ཁྲིད་དུ་སྐྱོངས། ལྐོག་ཆོས་སུ་ཁྲོལ་ཞིག དེ་ཡང་རྩ་རྒྱུད་རྡོ་རྗེ་ཁྲོས་པ་ལས། རིག་པ་ཡེ་ཤེས་ཕུར་པ་དེ། ། ལྷང་གིས་རྟོགས་ན་ཐེབས་པ་ཡིན། ། འབྲས་བུ་ཆོས་སྐུ་སྐྱེ་མེད་ཐོབ། ། མ་ཐེབས་མ་བཏབ་འཁོར་བར་འཁྱམས། ། ཞེས་པས་མངོན་ནོ། ། གཉིས་པ་ཐུགས་རྗེས་སྤྲུལ་པའི་ཕུར་པ་ལ་བཅུ་སྟེ།
རྟེན་གྱི་གང་ཟག ཕུར་པ་རང་གི་ངོ་བོ། ཡུལ་གང་ལ་གདབ་པ། གདབ་པའི་ཐབས། དེས་ཇི་ལྟར་གདབ་པ། ཐེབས་པའི་ཚད། མ་ཐེབས་པའི་སྐྱོན། བཏབ་པའི་དགོས་པ། བརྒལ་བ། ཉམས་སུ་བླང་ཐབས་སོ། །
དང་པོ་རི་བོ་ལྟ་བུའི་གང་ཟག་ནི། བློ་བརྟན་པ་མི་འགྱུར་བ་ལ་བྱ། གཉིས་པ་ཐུགས་རྗེ་སྤྲུལ་པའི་ཕུར་པའི་ངོ་བོ་ནི། རྣལ་འབྱོར་པས་བསྐྱེད་རིམ་བསྒོམ་པའི་ཚེ་ལྷའི་སྐུར་གསལ་བ་དེ་ཉིད་ལ་བྱའོ། ། མི་གསལ་བ་ནི་མིན་ནོ། ། གསུམ་པ་ཡུལ་གང་ལ་གདབ་པ་ནི། ཕྱི་ནང་སྣོད་བཅུད་ཐ་མལ་པ་རང་རྒྱུད་པར་རྟོག་པ་དེ་ལ་བཏབ་པའོ། ། བཞི་པ་གདབ་པའི་ཐབས་ནི། ཕྱི་སྣོད་དུ་དངོས་པོར་ཞེན་པ་ལྷའི་གཞལ་ཡས་ཁང་དུ་བསྒོམ་ཞིང་། ནང་བཅུད་ཀྱི་སེམས་ཅད་དགྲ་གཉེན་དུ་ཞེན་པ་དེ་ལྷ་དང་ལྷ་མོར་བསྒོམ་པའོ། །
ལྔ་པ་དཔེ་ནི་མེ་ལོང་གི་གཟུགས་བརྙན་ནམ། བར་སྣང་གི་འཇའ་ཚོན་ལྟར་སྣང་ལ་རང་བཞིན་མེད་པར་ཤེས་པར་བྱའོ། ། དྲུག་པ་ཐེབས་པའི་ཚད་ནི། ཐ་མལ་པའི་བག་ཆགས་མེད་པར་ལྷའི་དག་སྣང་ཤར་པའོ། ། བདུན་པ་མ་བཏབ་པའི་སྐྱོན་ནི། ལྷ་རང་རྒྱུད་པར་བསྒོམ་ན་ནུ་ཏྲ་སྲིན་པོར་སྐྱེ་བའོ། ། བརྒྱད་པ་བཏབ་པའི་དགོས་པ་སྤྲུལ་སྐུ་ཐོབ་པའོ། ། དགུ་པ་བརྒལ་བ་ནི། བསྐྱེད་རིམ་ལ་ཕུར་པར་མིང་འདོགས་པར་མི་རིགས་ཏེ། ལས་བཞི་ཚང་ངམ་ཟེར་ན་ཚང་ངོ་། །
དེ་ཡང་ལྷའི་སྐུར་གསལ་བས་ཕྱི་ནང་གི་བར་ཆད་ཞི་བས་ན་ཞི་བའི་ཕུར་པ། དངོས་གྲུབ་རྒྱས་པས་རྒྱས་པའི་ཕུར་པ། སྣང་བ་དབང་དུ་འདུས་པས་དབང་གི་ཕུར་པ། དགྲ་བགེགས་སྒྲོལ་བས་ན་དྲག་པོའི་ཕུར་པའོ། ། བཅུ་པ་ཉམས་སུ་ལེན་པ་ལ་བཞི་སྟེ། སྒྲུབ་བྱེད་ཀྱི་གང་ཟག སྒྲུབ་པའི་དགོས་ཆེད། སྒྲུབ་ཐབས། བསྒྲུབས་པའི་འབྲས་བུ་སྟེ། ཞལ་ལ་དྲིས།
ཁྲིད་དུ་སྐྱོངས་ཤིག དེ་ཡང་རྩ་རྒྱུད་ལས། ཚད་མེད་སྙིང་རྗེ་ཕུར་པ་དེ། ། བྱམས་པ་སྙིང་རྗེ་ཆེན་པོས་གདབ། ། འབྲས་བུ་སྤྲུལ་པའི་སྐུ་ཡང་ཐོབ། ། མ་ཐེབས་རུ་ཏྲ་སྲིན་པོར་གོལ། ། ཞེས་སོ། ། གསུམ་པ་གསང་བ་བྱང་ཆུབ་སེམས་ཀྱི་ཕུར་པ་ལ་བཅུ་སྟེ། རྟེན་གྱི་གང་ཟག། ཕུར་པ་རང་གི་ངོ་བོ།
ཡུལ་གང་ལ་གདབ། གདབ་ཐབས། དེས་ཇི་ལྟར་གདབ། ཐེབས་ཚད། མ་བཏབ་པའི་སྐྱོན། དགོས་པ། བརྒལ་བ། ཉམས་སུ་བླང་བའོ། ། དང་པོ་བྱ་ཀ་ལནྟ་ཀ་ལྟ་བུའི་གང་ཟག་ཆགས་ཅན་ནོ། ། གཉིས་པ་གསང་བ་བྱང་ཆུབ་སེམས་ཀྱི་ཕུར་པའི་ངོ་བོ་ནི།
ཡབ་ཀྱི་གསང་བ་རྡོ་རྗེ་དགའ་བ་བཅུ་དྲུག་གི་བདེ་བའི་— 194 — ༄། །ཕུར་འགྲེལ་འབུམ་ནགཐིག་ལེ། བུམ་པའི་དབང་བསྐུར་རྫོགས་པ། ཧཱུཾ་ལས་བསྐྱེད་ཅིང་། ཨོཾ་ལས་བུམ་པ་ཕཊ་ཀྱིས་བུ་ག་བཀག་པ་དེ་ཉིད། བྱིན་གྱིས་མ་བརླབས་པ་ནི་མ་ཡིན་ནོ། ། གསུམ་པ་ཡུལ་གང་ལ་གདབ་པ། ཡུམ་གྱི་ཆོས་འབྱུང་གྲུ་གསུམ་ལ། ཨ་ལས་སྐྱེས་པའི་པདྨ་འདབ་མ་བཞི་པ་ཟེའུ་འབྲུ་ལ་ཨ་དང་བཅས་པ་དེ་ལ་གདབ་བོ། ། བཞི་པ་གདབ་པའི་ཐབས་ནི།
སྔོན་དུ་རྩ་རླུང་སྦྱངས་པས་ཐ་མལ་པའི་ཆགས་པ་སྤང་པ། ཡུམ་ལྷར་བསྐྱེད། འདུ་ཤེས་གསུམ་ལྡན་དེས་ལྷན་སྐྱེས་ཡེ་ཤེས་ཐོབ་པར་འདོད་པ་དེས་གདབ་བོ། ། ལྔ་པ་ཐེབས་པའི་དཔེ་ནི། ཆུ་སྲིན་གྱི་གྲེ་བར་རིན་པོ་ཆེ་ཆུད་པ་ལྟར་དུ་ཡབ་ཀྱི་ཐིག་ལེ་ལུས་ཀྱི་འཁྲུལ་འཁོར་དང་རླུང་གི་གནད་ཀྱིས་མི་འཆོར་བའོ། ། དྲུག་པ་ཐེབས་པའི་ཚད་ནི། འཁོར་ལོ་བཞིར་དགའ་བ་བཞི་བཞི་དང་། ཕྱག་རྒྱ་བཞི་ལ་ལྷན་ཅིག་སྐྱེས་པའི་ཡེ་ཤེས་ངོས་ཟིན་པའོ། ། བདུན་པ་མ་བཏབ་པའི་སྐྱོན་ནི། ཆགས་པ་རང་རྒྱུད་པར་ཤོར་ན་མངལ་གྱི་སྲིན་བུར་སྐྱེ་བའོ། །
བརྒྱད་པ་དགོས་པ་ནི། ཁ་སྦྱོར་གྱི་བདེ་བ་ཉམས་སུ་བླངས་པས་ལོངས་སྐུ་ཐོབ་པའོ། ། དགུ་བ་བརྡལ་བ་ནི། ལྷན་སྐྱེས་ཀྱི་བདེ་བ་དེ་ཕུར་པར་འགྲོའམ་ཟེར་ན་འགྲོ་སྟེ། ཆགས་པ་རང་རྒྱུད་པ་ཞི་བས་ཞི་བའི་ཕུར་པ། བདེ་བ་རྒྱས་པས་རྒྱས་པའི་ཕུར་པ། རྩ་རླུང་དབང་དུ་འདུས་པས་དབང་གི་ཕུར་པ། འཁོར་བ་ལས་སྒྲོལ་བས་དྲག་པོའི་ཕུར་པའོ། ། བཅུ་པ་ཉམས་ལེན་ལ་བཞི་སྟེ། རྟེན་གྱི་གང་ཟག
དགོས་ཆེད། སྒྲུབ་ཐབས། འབྲས་བུ་རྣམས་བླ་མའི་ཞལ་ལས་དྲིས་ལ་ཁྲིད་དུ་སྐྱོངས་ཤིག རྩ་རྒྱུད་ལས། ལྷག་པ་བྱང་སེམས་ཕུར་པ་དེ། ། ཡུམ་གྱི་མཁའ་ཀློང་དག་པར་གདབ། ། བདེ་བ་དངོས་མེད་ཐེབས་པའི་ཚད། ། འབྲས་བུ་ལོངས་སྐུ་བདེ་ཆེན་ཐོབ། ། མ་ཐེབས་འཁོར་བའི་འགྲམ་རྡོ་བྱེད། ། ཅེས་སོ། །
བཞི་པ་མཚན་མ་རྫས་ཀྱི་ཕུར་པ་ལ་བཅུ་སྟེ། རྟེན་གྱི་གང་ཟགཕུར་པའི་ངོ་བོ། ཡུལ་གང་ལ་གདབ། གདབ་ཐབས། དཔེ། ཐེབས་ཚད། མ་བཏབ་སྐྱོན། དགོས་པ། བརྒལ་བ། ཉམས་ལེན་ནོ། །
དང་པོ་ཙནྡན་སྡོང་པོ་ལྟ་བུའི་གང་ཟག་ནི། རྒྱུད་བཟང་ལ་གཏུམ་པའོ། ། གཉིས་པ་འདུས་བྱས་རྫས་ཀྱི་ཕུར་པའི་ངོ་བོ་ནི། ཧཱུཾ་ལས་བསྐྱེད་པའི་སྲས་མཆོག་རྡོ་རྗེ་ཕུར་པའི་ལྷ་རྫོགས་པར་བཀོད་པ་བྱུག་བདུག་ཚར་བ། བྱིན་རླབས་དང་ལྡན་པ། རི་རབ་ལས་བརྗིད་ཆེ་བ་དེ་ཉིད་དོ། ། གསུམ་པ་ཡུལ་གང་ལ་གདབ་ན། བསྒྲལ་བའི་ཞིང་བཅུ་བླ་མའི་སྐུ་དགྲ་དེ་ལ་གདབ་པའོ། ། བཞི་པ་གདབ་པའི་ཐབས་ནི། ཉ་བོ་ལིངྒཱར་བཅས་པ་དེ་ལ་སྔགས་དྲུག་དང་ཚེ་ལུང་ཁྲུས་ལུང་རྫོགས་པ་དང་གདབ་ལས་བྱའོ། །
ལྔ་པ་དཔེ་ནི། ནོར་བུ་མིག་ཡངས་ན་རྟ་རྔ་དྲངས་པ་ལྟར་ཐོགས་རྡུགས་མེད་པར་དགྲ་བགེགས་སྒྲོལ་བའོ། ། དྲུག་པ་ཐེབས་ཚད་ནི། དགྲ་བགེགས་བསྒྲལ་བའོ། ། བདུན་པ་མ་བཏབ་པའི་སྐྱོན་ནི། བུདྡྷཱའི་བསྟན་པ་མི་སྐྱོང་བའོ། ། བརྒྱད་པ་དགོས་པ་ནི། བསྟན་པ་བསྲུང་བའོ། ། — 195 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དགུ་པ་བརྒལ་བ་ནི།
ཕུར་པ་དེ་ལ་དབྱེ་བ་མེད་དམ་ཞེ་ན་བཞི་སྟེ། རྒྱལ་ཐབས་སྤྱི་བླུགས་ཀྱི་ཕུར་པ། བསྙེན་ཕུར། བཀོད་པ་རྫས་ཀྱི་ཕུར་པ། ཕྲིན་ལས་མི་བཟད་པའི་ཕུར་པའོ། ། དང་པོ་ནི། དངོས་གྲུབ་ཀྱི་རྟགས་ཐོན་པའི་ཕུར་པ། དེ་ལ་དར་དཀར་དམར་མཐིང་གསུམ་གྱིས་དྲིལ་ལ་དངོས་གྲུབ་བླང་ངོ་། ། གཉིས་པ་བསྙེན་ཕུར་ལྷ་གྲངས་དང་མཉམ་པ་རྣམས་ལ་བསྙེན་པར་བྱ། གསུམ་པ་བཀོད་པ་ནི།
གཙོ་བོའི་བསྙེན་ཕུར་སོར་བཅོ་བརྒྱད་པ། ཁྲོ་ཞལ་ཆུ་སྲིན་དང་བཅས་པའོ། ། ཁྲོ་བོའི་ཕུར་པ་སེང་ལྡེང་གི་ཕུར་པ་སོར་བཅུ་གཉིས་པའོ། ། ཁྲོ་མོའི་སོར་བཅུ་བ། མགོ་བརྙན་གྱི་སོར་བརྒྱད་པ། ཕུར་སྲུང་གི་སོར་བཞི་པ་བྱའོ། ། བཞི་པ་ཕྲིན་ལས་མི་བཟད་པའི་ཕུར་པ་ལ་ལྔ་སྟེ། གནས་སྲུང་གི་ཕུར་པ། སྒོ་བྱང་གི་ཕུར་པ། སྲུང་ཕུར།
ཟོར་ཕུར། མགྱོགས་ཕུར་རོ། ། དང་པོ་ནི། རྣལ་འབྱོར་པ་སྐུ་འཆག་ཙ་ན་སྔས་སུ་བཅུག་ལ་བཟླས་པ་གཞོལ། སྒོ་བྱང་གི་ཕུར་པ་ཁྲོ་བོར་བསྐྱེད་ལ་ཡ་ཐེམ་ལ་གཟུག སྲུང་ཕུར་ཁྲོ་བཅུར་བསྐྱེད་ལ་སྒྲུབ་ཁང་གི་ཕྱོགས་བཅུར་གདབ། ཟོར་ཕུར་སོར་བཞི་པ་བྱས་ལ་མདའ་ལ་གཞུགམགྱོགས་ཕུར་གང་དགོས་ངེས་པ་མེད་པས་མང་དུ་བྱའོ། ། ཕུར་པའི་སྦྱི་དོན་འདི་ལྟར་གོ་བར་བྱ་སྟེ། ཕུར་པའི་རྒྱུ། ཚད།
ངེས་ཚིག ལས་སམ་འབྲས་བུའོ། ། དང་པོ་རྒྱུ་ལ་གཉིས། དོན་དམ་དང་། ཀུན་རྫོབ་བོ། ། དང་པོ་དོན་དམ་གྱི་ཕུར་པའི་རྒྱུ་ནི་སེམས་ཉིད་དེ། མྱང་འདས་ལས། སེམས་ཀྱི་སེམས་ཉིད་ཕུར་པ་ཡིན། ། ཆོས་ཀྱི་དབྱིངས་ཉིད་ཕུར་པ་ཡིན། ། ནམ་མཁའི་མཚན་ཉིད་ཕུར་པ་ཡིན། །
ཅེས་སོ། ། གཉིས་པ་ཀུན་རྫོབ་ཀྱི་ཕུར་པའི་རྒྱུ་ནི། རྒྱུད་ལས། དངུལ་ལམ་དཀར་པོའི་ཤིང་རྣམས་ནི། ། ཞི་བ་ཆོས་ཀྱི་ཕུར་པའི་རྒྱུ། ། གསེར་རམ་སེར་པོའི་ཤིང་རྣམས་ནི། ། ཡོན་ཏན་རྒྱས་པའི་ཕུར་པའི་རྒྱུ། ། ཟངས་སམ་དམར་པོའི་ཤིང་རྣམས་ནི། ། གསུང་མསྐྲོག་དབང་གི་ཕུར་པའི་རྒྱུ། ། ལྕགས་སམ་ནག་པོའི་ཤིང་རྣམས་ནི། །
དྲག་པོའི་ལས་ཀྱི་ཕུར་པའི་རྒྱུ། ། ཞེས་སོ། ། གཉིས་པ་ཚད་ལ་གཉིས་ཏེ། དོན་དམ་དང་། ཀུན་རྫོབ་བོ། ། དང་པོ་ནི། དོན་དམ་ཕུར་བའི་ཚད་ནི་ནས་གང་སྟེ། གསང་རྒྱུད་ལས། ནས་གང་ཚད་དུ་བསྟན་པ་ནི། ། བྱང་ཆུབ་སེམས་མཆོག་ཚད་དུ་བསྟན། །
ཅེས་སོ། ། གཉིས་པ་ཀུན་རྫོབ་ཀྱི་ཚད་ལ། གསང་རྒྱུད་ལས། སོར་བཞི་འབྱུང་བ་བཞི་ཡི་ཚད། ། སོར་བརྒྱད་རྣམ་ཤེས་བརྒྱད་ཀྱི་ཚད། ། བཅུ་གཉིས་སྐྱེ་མཆེད་བཅུ་གཉིས་ཚད། ། བཅོ་བརྒྱད་ཁམས་ཆེན་བཅོ་བརྒྱད་འཇོམས། ། ཞེས་སོ། ། གསུམ་པ་ངེས་ཚིག་ལ་གཉིས། དོན་དམ་དང་།
ཀུན་རྫོབ་བོ། ། དང་པོ་དོན་དམ་ངེས་ཚིག་ནི། མྱང་འདས་ལས། ཕུར་ནི་ཆོས་ཀྱི་དབྱིངས་ཞེས་བྱ། ། པ་ནི་རིག་པའི་ཡེ་ཤེས་སོ། ། ཕུར་ནི་སྐྱེ་བ་མེད་པའི་དབྱིངས། ། པ་ནི་འགགས་པ་མེད་པའི་དོན། ། ཞེས་སོ། ། གཉིས་པ་ཀུན་རྫོབ་ངེས་ཚིག་ནི། འདེབས་པའི་ཕྱིར་ན་ཕུར་གེ
196 —རྒུ། ། ཕུར་འགྲེལ་འབུམ་ནགཔ་སྟེ། ། གང་གིས་གང་ལ་འདེབས་པ་ནི། ། གོང་ལྟར་བཤད་པ་དེ་ལྟར་རོ། ། ཞེས་སོ། ། བཞི་བ་འབྲས་བུ་ལ་གཉིས། དོན་དམ་དང་ཀུན་རྫོབ་བོ། ། དང་པོ་དོན་དམ་གྱིས་ཆོས་སྐུ་ཐོབ་སྟེ། རྒྱུད་ལས། གསལ་བར་བསྒོམ་ན་བསྐྱེད་པ་ཡིན། །
ཉམས་འོག་ཆུད་ན་བསྒྲལ་བ་ཡིན། ། གཉིས་སུ་མེད་ན་སྦྱོར་བ་ཡིན། ། ལྷང་གིས་རྟོགས་ན་ཐེབས་པ་ཡིན། ། ཞེས་སོ། ། གཉིས་པ་ཀུན་རྫོབ་ཀྱི་འབྲས་བུ་ནི། གསང་རྒྱུད་ལས། ཙནྡན་དཀར་པོའི་ཕུར་པ་ཡིས། ། ནད་རྣམས་མ་ལུས་ཞི་བར་བྱེད། ། སྐྱེར་པའི་ཕུར་པ་ཟུར་བཞི་ཡིས། ། ཚེ་དང་བསོད་ནམས་རྒྱས་པར་བྱེད། །
སེང་ལྡེང་ཕུར་པ་ཟླ་གམ་གྱིས། ། ཐམས་ཅད་མ་ལུས་སྡུད་པར་བྱེད། ། ལྕགས་ཀྱི་ཕུར་པ་ཟུར་གསུམ་གྱིས། ། དགྲ་བགེགས་མ་ལུས་སྒྲོལ་བར་བྱེད། ། ཅེས་སོ། ། བཅུ་པ་གང་ཟག དགོས་པ། སྒྲུབ་ཐབས། འབྲས་བུ་བླ་མའི་ཞལ་ལ་ཞུས། ལག་ལེན་ལྟོས་ཤིགརྒྱུ་བཞི་མཐར་དབྱུང་ཚར་རོ། །
བཞི་པ་སྒྲུབ་ལུགས་ཆེན་པོ་གསུམ་གྱིས་ཕྲིན་ལས་ཀྱི་གཞུང་བསྲང་ཞེས་པ་ནི་གསུམ་སྟེ། ཡེ་ཤེས་ལྷའི་སྒྲུབ་པ། མ་མོ་མཁའ་འགྲོའི་སྒྲུབ་པ། སྐྱེས་བུ་གིང་གི་སྒྲུབ་པའོ། ། དང་པོ་ལ་གསུམ་སྟེ། བསྡུས་པ་དཔའ་བོ་གཅིག་པའི་སྒྲུབ་ཐབས། འབྲིང་པོ་སྲས་མཆོག་ལྔའི་སྒྲུབ་ཐབས། རྒྱས་པ་ཁྲག་འཐུང་ལྔ་བཅུ་རྩ་གཅིག་གི་སྒྲུབ་ཐབས་སོ། ། གཉིས་པ་མ་མོ་མཁའ་འགྲོའི་སྒྲུབ་པ་ལ་གསུམ་སྟེ། ཕྱི་སྒྲུབ་དྷ་ཏི།
ནང་སྒྲུབ་འདུས་པ། གསང་སྒྲུབ་བསྡུ་ཡིག་གོ། སྐྱེས་བུ་གིང་གི་སྒྲུབ་པ་ལ་གསུམ། མ་རུ་རྩེ་རུ་སྒྲུབ་པ། བསྭེའི་འཁོར་ལོ་འབར་པ་ལྔ་སྒྲུབ་པ། དགེ་བསྙེན་ཉི་ཤུ་རྩ་གཅིག་ཏུ་སྒྲུབ་པའོ། ། དང་པོ་ཡེ་ཤེས་ལྷ་ཁྲག་འཐུང་ལྔ་བཅུ་རྩ་གཅིག་གི་སྒྲུབ་པ་ལ་གསུམ་སྟེ། བསྙེན་པ་ངན་སྔགས་སུ་སྐྱེལ་བ། སྒྲུབ་པ་ངན་སྔགས་སུ་སྐྱེལ་བ། གདབ་པ་ངན་སྔགས་སུ་སྐྱེལ་པའོ། །
དང་པོ་ལ་གསུམ་སྟེ། སྔོན་འགྲོ། གཞུང་། མཇུག་གོ། དང་པོ་ལ་ཐུན་མོང་གི་ལས་བདུན་ནམ་དགུ་བྱ། གཞུང་ལ་གསུམ། གཞི་ཏིང་ངེ་འཛིན་རྣམ་པ་གསུམ་གྱི་འཕྲོ་འདུ་བསྐྱེད་པ་དང་། རྟེན་གཞལ་ཡས་ཁང་བསྐྱེད་པ། བརྟེན་པ་ལྷ་བསྐྱེད་པའོ། ། དེ་ལ་གསུམ།
བདག་ཉིད་རྩ་བའི་དལ་བསྐྱེད་པ། ཕྱོགས་བཅུའི་ཁྲོ་བོའི་དལ་བསྐྱེད་པ། ཕུར་པ་རྫས་ཀྱི་དལ་བསྐྱེད་པའོ། ། མཇུག་ལ་གསུམ། ཡེ་ཤེས་པ་སྤྱན་དྲངས་པ། མཆོད་བསྟོད་བྱ་བ། ཕུར་བསྐོར་བྱ་ཞིང་འཛབ་བསྟོད་བྱ་བའོ། ། གཉིས་པ་སྒྲུབ་པ་ལ་གསུམ་སྟེ། ཕུན་སུམ་ཚོགས་པ་ལྔས་བསྒྲུབ་པའི་གཞི་བཟུང་། ས་ཆོག་དང་སྟ་གོན་གྱིས་དལ་་་་བཞེངས་པ།
ཕུར་བསྐོར་དང་འཛབ་དགོངས་གདབ་ལས་ཀྱིས་ཁ་བསྐངས་ཏེ་སྒྲུབ་པའི་སྒོམ་ཁོག་ཏུ་ཤེས་པར་བྱའོ། ། གསུམ་པ་གདབ་ལས་ངན་སྔགས་སུ་སྐྱེལ་བ་ནི། རང་ཉིད་ཟངས་ནག་གི་ཆས་གོས་བགོ། ཡུམ་ཁྲོ་གཉེར་མ་གཡོན་དུ་བཞག ལྷ་རྣམས་ཞལ་གཅིག་ཕྱག་གཉིས་— 197 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པ་མཐིང་ནག་གཅེར་བུར་བསྒོམ། དཔང་གཟུག་ཕོ་ཉ་བཏང་། དེ་ནས་གདབ་ལས་བྱའོ། ། སྒྲུབ་པའི་ལས་བྱང་དུ་བལྟའོ། ། ལྔ་པ་ཐམས་ཅད་འདུས་པའི་སྔགས་ཀྱིས་ཡེ་ཤེས་ཀྱི་ལྷ་གནད་ལ་དབབ་ཅེས་པ་ནི།
ཐམས་ཅད་འདུས་པའི་ལུགས་ནི། རྡོ་རྗེ་སྲིན་པོ་ཁྲག་འཐུང་རྩ་རྒྱུད་ལས། ཨོཾ་ནི་དཔལ་ཆེན་ཡབ་ཡིན་ཏེ། ། བཛྲ་ཤེས་རབ་ཡུམ་ཡིན་ཏེ། ། གཱི་ནི་ཡེ་ཤེས་ཁྲོ་བོ་ལ། ། ལི་ནི་དབྱིངས་ཀྱི་ཁྲོ་མོ་བཅུ། ། གཱི་ནི་ཐབས་ཀྱི་མཆེ་བ་ཅན། ། ལ་ནི་ཤེས་རབ་གཤོག་པ་ཅན། ། ཡ་ནི་སྲས་མཆོག་ཕུར་པ་སྟེ། ། ཧཱུཾ་ནི་ཕྱག་བརྙན་སྒོ་མ་བཞི། །
སརྦ་ཐམས་ཅད་འདུས་པ་སྟེ། ། བིགྷ་ནི་དགྲ་དང་སྒྲིབ་པ་ཡིན། ། ནཱན་ནི་དགྲ་དང་བགེགས་མནན་ནོ། ། བཾ་ནི་དབང་དུ་སྡུད་པ་སྟེ། ་། ཧཱུཾ་ནི་རླག་པར་བྱེད་པའོ། ། ཕཊ་ཀྱིས་ཕྲིན་ལས་རྫོགས་པའོ། ། ཞེས་གསུངས་སོ། ། ཡང་རྒྱུད་གཞན་ལས་ཀྱང་། ཨོཾ་ནི་བདེ་ཆེན་ཡབ་ཡིན་ཏེ། ། རྡོ་རྗེ་གཞོན་ནུའི་ཐུགས་དམ་བསྐུལ། །
བཛྲ་ཤེས་རབ་ཡུམ་ཡིན་ཏེ། ། འཁོར་ལོ་རྒྱས་འདེབས་ཐུགས་དམ་བསྐུལ། ། གཱི་ལི་གོང་མ་ཁྲོ་བཅུ་སྟེ། ། ཁྲོ་བོ་ཁྲོ་མོའི་ཐུགས་དམ་བསྐུལ། ། གཱི་ལ་འོག་མ་མགོ་བརྙན་ཏེ། ། ཁྲ་ཐབས་ཉི་ཤུའི་ཐུགས་དམ་བསྐུལ། ། ཡ་ནི་འཆི་བདག་བདུད་ཡིན་ཏེ། ། སརྦ་སྒྲོལ་བའི་གིང་གི་སྔགས། ། བིགྷ་ནཱན་མ་མོ་འགུགས་པའོ། ། བཾ་ནི་འབུམ་ཕྲག་ལས་ཀྱི་སྔགས། །
ཧཱུཾ་ནི་དབང་དུ་སྡུད་པའི་སྔགས། ། ཕཊ་ནི་ཐམས་ཅད་སྒྲོལ་བའི་སྔགས། ། ཞེས་བཤད་པས་ཐམས་ཅད་འདུས་པ་ཡིན་ལ། དེ་ལ་བསྙེན་པ་བསྐྱལ། དེ་ནས་དམ་ཅན་གྱི་ཉེ་བསྙེན་བསྐྱལ། དེ་ནས་སྒྲུབ་པ་དང་། སྒྲུབ་པ་ཆེན་པོ་བྱའོ། ། དྲུག་པ་ངན་སྔགས་ཀྱི་བསྡུ་ཡིག་དྲུག་གསུམ་བཅོ་བརྒྱད་ཀྱིས་མ་མོ་མཁའ་འགྲོ་དངོས་སུ་བཀོལ་བ་ནི་གསུམ་སྟེ། ཕྱི་དྷ་ཏི། ནང་འདུས་པ།
གསང་སྒྲུབ་བསྡུ་ཡིག་གོ ། དེ་ནས་ཕྱི་སྒྲུབ་དྷ་ཏི་དམ་ཅན་རྣམས་ལ། ཀཱ་ཡ་བཛྲས་དྲངས་པ་སྐུ་ཡི་སྔགས། ཝ་ཀྲ་བཛྲས་དྲངས་པ་གསུང་གི་སྔགས། ཙིཏྟ་བཛྲ་གྱིས་དྲངས་པ་ཐུགས་ཀྱི་སྔགས། ས་མནྟ་བི་ཤྭ་དྷས་དྲངས་པ་ཡོན་ཏན་གྱི་སྔགས། མཱ་ར་ཡ་ཞེས་པས་དྲངས་པའི་ཕྲིན་ལས་ཀྱི་སྔགས། ཀ་ཧཾ་ཀ་ཡེས་དྲངས་པའི་སྤྱི་དྲིལ་ཏེ་དྲུག་གོ ། ནང་སྒྲུབ་འདུས་པའི་དྲུག་ནི། དམ་ཅན་རེ་ལ་མ་ཧཱ་སྙ་ཡ་ཞེས་པའི་མགོ་གནོན་གྱི་སྔགས་རེ་རེ།
བསྐྱེད་སྔགས་ཀྱི་གནད་ཤཱ་ན་མུ་ཁ་ཧཱུཾ་ཞེས་པ་ལ་སོགས་པ་རེ་རེ། སྲོག་སྙིང་གི་གཟེར་བུར་སུ་དྲི་པ་ཡ་ཞེས་སོགས་རེ་རེ། ལས་ལ་རྦད་པའི་ཐེམ་བཛྲ་མུ་ཁ་ཞེས་སོགས་རེ་རེ། ལས་མཁན་བཞིའི་བསད་སྔགས་ཨ་དྲྀ་ཏྲི་མཱ་ར་ཡ་ཞེས་སོགས་རེ་རེ། མཇུག་སྡུད་ཤཱི་གྷྲི་ཀ་ར་ཞེས་པ་རེ་རེ་སྟེ་དྲུག་གོ ། གསང་སྒྲུབ་བསྡུ་ཡིག་དྲུག་ནི། དང་པོ་ལས་ལ་གཟུད་པའི་སྔགས། མ་ནུ་རཀྐ་སི་སྐྱོ། ཞེས་པ་རེ་རེ། གཉིས་པ་ལས་ལ་གཏད་པའི་སྔགས་སྟྭཾ་བྷ་ཡ་ནན་ཞེས་པ་རེ་རེ།
གསུམ་པ་ལས་འགྱངས་ན་མྱུར་དུ་འགྲུབ་པར་བྱེད་པའི་སྔགས་ཛྭ་ལ་ཨསྡོ་ཞེས་པ་རེ་རེ། བཞི་པ་ལས་མི་བྱེད་ན་ཨར་གཏད་པའི་སྔགས་— 198 — ༄༧། ། ཕུར་འགྲེལ་འབུམ་ནགདཀྲུགས་པ་རེ་རེ། ལྔ་པ་འཁུ་ལྡོག་བྱེད་ན་བསད་པའི་སྔགས་བཟློག་རེ་རེ། དྲུག་པ་གཞི་སྙིང་གཅིག་ཏུ་དྲིལ་བ། ཛཿཧཱུཾ་བཾ་ཧོཿ ཀ་ཧཾ་ཀ་ཡེ་ཞེས་པ་དང་དྲུག་གོ ། དེ་རྣམས་བླ་མའི་ཞལ་ལས་དྲིས། བདུན་པ་སྲོག་གི་དོན་པོ་གསུམ་གྱིས་དམིགས་པའི་གནད་བཀྲོལ་ཞེས་པ་ལ་གསུམ་སྟེ།
ཡེ་ཤེས་ལྷ་ཡི་སྲོག མ་མོ་མཁའ་འགྲོའི་སྲོག གཟས་པ་པོའི་སྲོག་གསུམ་མོ། ། དེ་རེ་རེ་ལ་ཡང་སྲོག་གསུམ་གསུམ་སྟེ། ། ཡེ་ཤེས་ལྷ་ཡི་སྲོག་གི་གནས་ལུགས་ནི། ཐུགས་ཀ་ན་འོད་ཀྱི་ཚུལ་དུ་གནས། དྲངས་ཐབས་འཛབ་ཀྱི་འཕྲོ་འདུས་དྲངས། འདྲོངས་པའི་ཚད་ལྷ་རྟགས་འབྱུང་བའོ། ། མ་མོ་མཁའ་འགྲོའི་སྲོག་ནི། སྙིང་ག་ན་ཡིག་འབྲུར་གནས།
དྲངས་ཐབས་ནི་བཟླས་པས་འཁོར་ཞིང་འཁྲུགས་པའོ། ། (ཙིཏྟ་ཟུར་གསུམ་འཕྲོག་བྱེད་གསུམ་གནས། མཱ་ར་ཡ་ལ་སོགས་གསུམ་ལ་གནས། རྦད་སྲོག་གི་སྟེང་ན་གནས། མུ་ཁྱུད་ལ་དུག་ལྔའི་ས་བོན་གནས། ཨེ(ནམ་མཁའ) ང་རྒྱལ། ཡི(རླུང) ཕྲག་དོག རྂ(མེ)ཞེ་སྡང་། བཾ(ཆུ)འདོད་ཆགས། ཀེ(ས)གཏི་མུགདེ་ཡང་མེ་རུས་པའི་དྭངས་མ་ལ་གནས།
རྂ་དྲོད་ལ(ཞེ་སྡང)གནས། བཾ་ཁྲག་གི(འདོད་ཆགས)དྭངས་མ་ལ་གནས། ཤ(གཏི་མུག)ས་ལ། དབུགས་སྲོག་པ་རྩ་ལ། དྲངས་ནས་ང་རྒྱལ་སྟོབས་ཆེ། ཕྲག་དོག་ཡི་གེ་མྱུར། ཞེ་སྡང་རྣོ། འདོད་ཆགས་མི་འཁུ། གཏི་མུག་བརྟན། དྲངས་པའི་དགོས་པ་ནི་ཆོ་ག་ཆད་ན་བཟློག
རྒྱུ་ལས་སྐྱེས་པས་ན་རྐྱེན་གྱིས་འཇིག་གོ ། ) འདྲོངས་ཚད་རབ་དངོས་སུ་འོང་། འབྲིང་ཉམས་སུ་འོང་། ཐ་མ་རྨི་ལམ་དུ་འབྱུང་། གཟས་པ་པོའི་སྲོག་དབུགས་ལ་ཡི་གེ་དྲྀའམ་ཏྲི་ལ་སོགས་པར་གནས། དྲངས་ཐབས་བླ་འགུགས་པའི་ཚུལ་དུ་དྲངས། འདྲོངས་རྟགས་བླ་ཚད་དུས་དྲུག་ཏུ་འོང་། སྲོག་གི་དོན་པོ་དེ་ཉིད་དོ། ། བརྒྱད་པ་བསྒྲལ་ལུགས་ཆེན་པོ་བཅོ་བརྒྱད་ཀྱིས་བརྣག་པའི་ལས་བྱ་བ་ནི་གསུམ་སྟེ། ཕུར་བུས་བསྒྲལ་བ་དྲུག
འཇིག་རྟེན་པས་བསྒྲལ་བ་དྲུག གདབ་པས་བསྒྲལ་བ་དྲུག་གོ ། དང་པོ་ལ་ཕུར་པ་གཅིག་བཏབ་སྟེ་བསྒྲལ་བ་ནི་བསྙེན་ཕུར་བཏབ་པའོ། ། ཕུར་པ་བདུན་གྱིས་བསྒྲལ་བ་ནི། མི་བཟད་པའི་ཕུར་པ་དྲུག་དང་བདུན་ནོ། ། ཕུར་པ་བཅུ་གཅིག་ནི་ཁྲོ་བོ་བཅུ། གཙོ་བོ་དང་བཅུ་གཅིག་གོ ། བཅོ་ལྔ་ནི་དེ་ཡི་སྟེང་དུ་ལས་བཞི་བསྣན་པའོ། ། ཕུར་པ་ཉེར་གཅིག་ནི་ཁྲོ་བོ་བཅུ་ཡབ་ཡུམ་ཉི་ཤུ། གཙོ་བོ་དང་ཉེར་གཅིག་གོ །
ཕུར་པ་བརྒྱ་རྩ་བརྒྱད་ནི། རེ་རེ་ལ་བཅུ་བཅུ། མི་བཟད་པའི་ཕུར་པ་དྲུག་གཙོ་བོ་ཡབ་ཡུམ་ལ་གཉིས་ཏེ་བརྒྱ་རྩ་བརྒྱད་དོ། ། གཉིས་པ་འཇིག་རྟེན་པས་བསྒྲལ་བ་དྲུག་ནི། ཧ་ས་ཡ་ར་དགེ་བསྙེན་གྱིས་བསྒྲལ་བ། ཨ་བེ་ཤ་ཡམ་ཤུད་ཀྱིས་བསྒྲལ་བ། ཤཱི་རྒྷཾ་ཨཱ་ན་ཡ་ཀླུས་བསྒྲལ་བ། ཛྭ་ལ་པ་ཡ་རྒྱལ་པོས་བསྒྲལ་བ། ཏ་ཐཱ་ཡ་བདུད་ཀྱིས་བསྒྲལ་བ། བི་ད་ཡ་བཙན་གྱིས་བསྒྲལ་བ་སྟེ་དྲེགས་པ་ཕོ་དྲུག་གོ །
གསུམ་པ་གདབ་པས་བསྒྲལ་བ་ལ་དྲུག་སྟེ། ཀུན་གཞི་རྩད་བཅད། སེམས་ཀྱི་དབྱིངས་ཕྱུང་། བྱུང་ཚོར་གྱི་སྒོ་དགག་སྟེ་བསྒྲལ་བ་ནི། དམ་ཚིག་ཆེན་པོ་དང་ཨོཾ་ལྂ་གྱིས་བསྟན། ཉོན་མོངས་པའི་སྐྱེ་སྒོ་དག་པར་བྱེད་པར་བྱེད་དེ་— 199 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བསྒྲལ་བ་ནི། དངོས་གྲུབ་དང་པ་ར་བིཏྲྂ་གྱིས་བསྟན། ཚོགས་བརྒྱད་དག་པར་བྱས་ཏེ་བསྒྲལ་བ་ནི། བྲན་དང་ཧ་སས་བསྟན།
དགེ་སྡིག་ཆ་མཉམ་སྟེ་བསྒྲལ་བ་ནི། གདུག་ཅིང་དང་སརྦ་ཨཱ་ནའི་སྔགས་ཀྱིས་བསྟན། མ་བདུན་དམོད་སྔགས་ཀྱིས་བསྒྲལ་བ་ནི། རྡོ་རྗེ་གསང་བའི་དང་མ་མ་ཝ་ཤཾ་གིས་བསྟན། ཁྲོ་བཅུའི་ཕུར་པས་བསྒྲལ་བ་ནི་རྡུངས་ཤིག་དང་གརྫའི་སྔགས་ཀྱིས་བསྟན་ཏོ། ། ལག་ལེན་ལྟོས་ཤིག ། དགུ་པ་མཐར་ཕྱིན་བརྒྱད་ཀྱིས་ལས་ཀྱི་ཁ་བསྐང་ཞེས་པ་ནི་བརྒྱད་དེ། དང་པོ་བསྡུ་བ་མཐར་ཕྱིན་པ་ཆིངས་ཆེན་མཐའ་ནས་དྲིལ་བ་འདྲ་བ་དང་གཅིག སྤྲོ་བ་མཐར་ཕྱིན་པ་ལྷོ་སྤྲིན་རླུང་གིས་གཏོར་བ་འདྲ་བ་དང་གཉིས། བསྟབ་པ་མཐར་ཕྱིན་པ་འཕར་སྤྱང་ཟས་ལ་གཏོད་པ་འདྲ་བ་དང་གསུམ།
དགྱེས་པ་མཐར་ཕྱིན་པ་སྲིན་ཕྲུག་གིས་སྲིན་མོ་མཐོང་བ་ལྟ་བུ་དང་བཞི། གནས་པ་མཐར་ཕྱིན་པ་ཆུ་སྲིན་གྱི་གྲེ་བར་རིན་པོ་ཆེ་ཆུད་པ་དང་ལྔ། བདེན་པ་མཐར་ཕྱིན་པ་དྲང་སྲོང་གི་དམོད་པ་ལྟ་བུ་དང་དྲུག གསོ་བ་མཐར་ཕྱིན་པ་ནམ་མཁའ་ལ་གཟའ་སྐར་བཀྲམ་པ་ལྟ་བུ་དང་བདུན། བསད་པ་མཐར་ཕྱིན་པ་གཡག་རོ་ལ་མདའ་ཚབས་བྱེད་པ་ལྟ་བུ་དང་བརྒྱད་དོ། ། དེ་ལ་དང་པོ་བསྡུ་བ་མཐར་ཕྱིན་པ་ནི། བསྒྲལ་བྱའི་ཤེས་པ་ཧཱུཾ་གསུམ་དུ་གྱུར་ཏེ། ཀུན་གཞི་ཧཱུཾ་མཐིང་ག ཡིད་ཤེས་ཧཱུཾ་དཀར་པོ། ཉོན་ཡིད་ཧཱུཾ་དམར་པོ།
གཉིས་པ་མཐར་ཕྱིན་པ་ཕཊ་གསུམ་གྱིས་སྔར་གྱི་ཧཱུཾ་གསུམ་པོ་དེ་ནམ་མཁའ་ལ་སྤྲོས་པས་དལ་གསུམ་གྱི་ལྷར་གྱུར་པར་བསམ་མོ། ། གསུམ་པ་བསྟབ་པ་མཐར་ཕྱིན་པ་བཛྲ་ཡཀྵ་ཀྲོ་དྷ་བི་ཛ་ཡ་ཁཱ་ཧི། ཞེས་པས་བསྒྲལ་བྱའི་ཤ་ཁྲག་རུས་པ་དུག་གསུམ་སྤྲུལ་པ་ཡང་སྤྲུལ་རྣམས་ཀྱིས་གཏོར་ཞིང་རོལ་པར་བསམ་མོ། ། བཞི་པ་དགྱེས་པ་མཐར་ཕྱིན་པ་ནི། ཧ་གསུམ་གྱིས་རང་སྣང་དག་པར་རང་གིས་རང་མཐོང་བས་དགྱེས་པའོ། ། ལྔ་པ་གནས་པ་མཐར་ཕྱིན་པ་ནི་ཧཱུཾ་གསུམ་གྱིས་ཤེས་པ་དལ་གསུམ་དུ་གྱུར་ཏེ། ཕཊ་གསུམ་གྱིས་སྐུ་དང་ཡེ་ཤེས་གྲངས་མེད་དུ་གྱུར་ཏེ་ཕྱིར་མི་ལྡོག་པར་བསམ་མོ། ། དྲུག་པ་བདེན་པ་མཐར་ཕྱིན་པ་ནི། ཆོས་ཉིད་ཀྱི་བདེན་པའོ། ། ཞེས་སོགས་ཀྱིས་དོན་དེ་ཉིད་བདེན་པ་མི་འགྱུར་བར་ཤེས་པར་བྱའོ། །
བདུན་པ་གསོ་བ་མཐར་ཕྱིན་པ་ནི། ཕུར་བུ་ཀླད་ལ་བསྐོར་ཞིང་གཱི་ལ་ཡ་ཉི་ཤུ་རྩ་གཅིག་བརྗོད་པས་སྣང་སྲིད་ཕུར་པའི་ལྷར་གྱུར་པ་སྣང་སྲིད་གསོ་བ་དང་། གཟས་པ་པོ་གསོ་བ་དང་། བདག་གསོ་བར་བྱ་བའོ། ། བརྒྱད་པ་བསད་པ་མཐར་ཕྱིན་པ་ནི། ཕུར་བུ་དྲོད་ཕྱིན་པ་གཉིས་གདབ་ཅིང་། གཱི་ལ་ཡ་བཅོ་བརྒྱད་བརྗོད་པས། གཟས་པ་པོ་ཀུན་གཞིའི་རྣམ་ཤེས་དར་དཀར་དང་འདྲ་བ་ལ། དགེ་སྡིག་བག་ཆགས་ཚོན་རིས་དང་འདྲ་བར་བཏབ་པས་ལས་དང་ཉོན་མོངས་པ་ཐམས་ཅད་བྱང་བར་བསམ་མོ། ། བཅུ་པ་མཐའ་སྡུད་གསུམ་གྱིས་ལྟོ་བ་གདབ་པ་ནི་གསུམ་སྟེ།
མནན་བསྲེག་འཕང་གསུམ་གུད་དུ་བསྟན་ཏོ། ། ཐེམ་སྦྱོར་བཅུ་རྫོགས་སོ། ། — 200 —རྒུ། ། ཕུར་འགྲེལ་འབུམ་ནགཤྲཱི་བཛྲ་ཀུ་མཱ་ར་ལ་ན་མོ། རྒྱུད་ཀྱི་གནད་ཐོ་བཅུ་གཉིས་ལས་དཀྱུས་ཀྱི་ཚིག་དྲུག་མ་ཤེས་ན་ཕྲིན་ལས་གོང་འོག་གི་ཤན་མི་ཕྱེད་ཅེས་པ་དཀྱུས་ཀྱི་ཚིག་དྲུག སྲིད་པའི་ཕུར་བུ་བསྒྲུབ་པ་དང་། ། ཞེས་སོགས་ཚིག་དྲུག་གོ ། ཕྲིན་ལས་གོང་འོག་ནི། སྟོད་ལས་བླ་ན་མེད་པའི་བྱང་ཆུབ་སྒྲུབ་པ་དང་། སྨད་ལས་དགྲ་བགེགས་ཚར་གཅོད་པ་གཉིས་ཀྱིས་ཤན་འབྱེད་པའོ། །
སྤྱིར་ཕྲིན་ལས་ལ་གསུམ་སྟེ། ངོ་བོ། ངེས་ཚིག དབྱེ་བའོ། ། དང་པོ་ནི། ལམ་བསྐྱེད་རྫོགས་གཉིས་སོ། ། གཉིས་པ་ངེས་ཚིག་ནི། དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་ཕྲིན་ལས། གང་ཟག་ལམ་པའི་ལས་སུ་བྱེད་པའི་ཕྱིར་ན་ཕྲིན་ལས་སོ། ། གསུམ་པ་དབྱེ་བ་ནི་བཞི་སྟེ།
ཞི་བའི་ཕྲིན་ལས། རྒྱས་པའི་ཕྲིན་ལས། དབང་གི་ཕྲིན་ལས། དྲག་པོའི་ཕྲིན་ལས་སོ། ། དེ་ཡང་སྟོད་ལས་ནི། ཞི་རྒྱས་གཉིས་ཤས་ཆེ། སྨད་ལས་ནི་དབང་དྲག་གཉིས་ཤས་ཆེའོ། ། དེ་རེ་རེའང་ཕྲིན་ལས་བཞི་བཞིར་ཤེས་པར་བྱའོ། ། གཉིས་པ་གབ་པའི་སྔགས་དྲུག་མ་ཤེས་ན་སྔགས་གཟེར་དྲག་པོ་དགྲ་ལ་མི་ཕོག་ཅེས་པ་ལ་གཉིས་ཏེ། སྔོན་བྱུང་དང་།
རྗེས་འཇུག་གོ ། དེ་ཡང་སྔོན་བྱུང་གི་རུ་ཏྲ་འདུལ་བའི་དུས་སུ། རྡོ་རྗེ་གཞོན་ནུའི་སྐུ་ལས་གབ་པའི་སྔགས་དྲུག་འཕྲོས་པས་རུ་ཏྲ་དབང་དུ་བསྡུས་པའོ། ། རྗེས་འཇུག་རྣལ་འབྱོར་པ་རྣམས་ཀྱིས་དགྲ་བགེགས་འདུལ་བའི་དུས་སུ་གབ་པའི་སྔགས་དྲུག་མ་ཤེས་ན་མི་ཐུལ་བའོ། ། དེ་ཡང་རུ་ཏྲའི་ཆུང་མ་ཀྲོ་དྷཱི་ཤྭ་རཱི་ལ་རྡོ་རྗེ་གཞོན་ནུ་སྐྱེས་པ་དང་རུ་ཏྲ་འཁོར་བཅས་བརྒྱལ། བརྒྱལ་བ་སངས་བ་དང་རུ་ཏྲ་འཁོར་བཅས་སྦྲན་ནས་རྩོད་དུ་བྱུང་། ཁོ་ཞལ་གསུམ་ཕྱག་དྲུག་པར་བྱུང་བ་དང་། རྡོ་རྗེ་གཞོན་ནུས་དབུ་དགུ་ཕྱག་བཅོ་བརྒྱད་པར་མཛད། ཁོས་ཀྱང་དབུ་དགུ་ཕྱག་བཅོ་བརྒྱད་པར་བྱུང་བ་དང་། རྡོ་རྗེ་གཞོན་ནུས་དབུ་སྟོང་ཕྱག་སྟོང་སྤྱན་བྱེ་བ་སྟོང་མངའ་བར་སྤྲུལ།
བ་སྤུའི་བུ་ག་ནས་ཀྱང་ཁྲོ་བོ་གྲངས་མེད་པ་སྤྲོས། སྤྱི་གཙུག་ནས་ཧ་ས་ཡ་ར་སྒྲ་དང་འོད་དུ་བཅས་ཏེ། རུ་ཏྲ་ཁོའི་སྤྱི་བོར་ཐིམ་པས་འགོ་བའི་ལྷ་དང་ཕྲལ་ཏེ། དེར་ཁོ་གཅིག་པུར་གྱུར་ཏོ། ། གཉིས་པ་རྡོ་རྗེ་གཞོན་ནུའི་ལྟེ་བ་ནས་ཨ་བེ་ཤ་ཡ་ཆད། ཁོའི་ལྟེ་བར་ཐིམ། ཁོ་གངས་རི་རྒྱུད་ཆད་པ་ལྟར་དུ་འགྱེལ་ལོ། ། གསུམ་པ་རྡོ་རྗེ་གཞོན་ནུའི་ཕྱག་ཞབས་ཡན་ལག་ནས། ཤཱི་རྒྷཾ་ཨཱ་ན་ཡ་ཆད། ཁོའི་ཡན་ལག་ལ་ཐིམ།
གྲུ་གུ་ཐུལ་དུ་བཅིངས། བཞི་པ་རྡོ་རྗེ་གཞོན་ནུའི་ལྗགས་ལས་ཛྭ་ལ་པ་ཡ་ཆད། ཁོའི་ལྕེ་ལ་ཐིམ། ལྕེ་ཆད། ཁྲག་གིས་བོར། ལྔ་པ་རྡོ་རྗེ་གཞོན་ནུའི་ཞབས་ལས། ཏ་ཐཱ་ཡ་ཆད། ཁོའི་ཡན་ལག་བརྡུངས། དྲུག་པ་རྡོ་རྗེ་གཞོན་ནུའི་ཞལ་ཧོམ་ཁུང་གི་ཁ་གདངས་པ་འདྲ་བ་ནས། བི་ད་ཡ་ཆད།
ཁོ་རང་གི་ལག་ཆ་ཁ་ཊྭཱཾ་རྩེ་གསུམ་པ་འཕྲོག་སྟེ་ཁོ་རང་ལ་ཐུར་མར་བཙུགས། ཨ་ལ་ལ་ཧོ་བརྗོད་ནས་ཞལ་དུ་ཁྱུར་མིད་བྱས་ནས་ཕྱལ་དུ་སྦྱངས་པ་ཡིན་ནོ། ། — 201 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གསུམ་པ་སྦས་པའི་འཕྱང་དྲུག་མ་ཤེས་ན་གབ་སྦས་ཀྱི་ཐག་མི་ཆོད་ཅེས་པ་ནི། དེའི་དུས་སུ་རུ་ཏྲའི་འཁོར་ཐམས་ཅད་ནི་བྱེར་བྲོས་སོ། ། རྡོ་རྗེ་གཞོན་ནུའི་འཁོར་ཁྲི་ཚོགས་ནི་སྤྲིན་གཏིབས་པ་ལྟར་འཁྲིགས་སོ། ། དང་པོ་ལྷ་དང་ཕྲལ་བའི་དུས་སུ། ཁྲོ་བོ་བདུད་རྩི་འཁྱིལ་བས། གཏོགས་ཤིག་གྲོགས་དང་བྲལ་བར་གྱིས། ། ཞེས་པས་འཕྱང་དུ་བཏགས་ཏེ།
སེང་ལྡེང་གི་ཕུར་པ་སྤྱི་བོར་བཏབ་པོ། ། རྡོ་རྗེ་ལེགས་པས་གུ་གུལ་གྱིས་བདུག་གོ། ། གཉིས་པ་གཟུགས་ལ་དབབ་དུས་སུ། ཁྲོ་བོ་མི་གཡོ་མགོན་པོས། ཕོབ་ཅིག་རྣམ་པར་གཟིར་བར་གྱིས། ། ཞེས་བརྗོད་ནས། བྱ་ཕུར་ཁོའི་སྙིང་གར་བཏབ་པོ། ། ཡམ་ཤུད་ཀྱིས་ལྕགས་ཕྱེ་ཟངས་ཕྱེའི་ཐུན་ཕབ་བོ། ། གསུམ་པ་བྱད་དུ་བཅུག་པའི་དུས་སུ། ཁྲོ་བོ་ཁམས་གསུམ་རྣམ་རྒྱལ་གྱིས།
ཟུང་ཞིག་རྒྱོབ་ཅིག་རྣམ་པར་ཆིངས། ། ཞེས་བརྗོད་ནས་མཆོག་ཕུར་ཁོའི་ཡན་ལག་ལ་བཏབ་བོ། ། ཀླུས་བྱད་དུ་བཅུག་གོ ། བཞི་པ་སྨྱོ་དུ་གཞུག་དུས་སུ། རྡོ་རྗེ་རྟ་མགྲིན་གྱིས། རིངས་པར་ཁུག་ལ་སྨྲར་ཆུག་ཅིག ། ཅེས་བརྗོད་ནས་ཙནྡན་གྱི་ཕུར་པ་ལྕེ་ལ་བཏབ་བོ། ། རྒྱལ་པོས་དུག་ཆུ་བླུགས་སོ། ། ལྔ་པ་བརྡུང་དུས་སུ། ཁྲོ་བོ་སྟོབས་པོ་ཆེས།
ལུས་ངག་རྡུལ་ཕྲན་བཞིན་དུ་རློག ། ཅེས་བརྗོད་དེ་ལྕགས་ཕུར་སྙིང་ལ་བཏབ་བོ། ། བདུད་ཀྱིས་ཐོ་བས་བརྡུངས་སོ། ། དྲུག་པ་ཞལ་དུ་བསྟབ་པའི་དུས་སུ་ཁྲོ་བོ་དབྱུག་སྔོན་ཅན་གྱིས། བསྒོ་བའི་བཀའ་རྣམས་ཉན་པར་གྱིས། ། ཞེས་འཕྱང་དུ་བཏགས་ཏེ་སྐྱེར་ཕུར་རྐང་མཐིལ་དུ་བཏབ་བོ། ། བཙན་གྱིས་རུ་ཏྲ་རྡོ་རྗེ་གཞོན་ནུའི་ཞལ་དུ་བསྟབ་བོ། ། འཁོར་སྤྲུལ་པ་ཡང་སྤྲུལ་རྣམས་ཀྱིས་སྐབས་སྐབས་ཀྱི་སྨོན་ལམ་རྒྱས་པར་བཏབ་བོ། ། བཞི་པ་མན་ངག་སྲོག་གི་ཆན་པ་མ་ཤེས་ན་དགྲ་བགེགས་ཀྱི་སྲོག་རྩ་མི་ཆོད། ཅེས་པ་ནི།
ཕུར་བུ་ངན་སྔགས་གཙུག་ལག་གི་རྒྱུད་ལས། ཆོས་སྐུའི་སྔགས་དང་རྩ་བའི(ཨུ་ཨུ་ཨུ་བཛྲ་ཀྱི་ལི་ཀྱི་ལ)སྔགས། ། འདྲེན་པའི་ཐག་པ་གསུམ(ཨུ་ནེ་ཨུ་ནེ་ཨུ་ནི)དུ་སྦྲེལ། ། སྤེལ(བཛྲ་ཀྲོ་དྷ་ཧཱུཾ་ཀ་ར)བརྒྱན་དང་ཆོས་སྐུའི(ཨུ་ཨུ་ཨུ)སྔགས། ། བསྐྱོན་པའི(བཛྲ་ཀྱི་ལི་ཀྱི་ལ་ཡ)རྟ་དང་གོ་བསྒོའི(རཱ་ཛ་དེ་ཝི་ནི)མིང་། ། འགྱུར་བ་མཚོན་ཆའི(ཏྲིག་ནན)བར་དུ་ལྟེམ། ། མཐའ(ཙ)གཅོད་སྤུ་གྲིས་གཟིར་ཞིང་རང་སྲོག(མཱ་ར་ཡ་རྦད)གཅོད། ། ཅེས་གསུངས་པས། དང་པོ་ཧཱུཾ་ཀ་རས་ལྷ་དང་ཚངས་པ་འདུལ་བ་ནི། ཨུ་ཨུ་ཨུ(ཆོས་སྐུ)།
བཛྲ་གཱི་ལི(རྩ་སྔགས)གཱི་ལ་ཡ། ཨུ་ནོ་ཨུ་ནེེ་ཨུ་ནི(འདྲེན་པ)བཛྲ་ཀྲོ་དྷ་ཧཱུཾ་ཀ་ར་ཧཱུཾ(སྤེལ་བ)། ཨུ་ཨུ་ཨུ(ཆོས་སྐུ)། བཛྲ་གཱི་ལི(བསྐྱོན་པའི)གཱི་ལ་ཡ། རཱ་ཛ་དེ་ཝ(གོ་བསྒོའི)གརྫ(དབུ་གསུམ)གརྫ་ཧཱུཾ་ཕཊ། རཱ་ཛ་དེ་ཝ་ཏྲིག(འགྱུར་བ་མེད)ནན་ཙ(མཐའ་གཅོད) མཱ་ར་ཡ་རྦད(སྤུ་གྲི)། ཅེས་པས། ལྷ་བདུད་རྒྱལ་པོའི་སྲོག་གི་ཆན་པའོ། ། རྣམ་པར་རྒྱལ་བས་ཐེའུ་རང་དང་། བཙན་གཟིར་བ་ནི།
ཆོས་སྐུའི་སྔགས། ཨུ་ད་ 202 — ༄། །ཕུར་འགྲེལ་འབུམ་ནགཨུ་ཨུ། རྩ་བའི་སྔགས། ཨོཾ་བཛྲ་གཱི་ལི་གཱི་ལ་ཡ། འདྲེན་པའི་ཐག་པ་ཨུ་ནེེ་ཨུ་ནེ་ཨུ་ནེ། སྤེལ་བ་བཛྲ་ཀྲོ་དྷ་བི་ཛ་ཡ་ཧཱུཾ། བསྐྱོན་པའི་རྟ་བཛྲ་གཱི་ལི་གཱི་ལ་ཡ། གོ་བསྒོའི་མིང་བཛྲ་སཱ་ཇུ་ཨོཾ་ཀྲི། འགྱུར་པའི་མཚོན་ཆ་བཛྲ་ས་དུ་ཏྲིག་ནན།
སྤུ་གྲི་མཱ་ར་ཡ་རྦད། དེ་ནི་ཐེའུ་རང་སྲོག་གི་ཆན་པའོ། ། དབྱུག་སྔོན་གྱིས་མུ་སྟེགས་གཟིར་པ། སྤེལ་བ་བཛྲ་ཀྲོ་དྷ་ནཱི་ལ་དཎྜ། གོ་བསྒོའི་མིང་ཏིར་ཏི་ཀ་ད་ཧ་ད་ཧ་ཧཱུཾ་ཕཊ། བསད་པ་ཏིར་ཏ་ཀ་ཏྲིག་ནན་མཱ་ར་ཡ་རྦད། མུ་སྟེགས་ཀྱི་སྲོག་གི་ཆན་པའོ། ། གཤིན་རྗེ་གཤེད་ཀྱིས་མ་གཤིན་གཟིར་བ་ནི། སྤེལ་བ་བཛྲ་ཀྲོ་དྷ་ཡ་མཱནྟ་ཀ་ཧཱུཾ། གོ་བསྒོའི་མིང་ཡ་མ་རུ་ལུ།
དེ་ཡང་གོང་ལྟར་འགྲེ་བ་ནི་མི་གཡོ་མགོན་པོས་སྲིན་པོ་གཟིར་བ། བསྒོ་མིང་རཀླའོ། ། རྟ་མགྲིན་གྱིས་ཀླུ་དང་རྨུ་གཟིར་བ། ནཱ་ག་མུན་མུན་ནོ། ། གཞན་གྱིས་མི་ཐུབ་པས་བདུད་གཟིར་བ། རུ་ཏྲ་དུན་ཏིང་ངོ་། ། བདུད་རྩི་འཁྱིལ་བས་གནོད་སྦྱིན་གཟིར་བ། ཡཀྵ་རཀླའོ། ། ཁམས་གསུམ་རྣམ་རྒྱལ་གྱིས་རུ་ཏྲ་དམ་སྲི་གཟིར་བ། རུ་ཏྲ་རུ་ཏྲིའོ། །
སྟོབས་པོ་ཆེས་ས་བདག་བསད་པ། ས་ནཱ་ག་ཞེས་པའོ། ། ལྷ་འདྲེ་གཞན་གྱི་སྲོག་སྙིང་ཡང་མཁས་པས་སྦྱར་བར་བྱའོ། ། སྲོག་གི་ཆན་པ་ཨི་ཐི། ། ལྔ་པ་གཤོག་པ་རླབས་ཆེན་གྱི་ཆོ་ག་མ་ཤེས་ན་དགྲ་བགེགས་ཀྱི་བླ་མི་ཁུག་ཅེས་པ་ནི། བདག་གིས་རྡོ་རྗེའི་གཤོག་པ་གདེངས་ལ། རྡོ་རྗེ་ཁྱུང་གཤོག་གི་ཕྱག་རྒྱ་བཅས་ལ་མ་ཏྲྂ་མནན་ཏེ། ཨོཾ་བཛྲ་གཱི་ལི་ཀྱི་ལ་ཡ་མ་ཏྲྂ་ཀ་རུ་ཎི་ཨདྐུ་ཤ་ཛཿ ཞེས་པས་མ་ཏྲྂ་དགུག དངོས་གྲུབ་བར་ཆད་བྱེད་པའི་བགེགས། །
ཞེས་པའི་ཚིག་བཞིས་བསྐུལ། ། མ་ཏྲྂ་ཀ་རུ་ཎི་གཱི་ལི་གཱི་ལ་ཡ་ཧ་ན་ཧ་ན་ཧཱུཾ་ཕཊ། ཅེས་པས། དགྲ་བགེགས་མ་ཏྲྂ་བསྒྱེལ། བྱང་ཆུབ་མཆོག་ཏུ་སེམས་བསྐྱེད་་་་་ཅིང་། ། ཞེས་པ་ཚིག་དགུས་བསྐུལ། མ་ཏྲྂ་ཀ་རུ་ཎ་པྲ་ཝེ་ཤ་ཡ་ཕཊ། ཅེས་པས་ཁོག་པ་ཁ་ཕྱེ། ཤྲཱི་ཧཱུཾ་ཧཱུཾ་ཧཱུཾ་ཟློ་བི་ཤྭ་བི་ཤུརྙེ་བྷདྡྷཱ་ཛྙཱ་ན་ཀ་པཱ་ལ་ཉྫུ། ཞེས་པས་ཁོག་པའི་ནང་དུ་གཞལ་ཡས་ཁང་བསྐྱེད།
དེའི་ནང་དུ་དགྲ་བགེགས་གང་ཡིན་པ་བཀུག་ལ་གདན་དུ་བཏིང་། ཨོཾ་བཛྲ་གཱི་ལི་གཱི་ལ་ཡ་ཧ་ཧ་ཧཾ་ཞེས་པས་སྒོ་བཅད་དོ། ། དེས་ནི་དགྲ་བགེགས་ཐམས་ཅད་ཀྱི་བླ་ཁུག་པར་འགྱུར་པ་ཡིན་ནོ། ། དྲུག་པ་གསང་ཕུར་སེང་གེ་ཁ་འཐབ་ཀྱི་ཆོ་ག་མ་ཤེས་ན། རྣལ་འབྱོར་པ་ནང་འཐབ་ན་བསྒྲལ་བའི་ཐབས་མེད། ཅེས་པས་ཕུར་པ་ངན་སྔགས་གཙུག་ལག་གི་རྒྱུད་ལས། ལྔ་བརྒྱ་ཐ་མའི་དུས་དག་ཏུ། ། སྔགས་པ་ནང་རྒྱས་བྱུང་བའི་ཚེ། ། བདེན་པ་བརྗོད་ཀྱང་མི་ཉན་ན། ། རང་གཤེད་རང་ལ་དབབ་པར་བྱ། །
གཤིན་རྗེ་མཁན་དང་འགྲས་སྲིད་ན། ། ཡ་དང་རྦད་ཀྱི་བར་དུ་བསད། ། ཡ་མ་དུ། ཡ་མ་རྦད། ཡ་མ་ནན། ཡ་མ་ཆེ་གེ་མོ་ཨོཾ་ཀུ་ཤ་ཛ་ཛཿ ཡ་མ་ཆེ་གེ་མོ་མཱ་ར་ཡ་རྦད། དེས་འགྲེ། མ་མོ་མཁན་དང་འགྲས་སྲིད་ན། ། མ་དང་རྦད་ཀྱི་གེ
203 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བར་དུ་བསད། ། མ་མ་རུ་ལུ་རུ་ལུ་དུ། མ་མ་རུ་ལུ་རྦད། མ་མ་རུ་ལུ་ནན། མ་མ་རུ་ལུ་རུ། ཨོཾ་ཀུ་ཤ་ཛ་ཛཿ ཆེ་གེ་མོ་མཱ་ར་ཡ་རྦད། དེས་འགྲེ། མུ་སྟེགས་མཁན་དང་འགྲས་སྲིད་ན། །
ཏིར་དང་རྦད་ཀྱི་བར་དུ་བསད། ། ཏིར་ཀ་དུ། ཏིར་ཏི་ཀ་རྦད། དེ་མན་ཆད་འགྲེ། གཟའ་གདོང་མཁན་དང་འགྲས་སྲིད་ན། ། རཀླ་རྦད་ཀྱི་བར་དུ་བསད། ། རཀླ་དུ། རཀླ་རྦད། བདུད་པོ་མཁན་དང་འགྲས་སྲིད་ན། ། རུ་དང་རྦད་ཀྱི་བར་དུ་བསད། །
རུ་ཏྲ་དུ། རུ་ཏྲ་རྦད། བདུད་མོ་ལ་དུན་ཏིང་། སྲིད་པའི་ལྷ་དགུ་མཁན་དང་འགྲས་སྲིད་ན། ། དེ་ཝ་རྦད་ཀྱི་བར་དུ་བསད། ། དེ་ཝ་དུ་དེ་ཝ་རྦད། གནོད་སྦྱིན་མཁན་དང་འགྲས་སྲིད་ན། ། ཡཀྵ་རྦད་ཀྱི་བར་དུ་བསད། ། ཡ་ཀྵ་དུ། ཡཀྵ་རྦད།
རྒྱལ་པོ་མཁན་དང་འགྲས་སྲིད་ན། ། ར་དང་རྦད་ཀྱི་བར་དུ་བསད། ། རཱ་ཛ་དུ། རཱ་ཛ་རྦད། ལྷ་བཙན་མཁན་དང་འགྲས་སྲིད་ན། ། ཙ་དང་རྦད་ཀྱི་བར་དུ་བསད། ། ཙ་ར་དུ། ཙ་ར་རྦད། ཐེའུ་རང་མཁན་དང་འགྲས་སྲིད་ན། ། བཛྲ་རྦད་ཀྱི་བར་དུ་བསད། །
བཛྲ་སཱ་ཇུ་དུ། བཛྲ་སཱ་ཇུ་རྦད། རིག་འཛིན་མཁན་དང་འགྲས་སྲིད་ན། ། ནུ་དང་རྦད་ཀྱི་བར་དུ་བསད། ། རུ་ཏྲ་དུ། རུ་ཏྲ་རྦད། ཕུར་གདབ་མཁན་དང་འགྲས་སྲིད་ན། ། རུ་དང་རྦད་ཀྱི་བར་དུ་བསད། ། རུ་ཏྲ་དུ། རུ་ཏྲི་རྦད།
ལིགཽའི་བཅའ་ལུགས་དང་། སྔགས་དྲུག་དང་། ཚེ་ལུང་ཁྲུས་ལུང་བྱ། སྔགས་བཟླས་པ་དང་། རྟགས་བྱུང་བ་དང་མནན་བསྲེག་འཕང་གསུམ་གྱིས་མཇུག་བསྡུས་ལ་བྱ། བདག་དང་འགྲས་པ་དེ་མ་ཏྲྂ་བསྒྱེལ་བ་ལྟར་འགྲོའོ། ། རྡོ་རྗེ་དམེ་ཐབས་ཨི་ཐི། ། བདུན་པ་གནད་གཅོད་ཀྱི་ཐབས་མ་ཤེས་ན་ལས་ལ་སྦྱོར་ན་ཚུར་ལྡོག ཅེས་པ་ལ་གསུམ་ལས། རྫས་ཀྱི་གནད་གཅོད།
རྟེན་གྱི་གནད་གཅོད། སྔགས་ཀྱི་གནད་གཅོད་དོ། ། དང་པོ་ལ། རང་ལ་གདགས་པའི་རྫས་དང་། རྟེན་ལ་བྱུག་པའི་རྫས་སོ། ། དང་པོ་ནི། ཅུ་གང་གངས་སུ་མཐོང་ཡོང་། མུ་ཟི་མཚོར་མཐོང་ཡོང་། གླ་བ་འཚུབས་མར་མཐོང་ཡོང་ ཤུ་དག་རལ་གྲིར་མཐོང་ཡོང་། བཙན་དུག་དགྲ་སྟར་མཐོང་ཡོང་།
གླ་བའི་མཆེ་བ་སྤུ་གྲིར་མཐོང་བས་ལུས་ལ་གདགས་སོ། ། གཉིས་པ་རྟེན་ལ་གུ་གུལ། རྒྱ་ཚིལ། མུ་ཟི། རྟ་ཁྲགམངལ་ཁྲག མཛེ་ཁྲག་བྱུག་གོ ། གཉིས་པ་ནི། རང་ལྷར་གསལ་བ་གལ་ཆེ་སྟེ། རྡོ་རྗེ་མཁར་དུ་བཤད་པའོ། ། གསུམ་པ་སྔགས་ནི།
ཨོཾ་བཛྲ་གཱི་ལི་གཱི་ལ་ཡ་བྱད་སྟེམ་ཕོ་མོའི་སྙིང་ལ་རྂ། རྩ་ལ་རྦད། སྲོག་ལ་བྲེང་། ཤ་ལ་མྱོགས། ཁྲག་ལ་ཐུམ་སྐྱོ། ཞེས་པ་དེ་མང་དུ་བཟླའོ། ། དེ་རྣམས་ནི་སྲུང་བའི་མཆོག་ཡིན་ནོ། ། བརྒྱད་པ་འཁོར་ལོའི་བསྐོར་ཐབས་མ་ཤེས་ན་ལས་མི་འགྲུབ་ཅེས་པས། རྡོ་རྗེ་ཕུར་པ་ལ་འཁོར་ལོ་བཅུ་གཉིས་ཏེ། དེ་ཉིད་མི་གནས་པའི(ཆོས་སྐུ)འཁོར་ལོ་བྱ་བ་ཡོད་དོ། །
སྒྲུབ་པ་— 204 — ༄༅། །ཕུར་འགྲེལ་འབུམ་ནགདངོས་གྲུབ་ཀྱི་འཁོར་ལོ་བྱ་བ་ཡོད་དོ(གཡོན་བསྐོར)། ། བསད་པ་དྲག་པོའི་འཁོར་ལོ་བྱ་བ་ཡོད་དོ(གཡས་བསྐོར)། ། ཕྲིན་ལས་སྣ་ཚོགས་ཀྱི་འཁོར་ལོ་བྱ་བ་ཡོད་དོ(མནན་བསྲེག)། ། མང་དུ་འདུས་པའི་འཁོར་ལོ་བྱ་བ་ཡོད་དོ(སྔགས་ཚང་མ)། ། འཁོར་བའི་འཁོར་ལོ་བྱ་བ(རྩ་སྔགས)ཡོད་དོ། ། མི་འཁོར་བའི་འཁོར་ལོ་བྱ་བ་ཡོད་དོ(མ་ཚང་བ)། ། འཁོར་ལོ་བཟློག་པ་ཞེས་བྱ་བ་ཡོད་དོ(དྲི་མ་ཡོད་པ)། ། འཁོར་ལོ་འཁྱམས་པ་ཞེས་བྱ་བ་ཡོད་དོ(མ་ཚང་བ)། ། འཁོར་ལོ་འཁོར་བ་ཞེས་བྱ་བ་ཡོད་དོ(གདམས་པ་ཆེ)། །
འཁོར་ལོ(ཅོསྔགས་ཅན)ལྟོབྲལ་བྱ་བ་ཡོད་དོ(ཅེས་ཟུར་མ་དོད་པ)། ། འཁོར་ལོ་གཅོད་པ་ཞེས་བྱ་བ་ཡོད་དོ(རྫོགས་པ)། ། འདིར་སྲོག་ལ་འཁོར་ལོ་བསྐོར་བ་དང་སྲོག་ལ་ལིགི་བཅའ་བ་གཉིས་ལ་ལག་ལེན་བྱའོ། ། དགུ་པ་ལིངྒཱ་བཅའ་ཐབས་མ་ཤེས་ན་དམིགས་པའི་གནད་བརླག་ཅེས་པ་ལ། ཤུན་ཆེན་ནམ། གྲོ་ག་ཤོག་ཤོག་ལ་མུ་ཁྱུད་བཞི་པ་དབུས་ཀྱི་ཆ་ལོངས་པ་བྲི། དེ་ལིངྒཱ་བརྒྱད་པ་དོད་པ་བྲི། ཐམས་ཅད་འདུས་སྔགས་སྤྱི་བོར་བྲི། ཧ་ས་ཡ་ར་དཔྲལ་བར་བྲི། ཛྭ་ལ་པ་ཡ་ལྕེ་ལ་བྲི།
ཤཱི་སྒྲི་ཨཱ་ན་ཡ་ལག་པ་ལ་བྲི། ཨ་ཝེ་ཤ་ཡ་ལྟེ་བར་བྲི། བི་ད་ཡ་འདོམས་སུ་བྲི། ཏ་ཐཱ་ཡ་བརླ་ལ་བྲི། ཀ་ཧཾ་ཀ་ཡེ་སྙིང་གར་བྲི། མ་ར་སེ་ན་པྲ་མདྡྷཱ་ན་ཡ་རྐང་པའི་བར་དུ་བྲི། ཨ་ཛི་ཨ་པ་ར་ཛི་ཏེ་མཁལ་མ་གཡས་གཡོན་དུ་བྲི། ཡན་ལག་ཉིང་ལག་ཐམས་ཅད་ལ་ཛྭ་ལ་བྲི། མུ་ཁྱུད་ནང་མ་ལ་འབྲུ་དགུ་བྲི། དེའི་ཕྱི་མ་ལ་ཁྲོ་བོ་བཅུའི་སྔགས་བྲི།
དེའི་ཕྱི་མ་ལ་མ་མཱ་པ་ཤྱི་གིས་བསྐོར། དེའི་ཕྱི་མ་ལ་ཨོཾ་ལྂ་ཧཱུཾ་ལྂ་གྱིས་བསྐོར། ཡང་ན་འཁོར་ལོ་རྩིབས་དྲུག་པ་ལ། ལག་གཉིས་མགོ་བོ་རྩིབས་གསུམ་ལ་གཟུད། རྐང་གཉིས་གསང་བ་རྩིབས་གསུམ་ལ་གཟུད། ཕྱི་ལ་མུ་ཁྱུད་བཞི་པ་དང་སྔགས་འགོད་པ་གོང་དང་འདྲའོ། ། དེ་ཉ་བོ་ལ་གཞུག་པ་སྐབས་དང་སྦྱར་རོ། ། བཅུ་པ་ཀུན་གཞིའི་གནས་ལུགས་མ་ཤེས་ན་བཏབ་པ་ལ་དོན་མེད་ཅེས་པ་ནི། སྤྱིར་སེམས་ཅན་ཐམས་ཅད་ཀྱི་སྙིང་དཀར་ནག་གི་མཚམས་སུ་ཁྲག་གི་སྦལ་བ་མཐེ་བོང་ཙམ་ཞིག་ཡོད། དེའི་ནང་ན་དྭངས་མ་རྣམ་པ་གསུམ་ཡོད་དེ།
ཁྲག་གི་དྭངས་མ་མཚལ་ལྕོག་ལ་འདྲ་བ། རྩའི་དྭངས་མ་རྒྱུས་པ་ཀླད་པ་འདྲ་བ། དབུགས་ཀྱི་དྭངས་མ་གསེར་ས་འོག་ཏུ་སྦས་པའི་རླངས་པ་ཙམ་ཞིག་ཡོད། དེ་གསུམ་གྱི་དབུས་ན་རྣམ་པར་ཤེས་པ་དེ་མི་ལ་དྲྀ་ཡོད། རྒྱལ་པོ་ལ་ཏྲི། མ་མོ་ལ་མ། ཀླུ་ལ་ཕུ་ཡོད་པས་དེས་འགྲེའོ། ། བཅུ་གཅིག་པ་ཚེ་ལུང་ཁྲུས་ལུང་གི་དགོངས་པ་མ་ཤེས་ན་ངན་སྔགས་དང་ཁྱད་མེད་ཅེས་པ་ནི། གཟས་པ་པོའི་སྒྲིབ་པ་དེ་ཕུར་པ་ལྷར་གསལ་བའི་འོད་བྲེར་གྱིས་སྦྱངས་པས་ཁོའི་ཁྲུས་ལུང་། ཁོའི་ཚེ་དང་བསོད་ནམས་ཕུར་པས་བླངས་ཏེ་བདག་གི་གནས་གསུམ་དུ་གཏུགས་པས་བདག་ལ་ད་ 205 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
ཚེ་སྲོག་བསྣན་པས་བདག་གི་ཚེ་ལུང་སྟེ། ངན་སྔགས་པ་ལ་དེ་མེད་ཐབས་མེད་པས་རྡོ་རྗེ་ཕུར་པའི་ཁྱད་ཆོས་ཡིན་ནོ། ། བཅུ་གཉིས་པ་གནས་སྤོར་བའི་ཆོ་ག་མ་ཤེས་ན་ཤན་པ་དང་ཁྱད་མེད་ཅེས་པ་ནི། ཕུར་བུའི་རྩེ་མོར་གཟས་པ་པོའི་རྣམ་པར་ཤེས་པ་དྲྀའམ་ཨར་ཡོད་པ་དེ་གྱེན་ལ་བསྟན་ལ། རླུང་དང་ཏིང་ངེ་འཛིན་གྱིས་རིགས་ལྔ་ཡབ་ཡུམ་གྱི་སྦྱོར་མཚམས་སུ་འཕངས་ཏེ། རིགས་ལྔ་ཡབ་ཡུམ་གྱི་སྲས་སུ་སྐྱེས་པར་བསམ་མོ། ། སེམས་བསྐྱེད་དང་། སྔགས་དང་། རྟེན་འབྲེལ་གྱི་ཆེ་བས་སྐྱེའང་སྐྱེ་ལ། སྐྱེས་པར་ཡང་བསམ་མོ། །
དེ་ནི་ཤན་པ་མུ་སྟེགས་པ་རྣམས་ལ་མེད་པས་རྡོ་རྗེ་ཕུར་པའི་ཁྱད་ཆོས་ཡིན་ནོ། ། གནད་ཐོ་བཅུ་གཉིས་ཀྱི་གདམས་པ་རྫོགས་སོ། ། དང་པོ་ནམ་མཁའ་ལྟ་བུའི་གང་ཟག་གིས་རིག་པ་ཡེ་ཤེས་ཀྱི་ཕུར་པ་ཡུལ་ཆོས་ཀྱི་དབྱིངས་སུ་གདབ་པ་ལ་བཞི་སྟེ། སྒྲུབ་བྱེད་ཀྱི་གང་ཟག སྒྲུབ་པའི་དགོས་པ། སྒྲུབ་པའི་ཐབས། བསྒྲུབས་པའི་འབྲས་བུའོ། ། དང་པོ་ནི། རྡོ་རྗེ་གཞོན་ནུའི་རིག་འཛིན་རྣམས། ། ཞེས་པསཆོས་ཉིད་ཀྱི་རིག་པ་ངེས་པར་འཛིན་པ་ནམ་མཁའ་ལྟ་བུའི་གང་ཟག་གོ །
གཉིས་པ་སྒྲུབ་པའི་དགོས་ཆེད་ནི། སྲིད་པའི་ཕུར་བུ་བསྒྲུབ་པ་དང་། ། དབང་དང་དངོས་གྲུབ་བླང་བའི་ཕྱིར། ། ཞེས་པས། སྲིད་པའི་ཕུར་བུ་བསྒྲུབ་པའི་ཕྱིར་དང་། དབང་བསྐུར་བའི་ཕྱིར་དང་། དངོས་གྲུབ་བླང་བའི་ཕྱིར་དགོས་པ་གསུམ་མོ། ། དེ་ལ་ཕུར་བུ་ནི། སེམས་ཉིད་དོ། ། དབང་ནི་རིག་པ་རྩལ་གྱི་དབང་ངོ་། །
དངོས་གྲུབ་ནི་རང་ངོ་རང་གིས་ཤེས་པའོ། ། གསུམ་པ་ལ་གསུམ་སྟེ། ལྟ་བས་ཐག་བཅད་པ། སྒོམ་པས་ཉམས་སུ་བླང་བ། སྤྱོད་པས་གྲོགས་བྱ་བའོ། ། དང་པོ་ལ་གསུམ་སྟེ། དོན་མ་ནོར་བའི་ལྟ་བ། རིག་པ་མ་བཅོས་པའི་ལྟ་བ། དབྱིངས་དྲངས་པའི་ལྟ་བའོ། ། དང་པོ་གཉིས།
ལྟ་བར་མཚོན་པའི་སྒོ་དང་། རང་གི་ངོ་བོའོ། ། དང་པོ་ནི། རྡོ་རྗེ་ཁྲོས་པས་ཞེ་སྡང་གཅོད། ། ཅེས་པས། རྡོ་རྗེ་སྟོང་པ་ཁྲོས་པས་དུག་ལྔ་ཚར་གཅོད་པའོ། ། རང་གི་ངོ་བོ་ནི། སྙིང་རྗེས་བསྒྲལ་བའི་དམ་ཚིག་ནི། ། ཞེས་པས། བྱམས་སྙིང་རྗེས་སེམས་ཅན་ཐམས་ཅད་ཆོས་སྐུར་བསྒྲལ་ཏེ་དམ་ཚིག་གོ །
གཉིས་པ་ནི། རིག་པ་མ་བཅོས་པའི་ལྟ་བ་ནི། མཚོན་སྒོ་དང་། རང་གི་ངོ་བོའོ། ། དང་པོ་ནི། མཚོན་ཆེན་སྔོན་པོ་འབར་བ་ཡིས། ། ཞེས་པས། རང་གི་སེམས་ཆོས་སྐུར་མཚོན་པས་བདེ་བ་འབར་བའོ། ། རང་གི་ངོ་བོ། བསད་ཅིང་མནན་པ་མ་ཡིན་ཏེ། །
ཞེས་པས་འཁོར་བ་ཁྱད་དུ་མི་བསད། རྟོག་པ་ནན་གྱིས་མི་མནན་ཏེ། འཁོར་འདས་ཆོས་སྐུར་ཤར་བའོ། ། གསུམ་པ་དབྱིངས་དྲངས་པའི་ལྟ་བ་མཇལ་ཚུལ་དང་། རང་གི་ངོ་བོ། དང་པོ། ནམ་མཁའི་དཀྱིལ་ནས་ཐིགས་པ་ཤར། ། ཞེས་པས། ནམ་མཁའ་ལས་ཆོ་འཕྲུལ་འབྱུང་བ་ལྟར། ཆོས་ཉིད་ལས་རོལ་པ་འབྱུང་།
ཆོ་འཕྲུལ་ནམ་— 206 བྷེ ༄། །ཕུར་འགྲེལ་འབུམ་ནགམཁའ་འདུས་པ་ལྟར། རོལ་པ་ཆོས་ཉིད་དུ་ཐིམ། ནམ་མཁའ་ཀུན་ལ་ཁྱབ་པ་ལྟར། ཆོས་ཉིད་ཀྱིས་ཀུན་ལ་ཁྱབ་བོ། ། རང་གི་ངོ་བོ་ནི། ཕུང་པོ་རྡོ་རྗེར་གཏམས་བྱས་ནས། ། ཞེས་བཤད་པས། ། འཁོར་འདས་ཐམས་ཅད་སྟོང་ཉིད་རྡོ་རྗེས་གཏམས་པ་སྟེ། སྟོང་ཉིད་དུ་རྟོགས་པའོ། །
གཉིས་པ་སྒོམ་པས་ཉམས་སུ་བླང་བ་ལ་གསུམ་སྟེ། རིག་པ་ཐལ་བྱུང་གི་སྒོམ་པ། སེམས་ཀྱི་དབྱིངས་ཕྱུང་གི་སྒོམ་པ། ཀུན་གཞི་རྩད་བཅད་ཀྱི་སྒོམ་པའོ། ། དང་པོ། སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་པས་ཆོས་སྐུའི་དབྱིངས་སུ་བཅས་བཅོས་མེད་པར་འཇོག་པའོ། ། གཉིས་པ་དབྱིངས་ཕྱུང་བ་ནི། སྙིང་གི་དཀྱིལ་འཁོར་དུ་བསྒོམ་པར་བྱ། ། ཞེས་པས་དྲན་རྟོག་གི་སྙིང་ལས་བྱུང་བའི་དཀྱིལ་སྟོང་ཉིད་དུ་བསྒོམ་པར་བྱའོ། །
གསུམ་པ་ཀུན་གཞི་རྩད་བཅད་ནི། རྣམ་པར་ཤེས་པ་རྡོ་རྗེར་བསྒོམ། ། ཞེས་པས། བག་ཆགས་ཀྱི་རྣམ་པར་ཤེས་པ་རྡོ་རྗེ་སྟོང་ཉིད་རྡོ་རྗེར་བསྒོམ་པའོ། ། གསུམ་པ་སྤྱོད་པ་ལ་གསུམ་སྟེ། ཐབས་ཀྱི་སྤྱོད་པ། ཕྲིན་ལས་ཀྱི་སྤྱོད་པ། ཞར་ལ་རིག་པ་རྩལ་གྱི་དབང་བསྐུར་བའོ། ། དང་པོ་ཐབས་ཀྱི་སྤྱོད་པས་འགྲོ་དོན་དུ། ། ཞེས་པས།
ཐབས་ཀྱི་སྤྱོད་པས་སེམས་ཅན་གྱི་དོན་བྱེད་པའོ། ། གཉིས་པ། སངས་རྒྱས་ཕྲིན་ལས་རྫོགས་བྱས་ནས། ། ཞེས་པས། ཕྲིན་ལས་བཞིས་སེམས་ཅན་གྱི་དོན་བྱེད་པའོ། ། གསུམ་པ་དབང་ནི། དབང་དང་བྱིན་རླབས་འདིར་སྩོལ་ཅིག ། ཅེས་པས་སེམས་ལ་དབང་ཐོབ་པས་ཆོས་སྐུར་བྱིན་གྱིས་བརླབས་པའོ། ། བཞི་པ་འབྲས་བུ་ལ་གཉིས་ཏེ། ཐུན་མོང་དང་ཁྱད་པར་རོ། །
དང་པོ་ནི། རྟགས་དང་མཚན་མ་བསྟན་པ་དང་། ། ཞེས་པས་དྲོད་གསུམ། རྟགས་གསུམ། མཚན་མ་གཉིས་སོ། ། དང་པོ་ལ། ཕྱིའི་དྲོད་ལུས་ཡང་བ། ནད་མེད་པ། ནང་དྲོད་དབུགས་ལ་དབང་ཐོབ་པ། གསང་དྲོད་ཉོན་མོངས་པ་ཆུང་བའོ། །
རྟགས་གསུམ་ཡང་དེ་ཉིད་དོ། ། འོ་ན་ཁྱད་མེད་དོ་སྙམ་ན། རང་ལ་ཉམས་སུ་མྱོང་བ་དྲོད། གཞན་གྱི་རྟོགས་པ་རྟགས་སོ། ། མཚན་མ་ནི་རྨི་ལམ་དང་མངོན་སུམ་གཉིས་སོ། ། གཉིས་པ་ཁྱད་པར་ལ་འབྲས་བུ་སྐུ་གསུམ་མོ། ། ཆོས་སྐུ་ལ། སངས་རྒྱས་ཀུན་གྱི་ཡེ་ཤེས་སྐུ། ། ཞེས་པས་དབྱིངས་ཡེ་ཤེས་དབྱེར་མེད་དོ། ། ངང་ཉིད་རྡོ་རྗེའི་ཆོས་དབྱིངས་ལས། །
ཞེས་པས་ཆོས་སྐུའི་ངང་ལས་ལོངས་སྐུ་སྒྲུབ་པའོ། ། ཡེ་ཤེས་ཁྲོ་བོ་འགྲུབ་པར་མཛོད། ། ཅེས་པས་སྤྲུལ་སྐུ་གདུལ་བྱའི་ངོ་བོ་ལ་སྣང་བའོ། ། རིག་པ་ཡེ་ཤེས་ཀྱི་ཕུར་པ་ལ་ངོ་སྤྲོད་དུ་མཛད་པ་ཁྲིད་དུ་སྐྱོངས་ཤིགགྲུབ་ཐོབ་རྒྱུན་མ་ཆད་པའོ། ། རི་བོ་ལྟ་བུའི་གང་ཟག་གིས་ཁྱབ་པ་ཐུགས་རྗེའི་དཔྱང་ཐག་གི་ཕུར་པ་ཁམས་གསུམ་སེམས་ཅན་ལ་གདབ་པ་ལ་བཞི་སྟེ། སྒྲུབ་པའི་གང་ཟག སྒྲུབ་པའི་དགོས་ཆེད། སྒྲུབ་པའི་ཐབས། བསྒྲུབས་པའི་འབྲས་བུའོ། ། དང་པོ་ནི།
རྡོ་རྗེ་གཞོན་ནུའི་རིག་འཛིན་རྣམས། ། ཞེས་པས། སྐུ་གསུང་ཐུགས་ཀྱི་རིག་འཛིན་རི་བོ་ལྟ་བུའི་གང་ཟག་— 207 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གོ ། གཉིས་པ་དགོས་ཆེད་ནི། སྲིད་པའི་ཕུར་བུ་བསྒྲུབ་པ་དང་། དབང་དང་དངོས་གྲུབ་བླང་བའི་ཕྱིར། ། ཞེས་པའོ། ། གསུམ་པ་སྒྲུབ་ཐབས་ལ་ལྔ་སྟེ། གཉེན་པོ་སྐུའི་མཚན་ཉིད།
ཁྱད་པར་ལས་ཀྱི་མཚན་ཉིད། ལྷ་བསྒོམ་ཐབས། སྒྲུབ་ཐབས། སྤྱོད་པའོ། ། དང་པོ་ནི། རྡོ་རྗེ་གཞོན་ནུ་དབུ་སྟོང་ཕྱག་སྟོང་པ་དང་། དབུ་དགུ་ཕྱག་བཅོ་བརྒྱད་པ་དང་། ཞལ་གསུམ་ཕྱག་དྲུག་པ་དང་། ཞལ་གཅིག་ཕྱག་གཉིས་པ་དང་ཐ་དད་དུ་བཤད་དོ། ། དེ་ལ་སྲོག་གི་ལྷ།
སྐུ་གསུང་ཐུགས་ཀྱི་ལྷ། དབུ་རྒྱན་གྱི་ལྷ། གོ་ཆའི་ལྷ། ཡུམ་དང་ཞལ་སྦྱོར་རོ། ། གཉིས་པ་ཁྱད་པར་ལས་ཀྱི་ལྷ་ནི་བདུད་དང་སྲིན་པོ་ལྟ་བུ་མ་ཡིན་ཏེ། བྱམས་དང་སྙིང་རྗེས་གང་འདུལ་བ། ། ཞེས་པས་ཐུགས་རྗེའི་རྩལ་རང་ཤར་བའི་ལྷའོ། ། གསུམ་པ་བསྒོམ་ཐབས་ནི། རྣམ་པར་ཤེས་པ་རྡོ་རྗེར་བསྒོམ། ། ཞེས་པས་ཀུན་གཞིའི་རྣམ་ཤེས་ཀྱང་ལྷར་བསྒོམ།
སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་པས་བདག་གི་ལུས་ཡི་དམ་ལྷར་བསྒོམ། ཕུང་པོ་རྡོ་རྗེར་གཏམས་བྱས་ནས། ། ཞེས་པས་བ་སྤུའི་བུ་ག་ཁྲོ་ཆུང་གིས་གོ་མཚམས་སུ་བསྒོམ་པའོ། ། དེ་ལྟར་ལྷ་བརྟན་པ་དང་། ཕྱི་ནང་སྣོད་བཅུད་ཐམས་ཅད་ལྷར་སྤེལ་ལ་བསྒོམ་པའོ། ། སྲིད་པ་རྡོ་རྗེར་འགྲུབ་མཛོད་ཅིག ། ཅེས་སོ། ། བཞི་པ་སྒྲུབ་ཐབས་ནི། རྟེན་དགྲམ་ཞིང་བཟླས་པའི་འཁོར་ལོ་བསྒོམ།
དབང་བསྐུར་ཞིང་བྱིན་གྱིས་བརླབས། སྤྱན་དྲངས་ཤིང་པཱུ་ཛ་འབུལ་བ། བཟླས་པ་བྱ་ཞིང་བསྟོད་པ་བྱ་བའོ། ། དང་པོ་ནི། གནས་དབེན་པར་མཎྜལ་དང་པཱུ་ཛ་བཤམ། རྟེན་དགྲམ་ཞིང་ཡི་དམ་ལ་ཡང་དང་ཡང་དུ་བལྟས་པས་ལྷ་གསལ་བར་འོང་། བདག་ཀུ་མཱ་རའི་ཐུགས་ཀ་རཏྣ་ཟུར་བརྒྱད་པ། ནང་དུ་རྟ་མགྲིན། དེའི་ཐུགས་ཀར་ཡེ་ཤེས་སེམས་དཔའ། དེའི་ཐུགས་ཀར་རྡོ་རྗེ།
དེའི་་ལྟེ་བ་ལ་ཧཱུཾ། མཐའ་མར་གཱི་ལ་ཡ་འབྲུ་དགུས་བསྐོར་བར་བསྒོམ། དེ་ནས་ཡེ་ཤེས་ལྔས་དབང་བསྐུར། སྐུ་གསུང་ཐུགས་བྱིན་གྱིས་བརླབས། སྲོག་གི་ཡེ་ཤེས་སུ་དབང་བསྐུར། ཡེ་ཤེས་ཁྲོ་བོ་གཤེགས་སུ་གསོལ་གྱིས་སྤྱན་དྲངས། ཛཿཧཱུཾ་བཾ་ཧོཿས་ཡེ་ཤེས་བསྟིམ། ཀཱ་ཡ་ཝཱ་ཀ་ཙིཏྟས་བརྟན་བར་བཞུགས་སུ་གསོལ། དེ་ནས་པཱུ་ཛ་གཏོར་མ་ལ་དབུལ། དེ་ནས་བཟླས་པ་བྱ།
འཛབ་བསྟོད་བྱའོ། ། ལྔ་པ་སྤྱོད་པ་ལ་གཉིས། བདག་གཞན་གྱི་སྤྱོད་པ་དང་། ཕྲིན་ལས་ཀྱི་སྤྱོད་པའོ། ། དང་པོ་ནི། ཐབས་ཀྱི་སྤྱོད་པས་འགྲོ་དོན་དུ། ། ཞེས་པ་དང་། གཉིས་པ་ནི། སངས་རྒྱས་ཕྲིན་ལས་རྫོགས་མཛད་ནས། ། ཞེས་པའོ། །
བཞི་བ་འབྲས་བུ་ལ་ཐུན་མོང་དང་ཁྱད་པར་རོ། ། དང་པོ་ལ་དྲོད་གསུམ། རྟགས་གསུམ། མཚན་མ་གཉིས་སྔར་དང་འདྲ། གཉིས་པ་ནི། ཆོས་སྐུ་དག་པ་གཉིས་ལྡན། ལོངས་སྐུ་དལ་གྱི་ལྷ་ཚོགས། སྤྲུལ་སྐུ་གང་ལ་གང་འདུལ་ལོ། ། པདྨ་རྒྱལ་པོའི་ཕྱག་བཞེས་སོ། ། གསུམ་པ་བྱ་ཀ་ལནྟ་ཀ་ལྟ་བུའི་གང་ཟག་གིས་གསང་བ་བྱང་ཆུབ་སེམས་ཀྱི་ཕུར་པ་ཡུམ་གྱི་མཁའ་ལ་གདབ་པ་ནི་— 208 —རྒུ། །
ཕུར་འགྲེལ་འབུམ་ནགབཞི་སྟེ། རྟེན་གྱི་གང་ཟག དགོས་ཆེད། སྒྲུབ་ཐབས། འབྲས་བུའོ། ། དང་པོ་ནི། རྡོ་རྗེ་གཞོན་ནུའི་རིག་འཛིན་རྣམས། ། ཞེས་པས་ཆགས་ཅན་ནོ། ། དགོས་པ་ནི། ཕུར་བུ་སྒྲུབ་པ་དང་།
དབང་བསྐུར་བ་དང་། དངོས་གྲུབ་བླང་བ་གསུམ་མོ། ། སྒྲུབ་ཐབས་ལ་གཉིས། སྟེང་སྒོའི་འཁོར་ལོ་ལ་བརྟེན་ཏེ་བདེ་བ་རིམ་གྱིས་བསྐྱེད་པ་དང་། འོག་སྒོ་ཁམས་གསུམ་རོལ་པ་ལ་བརྟེན་ཏེ་བདེ་བ་གཅིག་ཅར་དུ་བསྐྱེད་པའོ། ། དང་པོ་སྟེང་སྒོ་ལ་གསུམ་སྟེ། འཁོར་ལོའི་གནས་ཚུལ། གཏུམ་མོ་སྦར་བས་ཡེ་ཤེས་སྐྱེ་ཚུལ། དེ་ལ་གོམས་པར་བསླབ་པའོ། ། དང་པོ་ལ་ལྔ་སྟེ།
ཀླད་པ་སྐུའི་ཙཀྲ། མགྲིན་པ་གསུང་གི་ཙཀྲ། ཐུགས་ཀ་ཆོས་ཀྱི་ཙཀྲ། ལྟེ་བ་ཡོན་ཏན་གྱི་ཙཀྲ། མེ་རླུང་ཕྲིན་ལས་ཀྱི་ཙཀྲ། དང་པོ་ནི་སངས་རྒྱས་ཀུན་གྱི་ཡེ་ཤེས་སྐུ། ། ཞེས་པས། སྤྱི་བོ་ན། རྩ་འདབ་མ་སུམ་ཅུ་རྩ་གཉིས་ཀྱི་དཀྱིལ་ན་འཁོར་ལོ་རྩིབས་བརྒྱད། དེའི་ལྟེ་བ་ན་ཡི་གེ་ཧཾ་མགོ་བོ་ཐུར་དུ་བསྟན་པ་གནས།
རྩིབས་བརྒྱད་ལ་གཱི་ལི་འབྲུ་བརྒྱད། རྩ་འདབ་སུམ་ཅུ་རྩ་གཉིས་ལ་སྒྲ་ཡིག་སུམ་ཅུ་ཅོ་གཉིས་གདུགས་ཕུབ་པའི་ཚུལ་དུ་གནས་སོ། ། མགྲིན་པ་ན། ངང་ཉིད་རྡོ་རྗེའི་ཆོས་དབྱིངས་ལས། ། ཞེས་པས། རྩ་འདབ་བཅུ་དྲུག་དཀྱིལ་ན་པདྨ་འདབ་བརྒྱད། ལྟེ་བ་ན་ཨོཾ་དམར་པོ་མགོ་བོ་གྱེན་ལ་བསྟན་པ། རྩ་འདབ་བརྒྱད་ལ་གཱི་ལི་འབྲུ་བརྒྱད། རྩ་འདབ་ལ་དབྱངས་ཡིག་བཅུ་དྲུག་གོ ། སྙིང་ག་ན།
སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་འདབ་བརྒྱད་ཀྱི་དཀྱིལ་ན་རིན་པོ་ཆེ་ཟུར་བརྒྱད་པ། ལྟེ་བ་ཧཱུཾ་མཐིང་ག་མགོ་ཐུར་ལ་བསྟན་པ་རཏྣ་ཟུར་བརྒྱད་ལ་གཱི་ལི་འབྲུ་བརྒྱད། ཅོ་འདབ་ལ་སྡེ་ཚན་དང་པོ། ཨ་ཀ་ཙ་ཏྲ་པ་ཡ་ཤ་བརྒྱད་དོ། ། ཙཀྲ་ཐམས་ཅད་ཀྱི་སྲོག་ཤིང་ཀུན་འདར་མ་ནས་བྱང་སེམས་དབབ་པའོ། ། གཡས་རོ་མ་ནས་དྲི་ཆུ། གཡོན་རྐྱང་མ་ནས་ཁྲག་འབབ་སྟེ། རྩ་དེ་གསུམ་ལྟེ་བ་ན་འདུས་པའོ། ། ལྟེ་བའི་འཁོར་ལོ་དེ།
འབར་བའི་འཁོར་ལོ་མི་བཟད་པ། ། ཞེས་པས་རྩ་འདབ་དྲུག་ཅུ་རྩ་བཞིའི་དཀྱིལ་ན་གྲུ་གསུམ་བརྒྱད། ལྟེ་བ་ལ་ཨོཾ་སེར་པོ་མགོ་གྱེན་བསྟན། གྲུ་གསུམ་ལ་ཀྱི་ལ་ཡ་འབྲུ་བརྒྱད། རྩ་འདབ་ལ་སྒྲ་ཡིག་སུམ་ཅུ་རྩ་གཉིས་ཕྲག་གཉིས། མེ་རླུང་ཕྲིན་ལས་ཙཀྲ། མཚོན་ཆེན་སྔོན་པོ་འབར་བ་ཡིས། ། ཞེས་པ་འོག་སྒོ་ལྟོ་བ་ན། རླུང་གི་ཙཀྲ་ཁ་དོག་སྔོ་སྐྱ་དབྱིབས་ཟླ་གམ་ཆགས་པ་ལ་ཡི་སྔོ་སྐྱའོ། ། རྟགས་འོག་གྲང་བའོ། །
དེའི་སྟེང་ན་མེའི་འཁོར་ལོ་ལྟེ་བའི་འོག་ན་ཁ་དོག་དམར་པོ། དབྱིབས་གྲུ་གསུམ་རྂ་དང་བཅས་པ་ལ་འབར་བའི་ཚུལ། དེ་ནི་རྟགས་དྲོད་ཆེ་བའོ། ། གཉིས་པ་གཏུམ་མོ་སྦར་བ་ནི། ནམ་མཁའི་དཀྱིལ་ནས་ཐིགས་པ་ཤར། ། ཞེས་པས་སྤྱི་བོར་ཧཾ་ཞུ་བས་ཐིག་ལེ་འབབ་པའོ དེ་ཡང་འོག་སྒོ་བསྐུལ་བས། ཡྂ་ལས་རླུང་ལངས། རྂ་ལས་ཡེ་ཤེས་ཀྱི་མེ་སྦར། དེས་ལྟེ་བའི་ཙཀྲ་ཞུ། ཁམས་བདེ་བ་སྐྱེས།
དེས་སྙིང་གའི་ཙཀྲ་ལ་ཕོག དྭངས་མ་ལྔ་ཞུ། དེའི་འོད་— 209 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཀྱིས་མགྲིན་པར་ཞུ། དེ་ཀླད་པ་ལ་ཕོག་སྟེ་ཞུ། བྱང་སེམས་ཨ་ཝ་བྱོ་ཏི་ནས་བབ། ལྟེ་བའི་ཙཀྲ་གསོས། བདེ་བ་སྐྱེས། དེ་ལ་གོམས་པ་བསླབ་བོ། ། དེའི་སྔོན་དུ་རླུང་ལ་བསླབ་པ་ནི།
རླུང་བཟུང་བ། སྦྱངས་པ། བཅིངས་པ། གཡས་སུ་སྤོ་བ། གཡོན་དུ་སྤོ་བ། ཇུ་ཏིར་བཞུགས་པ་རྣམས་བླ་མའི་ཞལ་ལ་དྲིས། གཉིས་པ་འོག་སྒོ་ལ་བཞི་སྟེ། བསྙེན་པ། ཉེ་བསྙེན། སྒྲུབ་པ།
སྒྲུབ་པ་ཆེན་པོའོ། ། དང་པོ་བསྙེན་པའི་ཡུམ་ནི། ཞི་བ་ལ་དཀར་མོ་བོངས་ཆུང་ཟླ་བའི་མདོག རྒྱས་པ་ལ་བ་ལང་སེར་མོ་གྲུ་བཞི་མ། དབང་ལ་སྨུག་པོ། ཟླ་གམ་ལ་མཛེས་པའི་ཞལ། དྲག་པོ་ལ་དྲག་མོ་གྲུ་གསུམ་ཧ་རི་མིག་བཙལ། དེ་ཡང་སྟོད་སྨད་ཕྱེད་པ། སྨད་རྒྱས་པ། བྷ་ག་རུབ་པ།
ཆགས་པའི་མདངས་ཆེ་བ་དེ། རྒྱན་བཏགས་ལ་ཁྲུས་བྱས། ཆས་སུ་གཞུག་གོ ། གཉིས་པ་ཉེ་བསྙེན་ལ། ཡབ་ཀྱིས་རྡོ་རྗེ་གཞོན་ནུར་བསྐྱེད། རིག་མ་ཡུམ་འཁོར་ལོ་རྒྱས་འདེབས་སུ་བསྐྱེད། དེ་ནས་མཁའ་བྱིན་གྱིས་བརླབས། ཡབ་ཀྱི་མཁའ་མི་དམིགས་པ་ལས། ཨ་ལས་ཟླ་བའི་དལ་བསྒོམ། ཧཱུཾ་ལས་རྡོ་རྗེ་རྩེ་དགུ་པར་བསྐྱེད།
ཨོཾ་ལས་བུམ་པ་བསྐྱེད། ཕཊ་ཀྱི་བུ་ག་བཀག་པའོ། ། ཡང་ཡུམ་གྱི་མཁའ་མི་དམིགས་པ་ལས་མ་ལས་ཉི་མའི་དལ། ཨ་ལས་པདྨ་དམར་པོ་འདབ་མ་བཞི་པ། ཟེའུ་འབྲུ་ལ་ཨ་དམར་པོ་བསྒོམ། དེ་ནས་ནུ་མ་མཉེ་པ་དང་། མཆུ་འཇིབ་པ་བྱས་པས། རྡོ་རྗེ་པདྨ་སད་པ་དང་། རིག་མས་ས་མ་ཡ་ཧོཿ ཞེས་བསྐུལ།
ཡབ་ཀྱིས་ས་མ་ཡ་སྟྭཾ་ཞེས་གནང་སྟེ། རཱ་ཧོ་ཧཾ། རཱ་ག་ཡ་མི་ཞེས་པ་དང་། རྡོ་རྗེ་པདྨར་དལ་གྱིས་བསྲུབ། ལྷའི་ང་རྒྱལ་དང་ལྡན་པས་སྔགས་ཟློས་ཀྱིན་བསྲུབ། སྔགས་རྫུབ་རྫབ་བྱུང་བ་དང་། འཁོར་ལོ་བཞིར་རིམ་གྱིས་བཟློག་གོ ། གསུམ་པ་སྒྲུབ་པ་ནི། བཟུང་བར་བྱ་བ་ཡིན་ཏེ། འདོད་པ་ཆེས་ན་མི་ཐུབ་པས།
ཕྲལ་གྱིན་བྱ། ཡང་བསྲུབ། བདེ་བ་རྒྱས་པ་དང་། མིག་གྱེན་ལ་སྡོག རྐང་ལག་གི་མཐེ་བོང་བསྐུམངག་ཏུ་ཧིག་བརྗོད་ཅིང་། རླུང་གསང་གནས་ནས་ལྟེ་བའམ། སྙིང་གར་འཐེན། བྱང་སེམས་སྤྱི་བོའི་ཧཾ་ལ་གཏད་དོ། ། དེས་བདེ་བ་ཟག་པ་མེད་པ་རྒྱུད་ལ་བསྐྱེད། དེ་ནས་དགྲམ་པ་ནི།
ལུས་སྦྱངས་འཐེམ་པར་བྱའོ། ། བཞི་པ་སྒྲུབ་པ་ཆེན་པོ་ལ་གསུམ་སྟེ། དྲོད་ནི་འདར་བ་དང་། དཀྲུགས་པ་དང་། ཀུ་ཅོའི་སྒྲ་འབྱིན་པའོ། ། རྟགས་ཀྱི་རིམ་པ། མཚན་མ་ནི་བདེ་བ་ཉམས་སུ་བསྟར་བའོ། ། འབྲས་བུའི་ས་བཅད། ཐིག་ལེ་མ་ཤོར་ན་ལུས་ལ་རྒས་རྒུད་མེད་པའོ། ། ནད་ཀྱིས་མི་ཚུགས་ཁ་དོག་བཟང་།
འོད་འབར། ཚེ་རིང་། མཆོག་གི་འབྲས་བུ་སྐུ་གསུམ་ཐོབ་པའོ། ། གསང་བ་བྱང་སེམས་ཀྱི་ཕུར་པ་ཚར་རོ། ། བཞི་པ་ཙནྡན་གྱི་སྡོང་པོ་ལྟ་བུའི་གང་ཟག་གིས་མཚན་མ་རྫས་ཀྱི་ཕུར་པ་དགྲ་བགེགས་ལ་འདེབས་པ་ལ་བཞི་སྟེ། རྟེན་གྱི་གང་ཟག དགོས་ཆེད། སྒྲུབ་ཐབས། འབྲས་བུའོ། ། — 210 —
༄༧། ། ཕུར་འགྲེལ་འབུམ་ནགདང་པོ་ནི། རྡོ་རྗེ་གཞོན་ནུའི་རིག་འཛིན་རྣམས། ། ཞེས་པས། དྲག་པོའི་རིག་འཛིན། ཙནྡན་ལྟ་བུའི་གང་ཟག་གོ ། གཉིས་པ་དགོས་ཆེད་ནི། ཕུར་བུ་སྒྲུབ་པ་དང་། དབང་བསྐུར་བ་དང་། དངོས་གྲུབ་བླང་བ་གསུམ་མོ། །
སྒྲུབ་ཐབས་ལ་བསྙེན་པ་དང་། ཉེ་བར་བསྙེན་པ་དང་། སྒྲུབ་པ་དང་། སྒྲུབ་པ་ཆེན་པོ་བཞིའོ། ། དང་པོ། བསྙེན་པ་ལ་གསུམ་མོ། ། དུས་ཀྱི་བསྙེན་པ་དང་། གྲངས་ཀྱི་བསྙེན་པ་དང་། རྟགས་ཀྱི་བསྙེན་པའོ། ། དེའང་རྒྱུད་ལས།
གྲངས་ནི་བྱེ་བར་བསྐྱལ་བར་བྱ། ། དུས་ནི་ཐ་མ་ལོ་གཅིག་གོ ། རྟགས་ནི་ཞལ་མཐོང་ལུང་བསྟན་འབྱུང་། ། ཨོཾ་བཛྲ་གཱི་ལི་གཱི་ལ་ཡ་ཧཱུཾ་ཕཊ། ཅེས་པ་ལ་བསྐྱལ་ལོ། ། དེ་ནས་དལ་ཞལ་ཕྱེ་ལ། སརྦ་བིགྷ་ནཱན་བཾ་ཧཱུཾ་བཏགས་པ་ཅུང་ཟད་ཅིག་བཟླ། དེ་ནས་ཁྲོ་བཅུའི་སྔགས་བཏགས་ལ་ཅུང་ཟད་བཟླ། དེ་ནས་སྔགས་དྲུག་ལ་བཟླའོ། ། དེ་ཡང་ཉིན་མོ་སྟོད་སྔགས་ལ་ཡ་བཏགས་པ་བཟླས་ཏེ།
སུ་ནུ་སུ་རུ་ཡ། མུ་རུ་མུ་རུ་ཡ། ཀ་ལྟ་ཀ་ཡེ། གཱི་ལི་གཱི་ལ་ཡ། དགྲ་བོའི་ཙིཏྟ་ལ་མཱ་ར་ཡ་ཧཱུཾ་ཕཊ། ཅེས་བཟླའོ། ། ནུབ་མོ་སྨད་སྔགས་ལ་་་་་་་སྐྱོཿབཏགས་པ་བཟླ་སྟེ། ཀ་ཧཾ་ཀ་ར་སྐྱོ། མ་མ་དྷཱ་ཏི་བྷྱོ། མ་མ་ཤཱི་གྷྲི་ཀ་ར་ཡེ་བྷྱོ།
གཱི་ལི་གཱི་ལ་ཡ་དགྲ་བོའི་ཙིཏྟ་མཱ་ར་ཡ་ཧཱུཾ་ཕཊ། ཅེས་བཟླའོ། ། གཞུག་ན་མར་དགྲ་བོའི་མིང་འགའ་རེ་འགའ་རེ་ཙམ་གཞུག་གོ ། དེ་ཡང་གོང་མས་རྟེན་ཉམས་པར་བྱེད། འོག་མ་རྟེན་དང་འབྲལ་བར་བྱེད་པ་ཡིན་ནོ། ། དེ་ལྟར་བཟླས་པ་དང་། རྟགས་ཤིང་བཅད་པ་དང་། རྡོ་བཅག་པ་དང་། མེ་སྦར་བ་དང་། སྲོག་ཆགས་བསད་པ་རྣམས་འོང་ངོ་། །
དེ་བྱུང་བ་དང་། མ་མ་བསྣན་ཏེ། མ་མ་སུ་རུ་སུ་རུ་བྷྱོ། མ་མ་མུ་རུ་མུ་རུ་སྐྱོ། ཀ་ཧཾ་ཀ་ཡེ། དགྲ་བོའི་ཙིཏྟ་ལ་ཐུན་སྟོ། ཐུན་ལ་དེའོ། ། དགྲ་བོའི་ཙིཏྟ་ལ་ཁྲག་ཟོར་སྐྱོ། ཟོར་ལ་དེ་བཏགས་སོ། ། དགྲ་བོའི་ཙིཏྟ་ལ་སྟྭཾ་བྷ་ཡ་ནན།
མནན་པ་ལ་དེའོ། ། དེ་ནས་སྟོད་སྔགས་དང་སྨད་སྔགས་གཉིས་སྦྲེལ་ལ་བཟླས་ཏེ། མ་ལྟ་ཉ་ཀ་ར། མ་མ་དྷ་ཏི། མ་མ་ཤཱི་རྒྷཾ་ཀ་ར་ཡེ་དགྲ་བོའི་ཙིཏྟ་ཐུན་སྐྱོ། ཞེས་ཐོག་འདྲིལ་བ་ལྟར་བཟླས་སོ། ། དེ་རྣམས་སྒྲུབ་པའོ། ། དེ་ནས་སྒྲུབ་པ་ཆེན་པོའི་ལས་ལ་སྦྱར་བ་ནི། མ་མ་སུ་རུ་སུ་རུ་ཐུན་བྷྱོ། མ་མ་མུ་ནུ་མུ་རུ་ཐུན་བྷྱོ།
མ་མ་ཀ་ཏཻ་ཀ་ཡེ་དགྲ་བོའི་ཙིཏྟ་ལ་ཐུན་སྐྱོ། མ་ཧཾ་ཉ་ཀ་ར། མ་མ་དྷཱ་ཏི། མ་མ་ཤཱི་སྒྲོ་ཀ་ར་ཡེ་དགྲ་བོའི་ཙིཏྟ་ལ་ཐུན་སྐྱོ། ཞེས་པ་སྤུ་གྲི་གོང་ལྟར་སྤེལ་ལོ། ། རྨི་ལམ་ཤིང་གཅོད་རྩི་ཐོག་བརྔ་བ་དམག་མཚོན་ཆས་བསད་པ་བྱུང་བ་དང་། ཡ་ཚོགས་བཅུ་པ་བཏགས་སོ། ། ཏ་ཐཱ་ཡ་ཏ་ཐཱ་ཡ་ཧཱུཾ་ཕཊ། ཧ་ས་ཡ་ར་ཧྲི་ད་ཡ་ན་ཧཱུཾ་ཕཊ། ཤཱི་རྒྷཾ་ཨཱ་ན་ཡེ་ཧཱུཾ་ཕཊ།
ཛྭ་ལ་པ་ཡ་ཛྭ་ལ་པ་ཡ་ཧཱུཾ་ཕཊ། ཨཱ་བེ་ཤ་ཡ་ཨཱ་བེ་ཤ་ཡ་ཧཱུཾ་ཕཊ། བི་ད་ཡ་བི་ད་ཡ་ཧཱུཾ་ཕཊ། ཅེས་བཟླས་པ་དང་། ལས་ཀ་ལྔ་སྟེ། གདབ་ལས་ཀྱིས་བསད་པ་དང་། ཐུན་གྱིས་བསད་པ་དང་། ཟོར་གྱིས་བསད་པ་དང་། མནན་པས་བསད་— 211 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པ་དང་།
སྦྱིན་སྲེག་གིས་བསད་པའོ། ། དང་པོ་གདབ་པ་ཕུར་པས་བསད་པ་ནི། རྒྱུད་ལས། བསྙེན་པའི་དུས་སུ་གཟིར་བ་ཙམ། ། སྒྲུབ་པའི་དུས་སུ་རྩེ་བསྟན་ཙམ། ། སྒྲུབ་ཆེན་དུས་སུ་ཧོར་བ་འདྲ། ། ཞེས་པས། མངལ་ཁྲག གུ་གུལ་ནག་པོ། ཡུངས་ནག
དུག་སྣ་ཚོགས་ཀྱིས་ཕུར་པ་བྱུག་བདུག་བྱས་ལ། ཨོཾ་བཛྲ་གཱི་ལི་གཱི་ལ་ཡ་ན་མཿས་མནྟ་ཀཱ་ཡ་ཝ་ཀ་ཙིཏྟ་བཛྲ་ནན། ཆེ་གེ་མོ་མཱ་ར་ཡ་ཧ་ན་ཧ་ན་ཧཱུཾ་ཕཊ། ཅེས་བརྗོད་ལ། རྣམ་པར་རྒྱལ་བའི་ཕུར་པ་མིག་གཉིས་ལ་ཐོབ་ཅིག ། དེ་ནི་དགྲ་བོ་དེ་མིག་ན་ཞིང་འཆིའོ། ། གཱི་ལ་ཡ་ཀུན་ལ་འགྲེའོ། ། ད་ཧ་ད་ཧ་ཧཱུཾ་ཕཊ། ཁྲོ་བོ་དབྱུག་སྔོན་ཅན་གྱི་ཕུར་པ་སྣ་ལ་ཐོབ་ཅིག དེ་ནི་དགྲ་བོ་དེ་སྣ་མཚུལ་རུལ་ནས་འཆི་ངེས་སོ། །
པ་ཙ་པ་ཙ་ཧཱུཾ་ཕཊ། གཤིན་རྗེ་གཤེད་ཀྱི་ཕུར་པ་རྣ་བ་གཉིས་ལ་ཐོབ་ཅིགདེས་ཀླད་པ་འཛག་ནས་འཆི་ངེས་སོ། ། མ་ཐ་མ་ཐ་ཧཱུཾ་ཕཊ། མི་གཡོ་མགོན་གྱི་ཕུར་པ་ལྟེ་བ་ལ་ཐོབ་ཅིག དེས་རྒྱུ་མ་རུལ་ནས་འཆི་ངེས་སོ། ། ཛྭ་ལ་ཛྭ་ལ་བཛྲ། རྟ་མགྲིན་གྱི་ཕུར་པ་ལྕེ་ལ་ཐོབ་ཅིག ལྕེ་སྐུངས་ནས་འཆི་ངེས་སོ། ། སུ་རུ་སུ་རུ་བཛྲ། གཞན་གྱིས་མི་ཐུབ་པའི་ཕུར་པ་གསང་བར་ཐོབ་ཅིག
གསང་བ་སྐྲངས་ནས་འཆི་ངེས་སོ། ། མུ་རུ་མུ་རུ་བཛྲ། བདུད་རྩི་འཁྱིལ་བའི་ཕུར་པ་དཔུང་པ་ལ་ཐོབ་ཅིག དེས་ལག་ངར་ཞ་ནས་འཆི་ངེས་སོ། ། ཀ་ཧཾ་ཀ་ཡེ་ཛ་ཡེ་བི་ཛ་ཡེ་བཛྲ། ཁམས་གསུམ་རྣམ་རྒྱལ་གྱི་ཕུར་པ་སྤྱི་བོ་ལ་ཐོབ་ཅིག དེས་སྤྱི་བོ་གཟེར་ནས་འཆི་ངེས་སོ། ། ཨ་ཛི་ཏེ་ཨ་བ་ར་ཛི་ཏེ་བཛྲ། ཧཱུཾ་ཀ་རའི་ཕུར་པ་སྤྱི་གཙུག་ཏུ་ཐོབ་ཅིག དེས་མགོ་ན་ནས་འཆི་ངེས་སོ། །
མ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། སྟོབས་པོ་ཆེའི་ཕུར་པ་རྐང་མཐིལ་དུ་ཐོབ་ཅིག དེས་སྒྱིད་པ་འཁུམས་ནས་འཆི་ངེས་སོ། ། དེ་ནས་སྒོ་མ་བཞིའི་ཕུར་པས་ལུས་ཀྱི་མཚོ་བཞི་ལ་བཏབ་ནས་བསད་པ་དང་། མི་བཟད་པའི་ཕུར་པ་དྲུག་ཀྱང་བཏབ་བོ། ། དེ་ནས་ཐུན་གྱིས་བསད་པ་ལ། ཐར་ནུ་བའི་འབྲས་བུ། ཡུངས་ནག ཤངས་ཚེ། ལྕགས་ཕྱེ།
གུ་གུལ། ལྷོག་པས་ཤི་བའི་ཁྲག་སྐམ་ལ་སྔགས་གོང་མ་བཟླས་ཏེ་བྲབ་ན་ལྷོག་པས་འཆི་ངེས་སོ། ། ཡང་ཐར་ནུའི་རྩ་བ། ཐོག་ལྕགས། སྦལ་པའི་སྙིང་། མཛེ་ཕོའི་རུས་པ། ཐོག་གྲིར་ཤི་བའི་ཐོད་པར་བླུགས་ཏེ་བསྔགས་ཏེ་བྲབ་ན་མཛེ་གྲིར་འཆི་ངེས་སོ། ། ཡང་ཕོ་ལྷོག་པས་ཤི་བའི་ཁྲག་སྐམ། ཡུངས་ནག མུ་ཟི།
ལྕགས་ཕྱེ། ཟངས་ཕྱེ། རབས་ཆད་དུག་གྲིར་ཤི་བའི་ཐོད་པར་བླུགས་ཏེ་བྲབ་ན་ཕོ་ལྷོག་གི་ནད་ཀྱིས་འཆི་ངེས་སོ། ། ཡང་ལྐུག་པའི་ཁྲགཡུངས་ནག ཏིལ་ནག གུ་གུལ་ནག་པོ། ཟངས་ཕྱེ། རྡོ་ཕྱེ། མཛེ་ཐོད་དུ་བླུགས་ཏེ་བྲབ་ན་ལྐུག་ནས་འཆི་ངེས་སོ། ། དེ་ནས་ཟོར་གྱིས་བསད་ན།
བོང་ང་ནག་པོ། ར་དུག་ཕ། སྲུབ་ཀ ཐར་ནུ། དུག་གྲིར་ཤི་བའི་ཁྲིག རྫ་གསར་གྲུ་གསུམ་དུ་བླུགས་ནས། སྔགས་བཏབ་སྟེ་རླུང་གིས་ཕྱོགས་དང་བསྟུན་ཏེ་འཕངས་ན་སྐྲང་ནད་དམ་དུག་གྲིར་འཆི་ངེས་སོ ། — 212 — ༄ཁྱ། ། ཕུར་འགྲེལ་འབུམ་ནགཡང་མཛོ་རྟོལ་དྲེའུའི་ཁྲག
བུད་མེད་བུ་གྲིར་ཤི་བའི་ཁྲག ཡུགས་ས་མོ་རིམས་ཀྱིས་ཤི་བའི་ཁྲག་ལ་བསྔགས་ཏེ་འཕངས་ན་རིམས་ཀྱིས་འཆི་ངེས་སོ། ། ཡང་སྐྱེས་པ་མཁྲིས་པས་ཤི་བའི་ཁྲགརྟ་ནག་གི་ཁྲག

ར་རོག་གི་ཁྲག བ་མེན་རྭར་བླུགས་ཏེ་འཕངས་ན་མཁྲིས་པས་འཆི་ངེས་སོ། ། ཡང་ཟོར་ཀོང་། ལྕགས་ཕྱེ། ཟངས་ཕྱེ། ཡུངས་ནག་ལ་བྱས། སྐྱེས་པ་གྲིར་ཤི་བའི་ཁྲག བུད་མེད་བུ་གྲིར་ཤི་བའི་ཁྲག བན་བོན་རིམས་ཀྱིས་ཤི་བའི་ཁྲག་བསེ་ཕོར་དུ་བླུགས་ཏེ་འཕངས་ན་གྲིར་འཆི་ངེས་སོ། ། མནན་པས་བསད་པ་ལ་ལས་དྲུག་ཚང་བའི་ལིངྒཱ་དེ་མཛོ་ཐོད་དུ་བཅུག སྨྱོན་པའི་དོར་རྟས་དྲིལ།
ལྷ་ཁང་ཐེམ་འོག་ཏུ་མནན། གྲིར་ཤི་བའི་དཔུང་པ་གཡས་པས་བརྡུངས་ན་སྨྱོ་ནས་འཆི་ངེས་སོ། ། ཡང་ལིགཽ་དེ་གླ་བ་ཕོའི་ཐོད་པར་བཅུག། རྟ་གྲིར་ཤི་བའི་དོར་རྟས་དྲིལ། གད་པའི་འོག་ཏུ་མནན་ན་རྡིབ་གྲིར་འཆི་ངེས་སོ ཡང་ལིངྒཱ་རབས་ཆད་ཐོད་པར་བཅུག ཡུགས་ས་མོའི་དོར་རྟས་དྲིལ། ལམ་རྒྱ་གྲམ་དུ་མནན་ན་གཅན་གཟན་གྱིས་ཟ་ངེས་སོ། ། ཡང་ལིངྒཱ་དེ་ལྐུག་པ་ཆུ་གྲིར་ཤི་བའི་ཐོད་པར་བཅུག སྨྱོན་པའི་དོར་རྟས་དྲིལ། གྲོག་པོ་ཕུག་རྡུགས་སུ་མནན་ན་དམེ་གྲིར་འཆི་ངེས་སོ། །
ཡང་ལིགཽ་དེ་རུས་སྦལ་ཁོག་པར་བཅུག སྦྲུལ་ནག་པགས་པས་དྲིལ། ལུང་གསུམ་མདོར་མནན་ན་མཛེ་གྲིར་འཆི་ངེས་སོ། ། དེ་ཡང་རྒྱལ་རིགས་སྤྱང་ཀིའི་ཐོད་པར་མནན། མནན་ས་ཆུ་བོའི་ཟམ་སྔས་ཡིན། བཙུན་པ་རྗེའུ་གླ་བའི་ཐོད་པར་མནན། མནན་ས་ལམ་རྒྱ་གྲམ་ཡིན། སྔགས་ནག་རབས་ཆད་ཐོད་པར་མནན། མནན་ས་དམ་སྲི་ཡོད་པའི་དབེན་པ་རྙིང་པ་ཡིན། བུད་མེད་བུ་ཆུང་བྱིས་པ་ཟེར་མོའི་ཐོད་པར་མནན།
མནན་ས་ཤིང་རྐང་གཅིག་དྲུང་ཡིན། དེ་རྣམས་གང་གིས་གསོད་ཀྱང་། ཟླ་དུས་ནི། རྒྱལ་རིགས་དཔྱིད་ཟླ་ཐ་ཆུང་ཟླ་ཟད་ལ་བསད། བཙུན་པ་རྗེའུ་རིགས་དབྱར་ཟླ་ཐ་ཆུང་ཟླ་ཟད་ལ་བསད། རོ་ལན་སྔགས་པ་ནག་པོ་སྟོན་ཟླ་ཐ་ཆུང་ཟླ་ཟད་ལ་བསད། བུད་མེད་བུ་ཆུང་བྱིས་པ་དགུན་ཟླ་ཐ་ཆུང་ཟླ་ཟད་ལ་བསད་དོ། ། ཉིན་ཞག་གི་དུས་ནི། རྒྱལ་པོ་གཙོ་བོ་ནམ་སྨད་ལ་བསད། བྲམ་ཟེ་བཙུན་པ་རྗེའུ་ནམ་ཕྱེད་ལ་བསད།
སྔགས་ནག་ཉི་མ་དམར་ཐག་ཆོད་པ་ལ་བསད། བྱིས་པ་བུད་མེད་བུ་ཆུང་ཉི་མའི་གུང་ལ་བསད་དོ། ། དེ་ལྟར་འདུས་བྱས་རྫས་ཀྱི་ཕུར་པ་དང་དགྲ་བགེགས་བསྒྲལ་བའི་འབྲས་བུ་ནི། སྐུ་གསུམ་ཐོབ་པར་རྒྱུད་ལས་བཤད་དོ། ། པདྨ་རྒྱལ་པོའི་ཐུགས་ཀྱི་བརྣག་པ། གཟུངས་མ་མཁར་ཆེན་བཟའ་ལ་གནང་བ། ཕུར་བུའི་རྒྱུད་བཞི་རྫོགས་སོ། ། མངྒཱ་ལྂ། ། ངན་སྔགས་བསྡུ་ཡིག་དྲུག་གསུམ་བཅོ་བརྒྱད་ཀྱིས་མཁའ་འགྲོ་མ་དངོས་སུ་བཀོལ་ཅེས་པ་ལ། རྩ་རྒྱུད་རྡོ་རྗེ་ཁྲོས་པ་ལས།
སྤྱི་དཔལ་ཆེན་པོའི་སྙིང་པོ་ནི། ། བསྙེན་པ་ཡིན་པར་ང་ཡིས་བསྟན། ། དེ་ལ་ཁྲོ་བོ་འདུས་པ་ནི། ། སྒྲུབ་པ་ཡིན་པར་ང་ཡིས་བསྟན། ། གབ་པའི་སྔགས་— 213 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དྲུག་གདབ་ལས་ནི། ། ལས་སྦྱོར་ཡིན་པར་ང་ཡིས་བསྟན། ཁྱུ་ཏི་འདུས་པ་བསྡུ་ཡིག་གསུམ། ། ངན་སྔགས་ཡིན་པར་ང་ཡིས་བསྟན། ། ཅེས་བཤད་དོ། །
དེ་ལས་འདིར་ཕྱི་དྷཱ་ཏིའི་སྒྲུབ་པ་ལྟར་ན་དྲུག་སྟེ། དམ་ཅན་རེ་ལ་སྐུའི་སྔགས་རེ། གསུང་གི་སྔགས་རེ། ཐུགས་ཀྱི་སྔགས་རེ། ཡོན་ཏན་གྱི་སྔགས་རེ། ཕྲིན་ལས་ཀྱི་སྔགས་རེ། སྤྱིར་དྲིལ་བ་རེ་དང་དྲུག་གོ ། དང་པོ་སྐུའི་སྔགས་ནི། ཨོཾ་བཛྲ་གཱི་ལི་གཱི་ལ་ཡ་ཀཱ་ཡ་བཛྲ་ནན། ཛྭ་ལ་ཛྭ་ལ།
པྲ་ཛྭ་ལ་པྲ་ཛྭ་ལ། སུ་ཏ་སུ་ཏ། སརྦ་ན་ས་པ་ན་ཡེ། མུ་རུ་མུ་རུ་བཛྲ། སུ་རུ་སུ་རུ་བཛྲ། ཛྭ་ལ་ཛྭ་ལ་བཛྲ། མ་ཐ་མ་ཐ་བཛྲ་ཧཱུཾ་ཕཊ། ཤྭ་ན་མ་བཞིའི་སྐུའི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ་ཀཱ་ཡ་བཛྲ་ནན། ཛྭ་ལ་ཛྭ་ལ།་
པྲ་ཛྭ་ལ་པྲ་ཛྭ་ལ། སུ་ཏ་སུ་ཏ། སརྦ་ན་ས་པ་ན་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་རཱ་ཛི་ཏེ། ཀ་ཧཾ་ཀ་ཡེ་སྭཱ་ཧཱ། བསེ་མོ་བཞིའི་སྐུའི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ་ཀཱ་ཡ་བཛྲ་ནན། ཛྭ་ལ་ཛྭ་ལ། པྲ་ཛྭ་ལ་པྲ་ཛྭ་ལ།
སུ་ཏ་སུ་ཏ། སརྦ་ན་ས་པ་ན་ཡེ། དྷཱ་ཏི་མ་མ་ཀརྨ་ཨི་རྡ། མ་ལྟ་ཉ་ཀ་ར་མ་མ་ཝཱ་ཤཾ་ཀུ་རུ་ཧཱུཾ་ཕཊ། བདག་ཉིད་མ་བཞིའི་སྐུའི་སྔགས་སོ། ། གསུང་གི་སྔགས་ནི། ཨོཾ་བཛྲ་གཱི་ལི་གཱི་ལ་ཡ་ཝཱ་ཀ་བཛྲ་ནན། སརྦ་དུཥྛ་ན་ཧྲི་ཤྭ་དྷ་ན་ཡ། སུ་རུ་སུ་རུ། མུ་རུ་མུ་རུ།
ཛྭ་ལ་ཛྭ་ལ། མ་ཐ་མ་ཐ་ཧཱུཾ་ཕཊ། ཤཱ་ན་མ་བཞིའི་གསུང་གི་སྔགས་སོ། ལྷོ་བཛྲ་གཱི་ལི་གཱི་ལ་ཡ་ཝཱ་ཀ་བཛྲ་ནན། སརྦ་དུཥྚི་ཧྲི་ཤྭ་དྷ་ན་ཡེ། ཛ་ཡེ་བི་ཛ་ཡེ ཨ་ཛི་ཏེ་ཨ་པ་རཱ་ཛི་ཏེ་ཀ་ལྟ་ཀ་ཡེ་ཧཱུཾ་ཕཊ། བསེ་མོ་བཞིའི་གསུང་གི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ་ཝཱ་ཀ་བཛྲ་ནན། སརྦ་དུཥཱ་ཧྲི་ཤྭ་དྷ་ན་ཡ། དྷཱ་ཏི་མ་མ་ཀརྨ་ཨི་རྡ་མ་ཧཾ་ཉ་ཀ་ར།
མ་མ་ཝཱ་ཤཾ་ཀུ་རུ་ཧཱུཾ་ཕཊ། བདག་ཉིད་མ་བཞིའི་གསུང་གི་སྔགས་སོ། ། ཐུགས་ཀྱི་སྔགས་ནི། ཨོཾ་བཛྲ་གཱི་ལི་གཱི་ལ་ཡ། ཙིཏྟ་བཛྲ་ནན། ནྣིདྡྷཱ་སྦྱིདྡྷཱ། སུ་རུ་སུ་རུ། མུ་རུ་མུ་རུ། ཛྭ་ལ་ཛྭ་ལ། མ་ཐ་མ་ཐ་ཧཱུཾ་ཕཊ།
ཤྭ་ན་བཞིའི་ཐུགས་ཀྱི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ། ཙིཏྟ་བཛྲ་ནན། ནྣིདྡྷཱ་ནྣིདྡྷཱ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། ཀ་ཧཾ་ཀ་ཡེ་ཧཱུཾ་ཕཊ། བསེ་མོ་བཞི་ཡི་ཐུགས་ཀྱི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ། ཙིཏྟ་བཛྲ་ནན།
སྦྱིདྡྷཱ་ནྣིདྡྷཱ། དྷཱ་ཏི་མ་མ་ཀརྨ་ཨི་དི་མ་ལྟ་ཉ་ཀ་ར། མ་མ་ཝཱ་ཤཾ་ཀུ་རུ་ཧཱུཾ་ཕཊ། བདག་ཉིད་མ་བཞིའི་ཐུགས་ཀྱི་སྔགས་སོ། ། ཡོན་ཏན་གྱི་སྔགས་ནི། ཨོཾ་བཛྲ་གཱི་ལི་གཱི་ལ་ཡ། ས་མནྟ་བི་ཤྭ་དྷ་ཡ། བེ་ཏ་བེ་ཏ། སུ་རུ་སུ་རུ། མུ་རུ་མུ་རུ།
ཛྭ་ལ་ཛྭ་ལ། མ་ཐ་མ་ཐ་ཧཱུཾ་ཕཊ། ཤྭ་ན་མ་བཞིའི་ཡོན་ཏན་གྱི་སྔགས་སོ། ། ཨོཾ་བཛྲ་གཱི་ལི་ཀྱི་ལ་ཡ། ས་མནྟ་བི་ཤྭ་དྷ་ཡ། བེ་ཏ་བེ་ཏ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། ཀ་ཧཾ་ཀ་ཡེ་ཧཱུཾ་ཕཊ། བསེ་མོ་བཞིའི་ཡོན་ཏན་གྱི་སྔགས་སོ། །
ཨོཾ་བཛྲ་གཱི་ལི་གཱི་ལ་ཡ་ས་མནྟ་བི་ཤྭ་དྷ་ཡ། བེ་ཏ་བེ་ཏ། དྷཱ་ཏི་མ་མ་ཀརྨ་ཨི་རྡ་མ་ཏཻ་ཉ་ཀ་ར། མ་མ་ཝཱ་ཤཾ་ཀུ་རུ་ཧཱུཾ་ཕཊ། བདག་ཉིད་མ་བཞིའི་ཡོན་ཏན་གྱི་སྔགས་སོ། ། ཕྲིན་ལས་ཀྱི་སྔགས་ནི། ཨོཾ་བཛྲ་གཱི་ལི་— 214 — ༄ཁྱ། ། ཕུར་འགྲེལ་འབུམ་ནགགཱི་ལ་ཡ། མཱ་ར་ཡ་མཱ་ར་ཡ།
སུ་རུ་སུ་རུ་བཛྲ། མུ་རུ་མུ་རུ་བཛྲ། ཛྭ་ལ་ཛྭ་ལ་བཛྲ། མ་ཐ་མ་ཐ་བཛྲ་ཧཱུཾ་ཕཊ། ཤཱ་ན་མ་བཞིའི་ཕྲིན་ལས་ཀྱི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ། མཱ་ར་ཡ་མཱ་ར་ཡ། ཛ་ཡེ་བི་ཛ་ཡེ། ཨ་ཛི་ཏེ་ཨ་པཱ་ར་ཛི་ཏེ། ཀ་ལྟ་ཀ་ཡེ་ཧཱུཾ་ཕཊ།
བསེ་མོ་བཞི་ཡི་ཕྲིན་ལས་ཀྱི་སྔགས་སོ། ། ཨོཾ་བཛྲ་གཱི་ལི་གཱི་ལ་ཡ། མཱ་ར་ཡ་མཱ་ར་ཡ། དྷཱ་ཏི་མ་མ། ཀརྨ་ཨི་རྡ་ཉ་ཀ་ར་མ་མ་ཝཱ་ཤཾ་ཀུ་རུ་ཧཱུཾ་ཕཊ། བདག་ཉིད་མ་བཞིའི་ཕྲིན་ལས་ཀྱི་སྔགས་སོ། ། སྤྱིར་དྲིལ་བ་ན། ཨོཾ་བཛྲ་གཱི་ལི་གཱི་ལ་ཡ། ཛཿཧཱུཾ་བཾ་ཧོཿ ཀ་ལྟ་ཀ་ཡེ།
ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། མ་ར་སེ་ན་པྲ་མདྡྷཱ་ན་ཡེ། སརྦ་བིགྷ་ནཱན་བཾ་ཧཱུཾ་ཕཊ། ཕྱི་སྒྲུབ་རྫོགས་སོ། ། ནང་སྒྲུབ་འདུས་པ་ལྟར་སྒྲུབ་པ་ལ་དྲུག་སྟེ། སྔགས་ཀྱི་མགོ་གནོན། བསྐྱེད་སྔགས་ཀྱི་གནད། སྲོག་སྙིང་གཟེར་བུ། ལས་ལ་རྦད་པའི་ཐེམ།
ལས་མཁན་གྱི་བསད་སྔགས། མཇུག་སྡུད་དོ། ། དང་པོ་ནི། ཨོཾ་བཛྲ་གཱི་ལི་གཱི་ལ་ཡ་མོ་ཧ་གྷ་ཏ་ཡ། ཞེས་པ་ཀུན་ལ་གདགས་སོ། ། གཉིས་པ་བསྐྱེད་སྔགས་ནི། ཧེ་བཞི་ལ་ཤྭ་ན་མ་བཞི་བསྐྱེད་པ་ལ། ཤྭ་ན་མུ་ཁི་ཧཱུཾ། ཤྭ་ན་མུ་ཁི་ཧཱུཾ། སྲི་ཀ་ལ་མུ་ཁི་ཧཱུཾ།
ཤཱི་ལ་མུ་ཁི་ཧཱུཾ། ཞེས་པས་བསྐྱེད་དོ། ། སྐྱོ་བཞི་ལས་བདག་ཉིད་མ་བཞིར་བསྐྱེད་པ། ཨོཾ་རེ་མ་ཏི་ཛ་ཛ་ཧཱུཾ། རེ་མ་ཛུ་ཛ་ཛ་ཧཱུཾ། རེ་མ་དུ་ཛ་ཛ་ཧཱུཾ། རེ་མ་ཛ་ཛ་ཛ་ཧཱུཾ། ཞེས་སོ། ། ཧ་བཞི་ལས་བསེ་མོ་བཞིར་བསྐྱེད་པ། ཨོཾ་ཀུ་མ་དྷ་རི་ཧཱུཾ།
ཙ་མུན་དྷ་རི་ཧཱུཾ། ཀ་ཀ་དྷ་རི་ཧཱུཾ། ཁད་ཀ་དྷ་རི་ཧཱུཾ། ཞེས་པས་བསྐྱེད་དོ། ། གསུམ་པ་སྲོག་སྙིང་ནི། ཨོཾ་ཤྭ་ན་མུ་ཁ། ཤ་ན་མུ་ཁ། སྲི་ལ་མུ་ཁ། ཤཱི་ཀ་ལ་མུ་ཁ། ཨོཾ་སུ་ཏྲི་པ་ཡ།
བ་ར་ཙིཏྟ། ཡོ་གི་ཤྭ་ར། ཡ་མ་ཙིཏྟ་ཧཱུཾ་ཧཱུཾ་ཕཊ། རྦད་རྦད། ཤྭ་ན་མ་བཞིའི་སྲོག་སྙིང་ངོ་། ། ཨོཾ་རེ་མ་ཏི་ཛཿ རེ་མ་དུ་ཐ་ཛཿ རེ་མ་ཛི་ཛཿ རེ་མ་ཛུ་ཛཿ ཨོཾ་སུ་ཏྲི་པ་ཡ།
བ་ར་ཙིཏྟ། ཡོ་གི་ཤྭ་ར། ཡ་མ་ཙིཏྟ་ཧཱུཾ་ཊྭཱཾ་ཕཊ། རྦད་རྦད། བདག་ཉིད་མ་བཞིའི་སྲོག་སྙིང་ངོ་། ། ཨོཾ་ཀུ་མ་དྷ་རི། ཙ་མུན་དྷ་རི། ཀི་ཀ་ད་རི། ཁད་ཀ་དྷ་རི། ཨོཾ་སུ་ཏྲི་བ་ཡ།
བ་ར་ཙིཏྟ། ཡོ་གི་ཤྭ་ར། ཡ་མ་ཙིཏྟ་ཧཱུཾ་ཧཱུཾ་ཕཊ། རྦད་རྦད། བསེ་མོ་བཞིའི་སྲོག་སྙིང་ངོ་། ། བཞི་པ་ལས་ལ་རྦད་པའི་སྔགས་ནི། ཨོཾ་ཤྭ་ན་མུ་ཁ། ཤ་ན་མི་ཁ། སྲི་ཀ་ལ་མུ་ཁ། ཤཱི་ལ་མུ་ཁ།
ཨོཾ་བཛྲ་མུ་ཁ། མུ་ཏིཥྛ་ཧྲཱྀ་ཎ་ཀ་བི་ར་ཕཊ། ཨ་བེ་ཤ་ཡ་ཕཊ། མེ་རི་ཀུདྡྷཱ་ལི་བཾ་ཐུམ་རྦད། ཁྲག་ཏི་མཱ་ར་རྦད་རྦད། ཤྭ་ན་བཞིའི་ལས་ལ་རྦད་པའོ། ། ཨོཾ་རེ་མ་ཏི་ཛཿ རེ་མ་དུ་ཛཿ རེ་མ་ཛ་ཛཿ རེ་མ་ཛུ་ཛཿ
ཨོཾ་བཛྲ་མི་ཁ། མུ་ཏིཥྛ་ཤྲཱི་ཎ་ཀ་བི་ར་ཕཊ། ཨ་བེ་ཤ་ཡ་ཕཊ། མེ་རི་ཀུདྡྷཱ་ལི་བཾ་ཐུམ་རྦད། ཁྲག་ཏི་མཱ་ར་ཡ་རྦད་རྦད། རེ་ཏཱི་བཞི་ལས་ལ་རྦད་པའོ། ། ཨོཾ་ཀུ་ལེདྡྷཱ་རི། ཙ་མུདྡྷཱ་རི། ཀཻ་ཀ་དྷ་རི། ཁངྒ་དྷ་རི།
ཨོཾ་བཛྲ་མུ་ཁ། མུ་ཏིཥྛ་ཤྲཱི་ཎ་ཀ་བི་ར་ཕཊ། ཨ་བེ་ཤ་ཡ་ཕཊ། མེ་རི་ཀུདྡྷཱ་ལི་བཾ་ཐུམ་རྦད། ཁྲག་ཏི་མཱ་ར་ཡ་རྦད་རྦད། — 215 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བསེ་མོ་བཞིའི་ལས་ལ་རྦད་པའོ། ། ལྔ་པ་བསད་སྔགས་ལ། ཨོཾ་ཤཱ་ན་མུ་ཁ། ཤ་ན་མུ་ཁ།
སྲི་ཀ་ལ་མུ་ཁ། ཤཱི་ལ་མུ་ཁ། ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ ཨོཾ་ནཱ་ག་རཱ་ཛ་ཙ་པ་ལ། ཨ་ནྀ་ཏྲི་མཱ་ར་ཡ། ཨདྐུ་ཤ་ཛ་ཛཿ ཤ་ཤུ་ཀྵ(ཤུག་ཤུག་རཀྵ། ཞེས་ཀྱང་སྣང)ཚལ་པ། ཨ་དྲྀ་ཏྲི་མཱ་ར་ཡ།
ཨོཾ་ཀུ་ཤ་ཛ་ཛཿ ཨ་བེ་ཤ་ཡ་ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ སྙིང་ཟ་བ་ཙིཏྟ་མི་ཤི་བའི་རོ་ལ་ཁྲག་འཐུང་། ཀཻ་ཀ་ཤ་ཟན་ཡ་ར་ཏ། པ་ར་པ་ཏོ་ཤ་ལ་ཏྲི་ཁྲིམ་ཧཱུཾ་ཕཊ། ཤྭ་ན་མ་བཞིའི་བསད་སྔགས་སོ། ། རེ་མ་ཏཱི་ཛཿ རེ་མ་དུ་ཛཿ རེ་མ་ཛ་ཛཿ
རེ་མ་ཛུ་ཛཿ ཨ་ནྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ ནཱ་ག་རཱ་ཛ་ཙ་པ་ལ་ཨ་དྲྀ་ཏྲི་མཱ་ར་ཡ། ཡྂ་ཀུ་ཤ་ཛ་ཛཿ ཤུག་ཤུག་རཀྐ་ཚལ་པ། ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ ཨ་བེ་ཤ་ཡ་ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ
སྙིང་ཟ་བ་ཙིཏྟ་མི་ཤི་བའི་རོ་ལ་ཁྲག་འཐུང་། གི་ཀ་ཤ་ཟན་ཡ་ར་ཏ་པ་ར་པ་ཏོ་ཤ་ལ་ཏྲི་ཁྲིམ་ཧཱུཾ་ཕཊ། བདག་ཉིད་མ་བཞིའི་བསད་སྔགས་སོ། ། ཨོཾ་ཀུ་མ་དྷ་རི། ཙ་མུན་དྷ་རི། ཀ་ཀ་ད་རི། ཁད་ཁ་ད་རི། ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ ནཱ་ག་རཱ་ཛ་ཙ་པ་ལ་ཨ་དྲྀ་ཏྲི་མཱ་ར་ཡ།
ཡྂ་ཀུ་ཤ་ཛ་ཛཿ ཤུག་ཤུག་རཀྐ་ཚལ་པ། ཨ་ནྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ ཨ་བེ་ཤ་ཡ་ཨ་དྲྀ་ཏྲི་མཱ་ར་ཡ། ཨོཾ་ཀུ་ཤ་ཛ་ཛཿ སྙིང་ཟ་བ་ཙིཏྟ་མི་ཤི་བའི་རོ་ལ་ཁྲག་འཐུང་། གི་ཀ་ཤ་ཟན་ཡ་ར་ཏ་པ་ར་པ་ཏོ་ཤ་ལ་ཏྲི་ཁྲིམ་ཧཱུཾ་ཕཊ། བསེ་མོ་བཞིའི་བསད་སྔགས་སོ། ། དྲུག་པ་མཇུག་སྡུད་ནི་ཤཱི་ཀྴི་ཀ་ར་ཡེ།
མཱ་ར་སེ་ན་པྲ་མརཱུ་ན་ཡེ། སརྦ་བིགྷ་ནཱན་བཾ་ཧཱུཾ། ཞེས་པ་དེ་ཐམས་ཅད་ཀྱི་མཇུག་ཏུ་གདགས་སོ། ། འདུས་པ་རྫོགས་སོ། ། གསང་སྒྲུབ་བསྡུ་ཡིག་སྒྲུབ་ལུགས་ལ་དྲུག་སྟེ། ལས་ལ་གཟུད་པའི་སྔགས། ལས་ལ་གཏད་པའི་སྔགས། རྟགས་མྱུར་དུ་འདོན་པའི་སྔགས། ཨར་ལ་གཏད་པའི་སྔགས། ཁ་བཅིངས་ལ་བསད་པའི་སྔགས།
གཞི་སྙིང་གཅིག་ཏུ་དྲིལ་བའི་སྔགས་སོ། ། དང་པོ་ལས་ལ་གཟུད་པ་ནི་ཟོར་ཡིན་ཏེ། རེ་མ་ཏཱི་དུག་སྣ་བཞི་ལ་བསྒྲུབས་ལ་ཟོར་དུ་འཕང་ངོ་། ། ཧཱུཾ་མ་མ(རེ་མ་ཏཱི)། ཝཱ་ཤཾ་ཀུ་རུ(བཙན་དུག)། མ་ཏཻ་ཉ་ཀ་རདྷ(རེ་མ་ཏཱི)། ཨི་རྡ(ར་དུག)དྷ་ཏི་མ་མ་(རེ་མ་ཛ)ཀརྨ(བོང་དུག)ཤཱི་རྒྷཾ(རེ་མ་ཛུ)ཀ་ར་ཡེ(སྤྱང)། མ་ནུ་རཀྐ་སཱི་སྟོཿ(དབང་ཕྱུག་མ) ཟོར་སྐྱོཿ (སྤུ་གྲིའོ) ཤྭ་ན་མ་རྡོ་བཞི་ལ་བསྒྲུབ་པ་འཕང་ངོ་། ། ཨོཾ་མ་མ(ལྕགས་སྤྱང)མཐ་མ་ཐ་བཛྲ(ལྕགས་རྡོ)།
མ་མ་ཛྭ་ལ་ཛྭ་ལ(ཝ་མོ)བཛྲ(ཟངས་རྡོ)། མ་མ(གསེར་འཕར)སུ་རུ(གསེར་རྡོ)སུ་རུ་བཛྲ། མ་མ་མུ་ནུ(ཁྱི་མོ)མུ་རུ(རྡོ་ཐུན)བཛྲ། མ་ནུ་རཀྐ་སཱི་སྐྱོཿ ཟོར་སྐྱོཿ བསེཅེམོ་ཁྲག་བཞི་ལ་བསྒྲུབ་ལ་འཕང་ངོ་། ། མ་མ་རཀྐ(བདུད་མོ་ཡ་བྱིན་གྲི་ཁྲག)ཀ་ཧཾ་ཀ་ཡེ། མ་ནུ་རཀྵ་སཱི་སྐྱོཿ (གཟའ་དེ་བྱིན་ཁྱི་ཁྲག)བི་ཛ་ཡེ། ཙ་ཏྲི་ཡ(བཙན་བསེ་བྱིན)མ་ཙི་ཏྲི(རྟ་ཁྲག)།
ནཱ་ག་ར་ཀྐ་ཨ(ཀླུ་ཕག་བྱིན)པ་ར་ཙི་ཏེ(མཛོ་ཁྲག)། མཱ་ར(གིང)སེ་ན་པྲ་མདྡྷཱ་ཡེ་ཧཱུཾཕཊ། ཟོར་རྒྱོཿ ལས་གང་ཡིན་ཀྱང་ཟོར་གྱི་སྣ་དྲངས་དགོས་སོ། ། གཉིས་པ་ལས་ལ་གཏད་ད་ 216 ད་རྒུ། ། ཕུར་འགྲེལ་འབུམ་ནགཔ་ནི་མནན་པ་ཡིན་ཏེ། རེ་མ་ཏཱི་དུག་ལ་གཏད་པ། ཧཱུཾ་མ་མ་པ་ཤཾ་ཀུ་རུ་མ་ཏཻ་ཉ་ཀ་ར་ཨི་དན་དྷཱ་ཏི་མ་མ་ཀརྨ་ཤཱི་གྷྲི་ཀ་ར་ཡ་སྟྭཾ་བྷ་ཡ་ནན། ཤྭ་ན་མུ་ཁ་རྡོ་བཞི་ལ་མནན། ཨོཾ་མ་མ་མ་ཐ་མ་ཐ་བཛྲ།
མ་མ་ཛྭ་ལ་ཛྭ་ལ་བཛྲ། མ་མ་སུ་རུ་སུ་རུ་བཛྲ། མ་མ་མུ་རུ་མུ་རུ་བཛྲ། སྟྭཾ་བྷ་ཡ་ནན། བསེ་མོ་ཁྲག་ལ་གཏད་པ། ཨོཾ་མ་མ་རཀྐ་ཀ་ཏཻ་ཀ་ཡེ་ཏྲི་ཤུ་ཙ་ཡ་བི་ཛ་ཡ། ཙ་ཏྲི་ཡ་མ་ཙ་ཏྲི་ནཱ་ག་རཀྐ་ཨ་པ་ར་ཙི་ཏ་མ་ར་སེ་ན་བྲ་མདྡྷཱ་ན་ཡེ། སྟྭཾ་བྷ་ཡ་ནན། གསུམ་པ་ལས་འགྱང་ན་རྟགས་མྱུར་དུ་འདོན་པ་ནི། སྦྱིན་སྲེག་ཡིན་པས།
རེ་མ་ཏཱི་དུག་སྣ་ལ་བསྒྲུབས་ཏེ་བསྲེག་པ། ཧཱུཾ་མ་མ་ཝཱ་ཤཾ་ཀུ་རུ་མ་ཧཾ་ཉ་ཀ་ར་ཨི་རྡ་དྷཱ་ཏི་མ་མ་ཀརྨ་ཤཱི་རྒྷཾ་ཀ་ར་ཡེ། ཛྭ་ལ་ཨསྣེ་ཡེ། ཤྭ་ན་མུ་ཁ་རྡོ་ལ་བསྒྲུབས་ཏེ་བསྲེག་པ། ཨོཾ་མ་མ་མ་ཐ་མ་ཐ་བཛྲ། མ་མ་ཛྭ་ལ་ཛྭ་ལ་བཛྲ། མ་མ་སུ་རུ་སུ་རུ་བཛྲ། མ་མ་མུ་རུ་མུ་རུ་བཛྲ། མ་ནུ་རཀྐ་སཱི་བྷྱོཿ ཛྭ་ལ་ཨསྣོ་ཡེ།
བསེ་མོ་བཞི་ཁྲག་བཞི་ལ་བསྒྲུབས་ཏེ་བསྲེག་པ། མ་མ་རཀྐ་ཀ་ལྟ་ཀ་ཡེ། ཏྲི་ཤུ་ཙ་ཡ་བི་ཛ་ཡེ། ཙ་ཏྲི་ཡ་མ་ཙི་ཏེ། ནཱ་ག་རཀྐ་ཨ་པ་ར་ཙིཏྟ་མ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། ཛྭ་ལ་ཨསྣོ་ཡེ། བཞི་པ་ལས་མི་བྱེད་ན་ཨར་ལ་གཏད་པ་ནི། རྒྱུད་ལས། རང་བཞིན་དག་ཏུ་བསད་པ་དང་། ། དྲག་པོ་དག་ཏུ་བསད་པ་དང་། །
བཙན་ཐབས་དག་ཏུ་བསད་པའོ། ། ཞེས་པས་རང་བཞིན་དུ་བསད་པ་ནི་རྣལ་མའོ། ། དྲག་པོར་བསད་པ་ནི་དཀྲུགས་པའོ། ། བཙན་ཐབས་སུ་བསད་པ་ནི་བཟློག་པའོ། ། རྩ་རྒྱུད་ལས། ཉམས་སྟོབས་བཟློག་པའི་རྟགས་བྱུང་ན། ། རང་རང་རྩ་བའི་སྙིང་པོ་བཟློག ། འབྲུ་བཟློག་ཁྲི་ཕྲག་གཅིག་བཟླས་ན། ། ཨར་ལ་གཏད་པའི་མཆོག་ཡིན་ཏེ། ། རྡོ་རྗེ་འཆང་ཡང་འཆི་བར་འགྱུར། །
ཞེས་སོ། ། འདིར་དཀྲུགས་པ་ནི། ཨོཾ་བཛྲ་གཱི་ལི་ཀྱི་ལ་ཡ་ཧཱུཾ་ཀུ་རུ། མ་མ་ཤཾ་ཝ། ཨི་རྡ་མ་ཧཾ་ཉ་ཀ་ར། མ་མ་ཀརྨ་དྷ་ཏི་ཀ་ར་ཤཱི་རྒྷཾ་ཡྂ། རཀྐ་སཱི་སྐྱོཿམ་ནུ། བདག་ཉིད་མ་ཨར་ལ་གཏད་པའོ། ། ཨོཾ་བཛྲ་མ་ཐ་མ་ཐ་མ་མ། བཛྲ་མ་མ་ཛྭ་ལ་ཛྭ་ལ།
བཛྲ་མ་མ་སུ་རུ་སུ་རུ། བཛྲ་མ་མ་མུ་རུ་མུ་རུ། སཱི་བྷྱོཿམ་ནུ་རཀྐ། ཤྭ་ན་མ་ཨར་ལ་གཏད་པའོ། ། ཀ་ལྟ་ཀ་ཡེ་རཀྐ་མ་མ་བི་ཛ་ཡེ་ཏྲི་ཤུ་ཛ་ཡ། མ་ཏྲི་ཙི་ཙ་ཏྲ་ཡ། ཨ་པ་ར་ཙིཏྟ་རཀྐ་ནཱ་ག། བསེ་མོ་བཞི་ཨར་ལ་གཏད་པའོ། ། ལྔ་པ་འཁུ་ལྡོག་བྱེད་ན་ཁ་བཅིངས་ལ་བསད་པ་ནི། ཟློག་པ་སྟེ།
ཀུ་རུ་ཝཱ་ཤཾ་མ་མ་ཧཱུཾ། དི་ཨི་ར་ཀ་ཉ་ཏཻ་མ་ཀརྨ་མ་མ་ཏི་དྷ། ཡ་ར་ཀ་རྒྷཾ་ཤཱི་སྟོ་སཱི་ཤ་རག་ནུ་མ། རེ་མ་ཏཱི་བཞི་བསད་པའོ། ། བཛྲ་ཐ་མ་ཐ་མ་མ་མ་ཨོཾ། བཛྲ་ལ་ཛྭ་ལ་ཛྭ་མ་མ། བཛྲ་རུ་སུ་རུ་སུ་མ་མ། བཛྲ་དུ་མུ་རུ་མུ་མ་མ། བྷྱོ་སཱི་ཤ་ར་ག་ནུ་མ། ཤྭ་ན་མ་བཞི་བསད་པའོ། །
ཡེ་ཀ་ཧཾ་ཀ་ར་ག་མ་མ། ཡ་ཛ་བི་ཡ་ཙ་ཤུ་ཏྲི། ཏྲི་ཙ་མ་ཡ་ཏྲི་ཙ་ཏ་ཙི་ར་པ་ཨ་ཤ་ར་ཀ་ནཱ་ག། ཧཱུཾ་ཕཊ་ཡ་ན་ད་མ་ར་པྲ་ན་སེ་ར་མ། བསེ་མོ་བཞི་བསད་པའོ། ། དྲུག་པ་གཞི་སྙིང་གཅིག་ཏུ་དྲིལ་བ་ནི། ཨོཾ་བཛྲ་གཱི་ལི་གཱི་ལ་ཡ་ཛཿཧཱུཾ་པཾ་ཧོཿ ཀ་ཧཾ་ཀ་ཡེ། ཛ་ཡེ་བི་ཛ་ཡེ། ཨ་ཛི་ཏི་ཨ་པ་ར་— 217 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
ཛི་ཏེ། མ་ར་སེ་ན་པྲ་མརཱུ་ན་ཡེ། སརྦ་བིགྷ་ནཱན་བཾ་ཧཱུཾ་ཕཊ། ཅེས་པའོ། ། བསྡུ་ཡིག་སྒྲུབ་པ་པདྨ་རྒྱལ་པོའི་ཐུགས་ཀྱི་བརྣག་པ་གཟུངས་མ་མཁར་ཆེན་བཟའ་ལ་གནང་བའོ། ། བསྒྲལ་ལུགས་ཆེན་པོ་བཅོ་བརྒྱད་ཀྱིས་གདབ་པས་བསྒྲལ་བ་ལ་དྲུག་སྟེ། ཀུན་གཞི་རྩད་ནས་བཅད་དེ་བསྒྲལ། ཉོན་མོངས་སྐྱེ་སྒོ་དག་པར་བྱས་ཏེ་བསྒྲལ། ཚོགས་བརྒྱད་དག་པར་བྱས་ཏེ་བསྒྲལ། དགེ་སྡིག་ཆ་མཉམ་སྟེ་བསྒྲལ།
མ་བདུན་དམོད་སྔགས་ཀྱིས་བསྒྲལ། ཁྲོ་བཅུའི་ཕུར་པས་བསྒྲལ་བའོ། ། དེ་རེ་རེ་ལ་ཕུར་པ་བྱིན་གྱིས་བརླབ་པ་རེ། ཕུར་བསྐོར་གྱི་ལུང་སྟེ་བསྐུལ། འཛབ་རེ། མཇུག་གཏང་རག་རེ་དང་བཞིའོ། ། དང་པོ་ཀུན་གཞི་རྩད་བཅད་ཀྱི་ཕུར་བསྐོར། གཙོ་བོའི་ཕུར་པ་ཀླད་ལ་བསྐོར་ཞིང་ཨོཾ་ལྂ་བཟླ། དམ་ཚིག་ཆེན་པོས་བསྐུལ། ཨོཾ་བཛྲ་གཱི་ལི་གཱི་ལ་ཡ་ན་མ་ས་མནྟ་བི་ཤྭ་དྷ་ཡ་བེ་ར་བེ་ར་ཧཱུཾ་ཕཊ།
ཨོཾ་བཛྲ་གཱི་ལི་གཱི་ལ་ཡ་བི་ད་བི་ད་ཡ་བིང་བིང་ཧཱུཾ་ཕཊ། ཨོཾ་བཛྲ་གཱི་ལི་གཱི་ལ་ཡ་དུ་རུ་དུ་རུ་ཨུ་ཙུཥྛ་ཀྲོ་དྷ་ཧཱུཾ་ཕཊ། ཨོཾ་བཛྲ་གཱི་ལི་གཱི་ལ་ཡ་སརྦ་དུཥཱ་ཧཱུཾ་ཕཊ། ཨོཾ་བཛྲ་གཱི་ལི་གཱི་ལ་ཡ་ཛྭ་ལ་པ་ཡ་ཛྭ་ལ་པ་ཡ་ཧཱུཾ་ཕཊ། དྲུག་པོ་འགྲེའོ། ། གཉིས་པ་ཉོན་མོངས་སྐྱེ་སྒོ་དག་པར་བྱ་བ་ནི། དངོས་གྲུབ་བར་ཆད་བྱེད་པའི་བགེགས། ། ཞེས་བསྐུལ། ཨོཾ་བཛྲ་གཱི་ལི་གཱི་ལ་ཡ་པ་ར་བིཇུ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་ཚིདྡྷཱ་ཚིདྡྷཱ་ཕཊ།
ཀ་ཏཻ་ཀ་ཡེ། ཨི་རྡ་དྷཱ་ཏི་མ་མ་ཀརྨ་ཤཱི་སྟྭཾ་ཀ་ར་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། མ་ར་སེ་ན་པྲ་མཅྭ་ན་ཡེ་ཧཱུཾ་ཕཊ། དྲྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིཇུ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་བིདྡྷཱ་བིདྡྷཱ་ཧཱུཾ་ཕཊ། ཀ་ལྟ་ཀ་ཡེ་ཨི་རྡ་དྷཱ་ཏི་མ་མ་ཀརྨ་ཤཱི་སྒྲོ་ཀ་ར་ཡེ། ཛ་ཡེ་བི་ཛ་ཡེ།
ཨ་ཛི་ཏེ་ཨ་པ་ར་ཛི་ཏེ་མ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། དྲྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིཏྲྂ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་གྲོ་ཎྜ་གྲོ་ཎྜ་ཧཱུཾ་ཕཊ། ཀ་ལྟ་ཀ་ཡེ་ཨི་རྡ་དྷཱ་ཏི་མ་མ་ཀརྨ་ཤཱི་གྷྲི་ཀ་ར་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ་མཱ་ར་སེ་ན་པྲ་མཅྭ་ན་ཡེ་ཧཱུཾ་ཕཊ། དྲྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིརྡུ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་ཧ་ན་ཧ་ན་ཧཱུཾ་ཕཊ།
ཀ་ཧཾ་ཀ་ཡེ། ཨི་རྡ་དྷཱ་ཏི་མ་མ་ཀརྨ་ཤཱི་སྒྲོ་ཀ་ར་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། མཱ་ར་སེ་ན་པྲ་མསྒོ་ན་ཡེ་ཧཱུཾ་ཕཊ། དྲྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིརྡུ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་བྷིདྡྷཱ་བྷིདྡྷཱ་ཧཱུཾ་ཕཊ། ཀ་ལྟ་ཀ་ཡེ། ཨི་རྡ་དྷཱ་ཏི་མ་མ་ཀརྨ་ཤཱི་རྒྷཾ་ཀ་ར་ཡེ།
ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། མཱ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། དྲྀ་ཏྲི། གསུམ་པ་ཚོགས་བརྒྱད་དག་པར་བྱ་བ། བྲན་དང་བཀའ་ཉན་གྱིས་བསྐུལ། ཨོཾ་བཛྲ་གཱི་ལི་གཱི་ལ་ཡ་པ་ར་བིཏྲྂ་ཚིརྙི་ཚིདྡྷཱ་ཧཱུཾ་ཕཊ། ཆེ་གེ་མོ་ད་ཧ་ད་ཧ་ཧཱུཾ་ཕཊ། ཀ་ལྟ་ཀ་ཡེ་ཨི་རྡ་དྷཱ་ཏི་མ་མ་ཀརྨ་ཤཱི་རྒྷཾ་ཀ་ར་ཡེ། ཛ་ཡེ་བི་ཛ་ཡེ།
ཨ་ཛི་ཏེ་ཨ་པ་ར་ཛི་ཏེ། མཱ་ར་སེ་ན་པྲ་མརཱུ་ན་ཡེ་ཧཱུཾ་ཕཊ། དྲྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིརྡུ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་པ་ཙ་པ་ཙ་བཛྲ། ཀ་ཧཾ་ཀ་ཡེ་ཨི་རྡ་དྷཱ་ཏི་མ་མ་— 218 — ༄། །ཕུར་འགྲེལ་འབུམ་ནགཀརྨ་ཤཱི་རྒྷཾ་ཀ་ར་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ། མཱ་ར་སེ་ན་པྲ་མརཱུ་ན་ཡེ་ཧཱུཾ་ཕཊ།
དྲྀ་ཏྲི། བཞི་པ་དགེ་སྡིག་ཆ་མཉམ་པ་ནི། གདུག་ཅིང་སྡང་སེམས་ལྡན་པས་བསྐུལ། ཨོཾ་བཛྲ་ཀྱི་ལི་གཱི་ལ་ཡ་པ་ར་བིཏྲྂ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་སརྦ་ཨཱ་ན་ཡ་ཧཱུཾ་ཕཊ། ཀ་ཏཻ་ཀ་ཡེ་ཨི་རྡ་བྷཱ་ཏི་མ་མ་ཤཱི་རྒྷཾ་ཀ་ར་ཡེ། ཛ་ཡེ་བི་ཛ་ཡི། ཨ་ཛི་ཏེ་ཨ་པ་ར་ཛི་ཏེ་མཱ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། ནྀ་ཏྲི། ཨོཾ་བཛྲ་གཱི་ལི་གཱི་ལ་ཡ་པ་ར་བིརྡུ་ཚིདྡྷཱ་ཚིདྡྷཱ་ཧཱུཾ།
ཆེ་གེ་མོ་ཏ་ཐཱ་ཡ་ཏ་ཐཱ་ཡ་ཧཱུཾ་ཕཊ། ཀ་ལྟ་ཀ་ཡེ་ཨི་རྡ་དྷཱ་ཏི་མ་མ་ཀརྨ་ཤཱི་མཻ་ཀ་ར་ཡེ། ཛ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ་མཱ་ར་སེ་ན་པྲ་མདྡྷཱ་ན་ཡེ་ཧཱུཾ་ཕཊ། དྲྀ་ཏྲི་ཧཱུཾ་ཕཊ། ལྔ་པ་མ་བདུན་དམོད་མོ་ནི། རྡོ་རྗེ་གསང་བའི་བཀའ་ལས་བསྐུལ། ཨོཾ་བཛྲ་གཱི་ལི་གཱི་ལ་ཡ་པ་ར་བིཏྲྂ་ཚིདྡྷཱ་ཚིདྡྷཱ་ཧཱུཾ་ཕཊ། ཆེ་གེ་མོ་མ་མ་ཝཱ་ཤཾ་ཀུ་ནུ་མ་ཏཻ་ཉ་ཀ་ར། ཀ་ལྟ་ཀ་ཡེ།
ཨི་རྡ་བྷཱ་ཏི་མ་མ་ཀརྨ་ཤཱི་སྒྲོ་ཉ་ཀ་ར་ཡེ། ཙ་ཡེ་བི་ཛ་ཡེ། ཨ་ཛི་ཏེ་ཨ་པ་ར་ཛི་ཏེ་མཱ་ར་སེ་ན་པྲ་མདྡྷཱ་ན་ཡ་ཧཱུཾ་ཕཊ། དྲྀ་ཏྲི། དྲུག་པ་ཁྲོ་བོ་བཅུ་ནི། རྡུངས་ཤིག་རྡོ་རྗེ་འབར་བས་བསྐུལ། ཨོཾ་བཛྲ་ཀྲོ་དྷ་ཧཱུཾ་ཀ་ར་ཧཱུཾ། གརྫ་གརྫ་ཧཱུཾ་ཕཊ། ཨོཾ་བཛྲ་གཱི་ལི་གཱི་ལ་ཡ། ཆེ་གེ་མོ་གརྫ་གརྫ་ཧཱུཾ་ཕཊ།
ཅེས་སོགས་རྫོགས་པར་བཏབ། པདྨ་རྒྱལ་པོའི་ཐུགས་ཀྱིས་བརྣག་པའི་གཟུངས་མ་མཁར་ཆེན་བཟའ་ལ་གནང་བ་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྒྱུད་དཀར་པོ་གནས་ལུང་ལས། ཕུར་པ་རྒྱུད་ཀྱི་རྒྱལ་པོ་་ཡིན། ། ཕུར་པ་ལུང་གི་བླ་མ་ཡིན། ། ཕུར་པ་མན་ངག་ངེས་པའི་དོན། ། ཞེས་པས་ན། ཕུར་པ་ལ་ཏནྟྲ་སྡེ་བཅོ་བརྒྱད་དང་བསྟུན་ནས་ཀློང་ཆེན་པོ་བཅོ་བརྒྱད་ནས་བཤད་པ་དང་། ཕུར་པ་ལ་ལུང་མང་པོ་ཡོད་པས།
ལུང་དྲུག་ཅུ་རྩ་གཅིག་ནས་བཤད་པ་དང་། ཕུར་པ་ལ་མན་ངག་གི་གནད་ཡོད་པས་མན་ངག་བརྒྱ་རྩ་བརྒྱད་ནས་བཤད་པའོ། ། དང་པོ་ཕུར་པ་རྒྱུད་ལྟར་འཆད་ན་ཀློང་ཆེན་པོ་བཅོ་བརྒྱད་ནས་བཤད་དེ། དེ་ཡང་སྟོད་ཀྱི་ཀློང་དྲུག་སྐུ་གསུམ་དང་མཚན་ཉིད་དང་རོལ་པར་བཤད། བར་གྱི་ཀློང་དྲུག་སྲོག་འཆི་མེད་དུ་དབང་བསྐུར་བའི་དགོངས་པར་བཤད། སྨད་ཀྱི་ཀློང་དྲུག་མཆོད་བསྟོད་གསོ་བྱེད་བཞིས་བཤད་པའོ། ། གཉིས་པ་ཕུར་པ་ལུང་ལྟར་བཤད་པ་ནི། དགོས་པ་གཞན་ནས་ཁ་བསྐང་བ་ལྟ་བུ་མ་ཡིན་ཏེ། རྡོ་རྗེ་ཁྲོས་པ་རྩ་ཐུང་ལས། བྱང་ཆུབ་མཆོག་ཏུ་སེམས་བསྐྱེད་ནས། །
ཞེས་པས་སེམས་བསྐྱེད་ཟིན། དབང་དང་བྱིན་རླབས་འདིར་སྩོལ་ཅིག ། ཅེས་པས་དབང་བསྐུར་ཟིན། སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་པས། སྐུ་བསྐྱེད་པ་ཕྱག་རྒྱའི་ལུང་ཟིན། རྣམ་པར་ཤེས་པ་རྡོ་རྗེར་བསྒོམ། ། ཞེས་པས་བསྒོམ་པ་ཏིང་ངེ་འཛིན་གྱི་ལུང་ཟིན། སྲིད་པའི་ཕུར་བུ་བསྒྲུབ་པ་དང་། ། ཞེས་པས་སྒྲུབ་པ་དངོས་གྲུབ་ཀྱི་ལུང་ཟིན།
ནམ་མཁའི་དཀྱིལ་ནས་ཐིགས་པ་ཤར། ། ཞེས་པས་རྟོགས་པ་ལྟ་བའི་ལུང་ཟིན། དམ་ཚིག་ཆེན་པོའི་དུས་ལ་བབ། ། ཅེས་པས་མི་འདའ་བ་དམ་ཚིག་གི་— 219 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ལུང་ཟིན། ཐབས་ཀྱི་སྤྱོད་པས་འགྲོ་དོན་དུ། ། ཞེས་པས་མཐའ་སྤྱོད་པའི་ལུང་ཟིན། ཟུང་ཞིག་རྒྱོབ་ཅིག་རྣམ་པར་ཆིངས། ། ཞེས་པས་གདབ་པ་ཕྲིན་ལས་ཀྱི་ལུང་ཟིན། རྡོ་རྗེའི་ཐོ་བས་བསྒྲལ་བར་བྱ། །
ཞེས་པས་སྦྱོར་བ་ཐབས་ཀྱི་ལུང་ཟིན། སྙིང་རྗེས་བསྒྲལ་བའི་དམ་ཚིག་ནི། ། ཞེས་པས་བདུན་ཚིགས་ཟིན། རྡོ་རྗེ་མེ་དབལ་སྙིང་བསྲེག་ཅིང་། ། ཞེས་པས་ནང་སྦྱིན་སྲེག་ཟིན། ཡེ་ཤེས་ཁྲོ་བོ་གྲུབ་པར་མཛོད། ། ཅེས་པས་རབ་གནས་ཟིན། དེ་ལ་སོགས་ལུང་དྲུག་ཅུ་རྩ་གཅིག་དངོས་པོར་ཚང་ཡོད། ཚང་ལུགས་བླ་མས་ངོ་སྤྲོད་དོ། ། གདམས་པ་བརྒྱ་རྩ་བརྒྱད་པའོ། །
སློབ་དཔོན་པདྨ་འབྱུང་གནས་ནས་ད་ལྟའི་བླ་མ་ཡན་ཆད་ཀྱིས་དམིགས་སུ་མྱོང་བ་བརྒྱ་རྩ་བརྒྱད་ངོ་སྤྲད་པར་བྱའོ། ། དང་པོ་སེམས་བསྐྱེད་པའི་ལུང་ནི་སྤྱིར་ཐེག་པ་ཆེན་པོ་ལ་སེམས་བསྐྱེད་དགོས། ཁྱད་པར་གསང་སྔགས་རྡོ་རྗེ་ཐེག་པ་པ་སེམས་བསྐྱེད་དགོས་པས། སེམས་བསྐྱེད་བྱེད་པ་པོ་ནི་རྣམ་པར་སྨིན་པའམ་ངེས་པའི་རིག་འཛིན་ཡིན་ཏེ། དུས་གསུམ་བུདྡྷཱའི་གདུང་བཟུང་སྙམ་པའོ། ། བླང་བའི་ཡུལ་ནི་ཚེ་ལ་དབང་བའི་རིག་འཛིན་བསྐྱེད་རྫོགས་ལ་བརྟན་པ་ཐོབ་པའོ། ། སེམས་བསྐྱེད་ཀྱི་ངོ་བོ་ནི། སེམས་ཅན་ཐམས་ཅད་ཕྱག་རྒྱ་ཆེན་པོའི་རིག་འཛིན་ལ་འགོད་སྙམ་པའོ། ། འབྲས་བུ་ནི་བདག་གཞན་གཉིས་ཀ་ལྷུན་གྱིས་གྲུབ་པའི་རིག་འཛིན་ཐོབ་པ་སྟེ། རྡོ་རྗེ་འཛིན་པའི་ས་བཅུ་གསུམ་པ་ཐོབ་པའོ། །
ལག་ལེན་ནི། སློབ་མས། རྣལ་འབྱོར་བདག་ཅག་སྒྲུབ་པ་པོ། ། བྱང་ཆུབ་མཆོག་ཏུ་སེམས་བསྐྱེད་ཅིང་། ། དུས་གསུམ་རྒྱལ་བའི་གདུང་འཚོབ་ལགས། ། ཞེས་ཞུས། དུས་ལན་དུ། རྡོ་རྗེ་གཞོན་ནུའི་རིག་འཛིན་རྣམས། ། བྱང་ཆུབ་མཆོག་ཏུ་སེམས་བསྐྱེད་ལ། ། དུས་གསུམ་རྒྱལ་བའི་གདུང་འཚོབ་པའི །
སེམས་བསྐྱེད་དམ་ཚིག་ཐུབ་པར་སྲུངས། ། ཞེས་དང་། དུས་འདི་ནས་བཟུང་སྟེ་སྙིང་པོ་བྱང་ཆུབ་ཀྱི་བར་དུ་དཔལ་རྡོ་རྗེ་གཞོན་ནུའི་རྗེས་སུ་སློབ་བོ། ། རྗེས་སུ་སྒྲུབ་བོ། ། རྗེས་སུ་བགྱིད་དོ། ། ཐབས་ཡིན་ནོ། ། ལེགས་སོ་ལན་གསུམ་བྱའོ། ། དམ་ཚིག་ནི་སེམས་ཅན་ཐམས་ཅད་ལྷ་དང་ལྷ་མོར་ཤེས་པར་བྱས་ལ། དངོས་སུ་ཕན་པར་བྱ། ཉམས་ན་འགྱོད་པ་དྲག་པོས་གསོ།
ཡང་ན་བསྐྱར་ལ་བླང་ངོ་། ། སེམས་བསྐྱེད་པའི་ལུང་རྫོགས་སོ། ། ཤྲཱི་ཀུ་མཱ་ར་ན་མོ། དབང་དང་བྱིན་རླབས་འདིར་སྩོལ་ཅིག ། དབང་བསྐུར་བ་བཤད་དེ། དེ་ལ་གདམས་པ་དང་། ལག་ལེན་གཉིས་སོ། ། དང་པོ་ལ། སྤྱིར་དབང་ལ་མུ་བཞི་སྟེ། དབང་མ་བསྐུར་ཀྱང་ཐོབ་པའི་དབང་ནི།
རབ་ལྟ་བ་རྟོགས་པས་སེམས་ལ་དབང་ཐོབ་པའོ ། བསྐུར་ཏེ་མ་ཐོབ་པ་ནི། རུ་གདམས་པ་དང་མི་ལྡན་ལ་སློབ་མ་དམ་ཚིག་དང་མི་ལྡན་པའོ། ། དབང་བསྐུར་ཀྱང་བསྐུར་ཐོབ་ཀྱང་ཐོབ་པ་ནི། རུ་གདམས་པ་དང་ལྡན། བུ་དམ་ཚིག་དང་ལྡན་པའོ། ། བསྐུར་ཀྱང་མ་བསྐུར་ཐོབ་ཀྱང་མ་ཐོབ་པ་ནི་མི་ནག་ཕལ་བ་ལྟ་བུའོ། ། དེ་ཡང་རྡོ་— 220 — ༄༧། ། ཕུར་འགྲེལ་འབུམ་ནགརྗེ་ཕུར་པའི་དབང་བཀའ་འདི་ལ་ནུབ་དང་པོ་ལ་ས་ཆོག
གཉིས་པ་ལ་སྟ་གོན། གསུམ་པ་ལ་དབང་བསྐུར་བ་ཐོབ་པའོ། ། ས་ཆོག་ནི་རྒྱུད་སྡེ་སྤྱི་ལྟར་རོ། ། སྟ་གོན་གྱི་སྐབས་སུ་གཞན་འདྲ་བ་ལས། ཁྱད་པར་ཐིག་གི་སྐབས་སུ། ཧཱུཾ། ས་གཞི་ཡེ་ནས་ལྷུན་གྲུབ་དབང་ཆེན་དཀྱིལ་འཁོར་ལ། ། རྡོ་རྗེའི་སྐུད་པ་སྲ་ཞིང་མཉེན་པ་བ་སུ་ཏས། ། དཀྱིལ་འཁོར་ཐིག་ནི་གསལ་ལ་དོད་པར་བཏབ། ། ཐམས་ཅད་རྡོ་རྗེ་འཆང་ཆེན་ཐོབ་པའི་རྒྱུར་གྱུར་ཅིག །
ཅེས་བརྗོད། དེ་ནས་བུམ་པའི་སྟ་གོན་གྱི་སྐབས་སུ་གསུངས་པ། དབུས་སུ་བཛྲ་འདུས་པ་རྡོ་རྗེ་གཞོན་ནུའི་བུམ་པ་སྔོན་པོ་བཅའ། ཤར་དུ་བུདྡྷཱ་འདུས་པའི་སྲས་མཆོག་བུམ་པ་དཀར་པོ་བཅའ། ལྷོ་རུ་རཏྣ་འདུས་པའི་བུམ་པ་སེར་པོ་བཅའ། ནུབ་ཏུ་པདྨ་འདུས་པའི་བུམ་པ་དམར་པོ་བཅའ། བྱང་དུ་ཀརྨ་འདུས་པའི་བུམ་པ་ལྗང་གུ་བཅའ། བུམ་རྫས་མགུལ་ཆིངས་ཁ་རྒྱན་ཚང་བར་བྱའོ། ། དེ་ནས་ཚོན་གྱི་སྐབས་སུ། ཧཱུཾ།
བཅོམ་ལྡན་རྡོ་རྗེ་གཞོན་ནུ་ཡེ་ཤེས་ཆེ། ། ཡེ་ཤེས་ལྷུན་གྲུབ་རང་བཞིན་དཀྱིལ་འཁོར་ནི། ། སྤྲོས་མེད་བསྡུ་མེད་ཁྱབ་གདལ་ཆེན་པོའི་ངང་། ། དབང་ཆེན་དཀྱིལ་འཁོར་བདག་གིས་བྲི་བར་བྱ། ། ཞེས་བརྗོད་ལ། དབུས་སུ་གྲུ་གསུམ་མཐིང་ནག་ཟླ་གམ་དམར་པོ་གསུམ། འཁོར་ལོ་ཟླ་གམ་དམར་པོ་བརྒྱད། མུ་ཁྱུད་ཐོད་པ་དཀར་པོ། གྲུ་ཆད་ལྗང་། ལྷ་སྣམ་ཕྱོགས་དང་མཐུན།
ཕུར་པ་རྣམས་འགོད། བྱང་ཤར་དུ་གཏོར་མ། ལྷོ་ཤར་དུ་སྨན། ལྷོ་ནུབ་ཏུ་ཚོགས། ནུབ་བྱང་དུ་ཚེ་མཆོག ཤར་དུ་བུམ་དབང་གི་རྫས། ལྷོར་གསང་དབང་གི་རྫས། ནུབ་ཏུ་ཤེས་རབ་ཡེ་ཤེས་ཀྱི་རིག་མ། བྱང་དུ་དབང་བཞི་པའི་རྫས་དགོད། དེ་ནས་ནུབ་གསུམ་པ་ལ་དབང་བསྐུར་བ་ལ་བཅུ་སྟེ།
སྲས་མཆོག་ལྔས་བུམ་པའི་དབང་བསྐུར། དལ་བསྒོམ་པར། དལ་བྲི་བར། རྒྱུད་ཉན་པར། རྒྱུད་བཤད་པར། སྔགས་བཟླས་པར་དབང་བསྐུར་རོ། ། ལྷོར་གསང་བདག་ལ་བཅུ་སྟེ། བླ་མ་ཡབ་ཡུམ་གྱི་ཐིག་ལེ་ལྕེ་ལ་བཞག དབུ་རྒྱན་དོ་ཤལ་གཉིས། རྡོ་རྗེ་དྲིལ་བུ་གཉིས།
ཐོད་རྔ་གླིང་བུ། མི་བཟད་པའི་ཕུར་པ་དྲུག ཤ་ལྔ་བདུད་རྩི་ལྔ་ལ་རོལ་པའོ། ། ནུབ་ཏུ་ཤེར་དབང་ལ་གསུམ་སྟེ། མཚན་ལྡན་རིག་མ་དང་ཤེས་རབ་ཆོས་དབྱིངས་དང་། རང་རིག་ཡེ་ཤེས་ལ་བརྟེན་པའོ། ། བྱང་དུ་ཚིག་དབང་ལ་གསུམ། རྡོ་རྗེ་སེམས་དཔའ་ནམ་མཁའ་ཆེས་དབང་བསྐུར་པ། རྡོ་རྗེ་གཞོན་ནུའི་དགོངས་པས་བསྐུར་བ། དེ་བཞིན་ཉིད་ཀྱི་ཏིང་ངེ་འཛིན་གྱིས་བསྐུར་པའོ། །
གཉིས་པ་ལག་ལེན་ལ། སློབ་མ་སྟ་གོན་གྱི་སྐབས་སུ། སྐྱབས་འགྲོ་སེམས་བསྐྱེད་ཕོག ཁྲུས་བྱ། གདོང་གཡོགས། མེ་ཏོག་ཐོགས། ཕྲིན་ལས་ཚོགས་ཡན་ཆད་བྲིན་པ་དང་། སློབ་མས་འདི་སྐད་ཞུ། ཧཱུཾ། བླ་མ་སངས་རྒྱས་རྡོ་རྗེ་འཛིན། །
སྲིད་པ་རྡོ་རྗེ་ཕུར་པའི་ལྷ། ། རྡོ་རྗེ་གཞོན་ནུའི་རིག་འཛིན་བདག ། དབང་བཞི་རྫོགས་པར་མ་ཐོབ་པས། ། རྒྱུད་དྲུག་འཁོར་— 221 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བའི་འདམ་དུ་ཟིན། ། མ་རིག་མུན་པའི་ཀློང་དུ་འཁྱམས། ། འཁོར་བའི་སྡུག་བསྔལ་ཆེ་མཐོང་བས། ། བླ་མ་སངས་རྒྱས་རྡོ་རྗེ་འཛིན། ། གཙོ་བོ་མགོན་ལ་སྐྱབས་སུ་མཆི། ། ཤེས་རབ་སྒྲོན་མའི་འོད་ཟེར་གྱིས། །
མ་རིག་མུན་པ་བསལ་བར་ཞུ། ། ཐུགས་རྗེ་ཐབས་ཀྱི་ཞགས་པ་ཡིས། ། འཁོར་བའི་འདམ་ལས་དྲང་བར་ཞུ། ། ཞེས་གསོལ་བ་གདབ་བོ། ། རུ་ཡིས་ལན་འདི་སྦྱིན་ནོ། ། ཧཱུཾ། རྡོ་རྗེ་གཞོན་ནུའི་རིག་འཛིན་ཁྱོད། ། གསང་སྔགས་ཐབས་ཆེན་སྒྲུབ་པ་ལ། ། ཟབ་མོའི་དབང་བཞི་རྫོགས་པ་དགོས། ། ལྷག་པའི་དབང་ལ་དམ་ཚིག་གཅེས། །
དབང་ཐོབ་དམ་ཚིག་མ་ལྡན་ན། ། རང་སྲོག་རང་གིས་གཅོད་པ་ཡིན། ། བསྐལ་པ་འབུམ་དུ་མནར་མེད་ལྟུང་། ། དེ་ཕྱིར་དམ་ཚིག་བསྲུང་ནུས་སམ། ། ཞེས་དྲི། ཡང་བུས་ཁས་འདི་བླང་ངོ་། ཧཱུཾ། བླ་མ་སངས་རྒྱས་རྡོ་རྗེ་འཛིན། ། སྐུ་གསུང་ཐུགས་ཀྱི་དམ་ཚིག་ནི། ། སྲོག་གི་ཕྱིར་ཡང་མི་གཏོང་ན། །
བདག་གིས་དམ་ཚིག་ངེས་པར་བསྲུང་། ། ཞེས་བྱའོ། ། དེ་ནས་རུས། ཧཱུཾ། ཉོན་ཅིག་ཤེས་ལྡན་རིགས་ཀྱི་བུ། ། གསང་བའི་དཀྱིལ་འཁོར་ཁྱོད་ལ་བསྟན། ། དཀྱིལ་འཁོར་ཆེན་པོ་འདི་ལ་ལྟོས། ། ད་ནི་དད་པ་རབ་ཏུ་བསྐྱེད། ། མོས་དང་གུས་པ་བསྐྱེད་པར་གྱིས། ། ཨོཾ་བཛྲ་གཱི་ལི་གཱི་ལ་ཡ་ཙཀྵུ་པྲ་བེ་ཤ་ཡ་ཕཊ།
ཅེས་གདོང་གཡོགས་བཀྲོལ་ལོ། ། དེ་ནས་དཀྱིལ་འཁོར་བལྟའོ། ། དེ་ནས་བུས། ཐར་པ་ཆེན་པོའི་གྲོང་མཆོག་འདིར། ། མགོན་པོས་བདག་ནི་གཞུག་པར་འཚལ། ། སངས་རྒྱས་ཕྲིན་ལས་རྫོགས་མཛད་ནས། ། དབང་དང་བྱིན་རླབས་འདིར་སྩོལ་ཅིག ། ཅེས་ཞུས་པ་དང་། རུས་བུདྡྷཱ་འདུས་པའི་བུམ་པ་སྤྱི་བོར། ཨོཾ་བཛྲ་གཱི་ལི་གཱི་ལ་ཡ་མ་ཧཱ་མ་དྷ་ལ་ཨ་བྷི་ཛྙཱ་ན་ཨ་བྷི་ཙརྻ་ཧཱུཾ།
ཨོཾ་བཛྲ་ཀྲོ་དྷ་ཧཱུཾ་ཀ་ར་ཧཱུཾ། མ་ཧཱ་མ་དྷ་ལ་ཨ་བྷི་ཛྙཱ་ན་ཨ་བྷི་ཥིཉྩ་ཧཱུཾ། ཞེས་ཚང་བར་བྱའོ། ། དེ་ནས་བུམ་པ་གཞན་ཡང་སྤྱི་བོར་བཞག་པར་བྱའོ། ། རུས་འདི་སྐད་བརྗོད། ཧཱུཾ། དཀྱིལ་འཁོར་ཆེན་པོ་ཁྱོད་སྒོམས་ཤིག ། དཀྱིལ་འཁོར་ཆེན་པོ་ཁྱོད་བྲིས་ཤིག ། ཟས་དང་ནོར་གྱི་ཕྱིར་མ་བྱེད། ། བྱང་ཆུབ་རྩི་ཡིས་ཟིན་པར་བྱོས། །
བརྗོད་པ་དང་། བུམ་པའི་ལྷ་ཐམས་ཅད་འོད་དུ་ཞུ། ཆུ་དང་གཉིས་སུ་མེད་པ་དེ་སློབ་མ་ལ་བླུད་དོ། ། དེ་ནས་རྒྱུད་ཉན་བཤད་བྱེད་པའི་དབང་བསྐུར་བ། ཧཱུཾ། ལེགས་སོ་ཤེས་ལྡན་རིགས་ཀྱི་བུ། ། བཀའ་བརྒྱུད་དྲི་མ་མེད་པ་ལ། ། ཐོས་པ་བསམ་པ་སྒོམ་པ་གསུམ། ། ཚུལ་ཆེན་བུ་ཡིས་ཡང་དག་གྱིས། ། ཞེས་དང་།
རྡོ་རྗེ་ཕུར་པའི་རྒྱུད་ཀློག སྔགས་ཟློས་པ་ནི། ཧཱུཾ། ལྷ་ཉིད་སྔགས་ལ་སྔགས་ཉིད་ལྷ། ། སྔགས་དང་ལྷ་རུ་གཉིས་སུ་མེད། ། ཡེ་ཤེས་ལྷ་ཡི་ཐུགས་དཀྱིལ་ན། ། རང་རང་ཐུགས་ཀྱི་སྙིང་པོ་གནས། ། དེ་ཕྱིར་ཁྱོད་ཀྱང་དེ་ཉིད་ཟློས། ། ཞེས་པ་དང་། སྔགས་ཐམས་ཅད་དཔོག་གོ །
དེ་ནས་དམ་ཚིག་ཁས་བླང་བར་བྱའོ། ། བུམ་དབང་རྫོགས་སོ། ། དེ་ནས་གསང་དབང་བསྐུར་བ་ནི། དལ་གྱི་ལྷོར་ཕྱར་པའི་ཡོལ་བར་བླ་མ་ཡབ་ཡུམ་ལུས་— 222 — ༄ཁྱ། ། ཕུར་འགྲེལ་འབུམ་ནགལ་ལྷ་བཀོད་དེ། སྦྱོར་བ་མཛད་པ་ལ་ཞུ་བ། ཧཱུཾ། སྲིད་པ་རྡོ་རྗེ་ཕུར་པའི་ལྷ། ། སྐུ་གསུང་དབྱེར་མེད་སྒྲུབ་པ་ཡི། །
དེ་ཕྱིར་གསང་བའི་དབང་བསྐུར་འདི། ། ཡོངས་སུ་རྫོགས་པ་བསྐུར་བར་ཞུ། ། ཞེས་ཞུས་པས། རུའི་ལུས་ཀྱི་ལྷ་འདོད་ཆགས་ཆེན་པོའི་མེས་འོད་དུ་ཞུ་བའི་ཐིག་ལེ་བུའི་ལྕེ་ཐོག་ཏུ་བཞག་གོ ། དེ་མི་ནུས་ན་ལྷ་ཡབ་ཡུམ་གྱི་ཐིག་ལེ་ལྕེ་ལ་བཞག་གོ ། དེ་ནས་རུས་པའི་དབུ་རྒྱན་དང་དོ་ཤལ་སྦྱིན། རྡོ་རྗེ་དང་དྲིལ་བུ། ཐོད་རྔ་གླིང་བུ། མི་བཟད་པའི་ཕུར་པ་དྲུག ཤ་ལྔ་བདུད་རྩི་ལྔ་བྱིན་ལ་འདི་སྐད་དོ། །
ཧཱུཾ། རྡོ་རྗེ་གཞོན་ནུའི་རིག་འཛིན་རྣམས། ། དབུ་རྒྱན་དོ་ཤལ་རིགས་ལྔ་སྟེ། ། རྡོ་རྗེ་དྲིལ་བུའི་ཕྱག་རྒྱ་འདི། ། སློབ་དཔོན་རྟག་ཏུ་བཟུང་བར་བྱ། ། ཐོད་པའི་རྔ་བརྡུང་མི་རྐང་གླིང་། ། མི་བཟད་དྲུག་གི་ཕུར་བུས་གདབ། ། རྟོག་མེད་ཆེན་པོའི་རང་བཞིན་གྱིས། ། ཤ་ལྔ་བདུད་རྩི་ལྔ་ལ་རོལ། ། ཨ་ལ་ལ་ཧོ་དགྱེས་ཆེན་པོ། །
རང་བཞིན་རྣམ་དག་ངེས་པར་རོལ། ། རྡོ་རྗེ་གཞོན་ནུའི་རིག་འཛིན་ཁྱོད། ། ལྷ་ཡི་བུམ་པ་བདུད་རྩིའི་ཆུ། ། ཉོན་མོངས་ཐམས་ཅད་སེལ་བའི་ཆུ། ། ཁྱོད་ལ་དབང་བཞི་རྫོགས་བསྐུར་གྱི། ། གསང་སྤྱོད་ཚུལ་དང་ལྡན་པར་གྱིས། ། ཞེས་བརྗོད་ལ་ཕུར་པ་དྲུག་པོའི་སྔགས་བརྗོད་དེ་གསང་དབང་ངོ་། ། དཀྱིལ་འཁོར་ནུབ་ཏུ་ཤེས་རབ་ཡེ་ཤེས་ཀྱི་དབང་བསྐུར་བ་ནི། རིག་མ་མཚན་ལྡན་སྔགས་ཀྱིས་བཀུག་ལ། དྲི་ཞིམ་པོའི་ཁྲུས་བྱ།
འཁོར་ལོ་རྒྱས་འདེབས་སུ་བྱས་ལ་མཁའ་གསང་བྱིན་གྱིས་བརླབ། ཡབ་ཀྱིའང་བརླབས་ཏེ། དེ་ནས་ཞུ་བ་ནི། ཧཱུཾ། སྲིད་པ་རྡོ་རྗེ་ཕུར་བའི་ལྷ། ། སྐུ་གསུམ་དབྱེར་མེད་སྒྲུབ་པ་ཡི། ། དེ་ཕྱིར་ཤེས་རབ་ཡེ་ཤེས་ཀྱི། ། དབང་འདི་རྫོགས་པར་བསྐུར་དུ་གསོལ། ། ཞེས་བརྗོད་པ་དང་། རིག་མས་ས་མ་ཡ་ཧོཿཞེས་བརྗོད་ལ་གསང་མཆོད་འབུལ།
ཡབ་ཀྱིས་ས་མ་ཡ་སྟྭཾ་གྱིས་གསང་མཆོད་བཞེས། ཨོཾ་བཛྲ་ཀྱི་ལི་གཱི་ལ་ཡ་དཱིསྙ་ཙཀྲ་ར་ཧོ་ཧཾ། རཱ་ག་ཡ་མི། ན་མཿསརྦ་ཏ་ཐཱ་ག་ཏ་ཨ་ནུ་རཱ་ག་ན་བཛྲ་སྭ་བྷཱ་ཝ་ཨཏྨ་ཀོ྅ཧཾ། ཞེས་བརྗོད་པ་དང་རིག་མས་པདྨ་བསྐྱོད་པའི་ཚུལ་བྱ། ཡབ་ཀྱིས་རྡོ་རྗེ་བསྣུན་པའི་ཚུལ་བྱ། དེས་རྡོ་རྗེ་སེམས་དཔའ་དབབ་པའི་དུས་སུ། བདེ་བ་ཉམས་སུ་མྱོང་བ། རྟོག་པ་མེད་པའི་བདེ་བ་ལ་སྨྲར་མེད་པ། གསལ་ལ་མི་རྟོག་པ།
རིག་མས་བུ་རམ་གྱི་རོ་མྱོང་བ་ལྟ་བུ། སངས་རྒྱས་ཀྱི་དགོངས་པ་ཉོན་མོངས་པ་རང་སར་གྲོལ་བ་ཞིག་འབྱུང་བ་དེ་ངོས་བཟུང་ལ་ཉམས་སུ་བླང་ངོ་། ། དེ་ནས་ཐིག་ལེ་རླུང་དང་འཁྲུལ་འཁོར་གྱིས་ཡར་དྲངས་ལ། ལུས་ལ་དགྲམ་པ་ནི་སྔགས་སྤྱི་དང་འདྲའོ། ། ཐིག་ལེ་ལུས་ལ་རྒྱས་ན་ཡོན་ཏན་བརྗོད་ཀྱིས་མི་ལང་ངོ་། ། འོད་ཀྱི་རིག་མ་ལ་བརྟེན་པའི་དབང་ཡང་ཤེས་པར་བྱའོ། ། དལ་གྱི་བྱང་དུ་དབང་བཞི་པ་བསྐུར་བ་ནི། ཧཱུཾ། སྲིད་པ་རྡོ་རྗེ་ཕུར་པའི་ལྷ། ། ཐམས་ཅད་སེམས་སུ་འདུས་པ་ལ། །
སེམས་ལ་རང་དབང་མ་ཐོབ་ན། ། འབྲས་བུ་སྨིན་པར་ག་ལ་འགྱུར། ། ཆོས་སྐུ་ངོ་སྤྲོད་— 223 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དབང་བསྐུར་ཞུ། ། ཞེས་ཞུས་པ་དང་། རུས། རྡོ་རྗེ་གཞོན་ནུའི་རིག་འཛིན་རྣམས། ། སེམས་ཀྱི་རང་བཞིན་འདི་ལྟ་སྟེ། ། རྡོ་རྗེ་སེམས་དཔའ་ནམ་མཁའ་བཞིན། ། ངང་ཉིད་རྡོ་རྗེའི་ཆོས་དབྱིངས་ལ། །
རྣམ་པར་ཤེས་པ་རྡོ་རྗེར་བསྒོམས། ། ཞེས་བརྗོད་ལ་མེ་ལོང་གཡའ་དག་པའི་ངོས་ལ་གཟུགས་བརྙན་བསྟན་ལ། གསལ་ལ་ངོས་བཟུང་མེད་པ་ལ་ངོ་སྤྲོད། དཔལ་རྡོ་རྗེ་གཞོན་ནུའི་དགོངས་པ་དེ་བཞིན་ཉིད་ཀྱི་ཏིང་ངེ་འཛིན་སྟོང་ཞིང་བདག་མེད་པ་ལ་རྣམ་པར་མི་རྟོག་པའི་ཡེ་ཤེས་ཚིག་གིས་མཚོན་དུ་མེད་པ་བརྡས་མཚོན་ལ་བསྟན་ཏོ། ། དེ་ནི་ཚིག་དབང་རིན་པོ་ཆེ་བཞི་པ་ཞེས་བྱ་བ་ཡིན་ཏེ། དབང་བཞི་མ་ནོར་མ་བཅོས་པ་ཡིན་ནོ། ། རྡོ་རྗེ་ཕུར་པའི་དབང་བཞི་རྫོགས་དབང་བཀའ་དང་བཅས་པ་འདི་པདྨ་རྒྱལ་པོའི་ལག་ལེན་རྫོགས་སོ། ། གུ་རུ་ཤྲཱི་ཀུ་མཱ་ར་ན་མོ། སྐུ་བསྐྱེད་པ་སྔགས་དང་ཕྱག་རྒྱའི་ལུང་ནི། འབར་བའི་ཁྲོ་བོ་མི་བཟད་པ། །
སྐུ་ཡི་དབྱིག་ཏུ་བདག་བསྐྱེད་ཅིག ། ཅེས་པས་སྐུ་སྟེ་དེ་ལ་གསུམ། བདག་ཐོག་མར་དམ་ཚིག་གི་སེམས་དཔར་བསྐྱེད། དེ་ནས་ཏིང་ངེ་འཛིན་སེམས་དཔར་བསྐྱེད། དེ་ལ་ཡེ་ཤེས་སེམས་དཔའ་བཅུག་སྟེ་གཉིས་སུ་མེད་པའི་སེམས་དཔའ་བསྐྱེད་པའོ། ། དེ་ཡང་དང་པོ་བྱམས་དང་སྙིང་རྗེས་ཀུན་ནས་བསླངས་ཏེ། སྐད་ཅིག་ལ་ཆོས་ཐམས་ཅད་སྟོང་བ་ཉིད་དུ་བསྒོམ་པའི་ངང་ལས། རྡོ་རྗེ་གཞོན་ནུར་སྐད་ཅིག་དྲན་རྫོགས་སུ་བསྐྱེད། དེ་ནས་འཁོར་རྣམས་ཀྱང་བསྐྱེད་ནས་སྲུང་བའི་འཁོར་ལོ་བསྐྱེད། མཚམས་དང་བཤགས་པ་དང་ཚོགས་བསག་པ་བྱེད་པའོ། །
དེ་དམ་ཚིག་སེམས་དཔའ་ཡིན་ནོ། ། དེ་ནས་ཡེ་ཤེས་ཀྱི་ཚོགས་སྟོང་ཉིད་བསྒོམ་པ་ནི། ཏིང་ངེ་འཛིན་རྣམ་གསུམ་བསྒོམ། དལ་རྣམ་གསུམ་གྱི་སེམས་དཔའ་བསྐྱེད་པ་ལ་གསུམ། གང་ཟག་དབང་པོ་རབ་སྐད་ཅིག་དྲན་རྫོགས་སུ་བསྐྱེད་པ་དང་། དབང་པོ་འབྲིང་ཆོ་ག་གསུམ་ནས་བསྐྱེད་པ་དང་། དབང་པོ་ཐ་མ་སྐྱེ་གནས་བཞི་ནས་བསྐྱེད་པའོ། ། དང་པོ་ནི། བྱམས་དང་སྙིང་རྗེའི་ངང་ནས་དལ་གསུམ་རྫུས་སྐྱེས་སུ་བཀྲ་ལམ་གྱིས་བསྐྱེད་པ་དང་། དེ་ལ་རྣམ་པར་རྟོག་པ་གང་གིས་ཀྱང་བར་མ་ཆོད་པས་ན་ཡེ་ཤེས་ཀྱི་ཚོགས་འབའ་ཞིག་ཡིན་པས་བཟང་ངོ་། །
གཉིས་པ་ཆོ་ག་གསུམ་གྱིས་བསྐྱེད་པ་ནི། དང་པོ་གསུང་ཡིག་འབྲུའི་ཆོ་ག ཐུགས་ཕྱག་མཚན་གྱི་ཆོ་ག སྐུ་ཡོངས་སུ་རྫོགས་པའི་ཆོ་ག་དང་གསུམ། དང་པོ་རང་རང་གི་གདན་ཐོག་ཏུ་ཡི་གེ་ཧཱུཾ་ལྟ་བུ་རེ་གསལ་བར་བསྒོམ། དེ་ནས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་འདུས་ཡིག་འབྲུ་ལ་ཐིམ་པས་ཐུགས་ཕྱག་མཚན་རྡོ་རྗེ་རྩེ་དགུ་པར་སོང་། དེ་ལས་འོད་ཟེར་འཕྲོས།
དོན་གཉིས་བྱས། ཚུར་འདུས་པས་སྐུ་ཡོངས་སུ་རྫོགས་པ་རྡོ་རྗེ་གཞོན་ནུར་གྱུར་པ་དེ། སྐུ་མདོག་ཕྱག་མཚན་གསལ་བར་བསྒོམ་པའོ། ། དེ་ཁྲོ་བཅུ་ནས་སྒོ་མའི་བར་འགྲེའོ། ། བསྐྱེད་རིམ་ཐམས་ཅད་ལ་དེས་ཆོ་ག་— 224 — ༄། །ཕུར་འགྲེལ་འབུམ་ནགརྫོགས་པ་ཡིན་ནོ། ། གསུམ་པ་ནི་སེམས་ཅན་ཐམས་ཅད་སྦྱང་གཞི་སྐྱེ་གནས་བཞི་ལས་སྐྱེ་བས་དེའི་སྦྱོང་བྱེད་དལ་གྱི་ལྷའང་སྐྱེ་གནས་བཞི་ནས་བསྐྱེད་དེ། དེའང་བདག་ཉིད་རྩ་བ་རྫུས་སྐྱེས་ཀྱི་ཚུལ་དུ་བསྐྱེད། ཡབ་ཡུམ་མཁའ་གསང་བྱིན་གྱིས་བརླབ། རྗེས་ཆགས་བྱས་པའི་མཁའ་ནས་ཧཱུཾ་སྦྲེལ་མ་བཅུ་སྤྲོས།
དེ་ལས་ཁྲོ་བཅུར་གྱུར་པ་ནི་མངལ་སྐྱེས་ཡིན་ནོ། ། ཐིག་ལེ་དཀར་དམར་ཉི་ཤུ་ལས་མགོ་བརྙན་ཉི་ཤུ་བྱུང་བ་ནི་སྒོང་སྐྱེས་ཡིན་ནོ། ། ཕུར་སྲུང་བཅུ་གཉིས་པོ་འདི་ལས་བསྐྱེད་བྱ་བ་མེད་དོ། ། ལུས་གྲུབ་ན་གྲིབ་མ་གྲུབ་པའི་ཚུལ་དུ་འབྱུང་བས་དྲོད་གཤེར་ལས་བསྐྱེད་པ་ཡིན་ནོ། ། དེ་ལྟར་བསྐྱེད་པའི་ལྷ་ཚོགས་དེ་རྣམས་རང་རྒྱུད་པར་མི་བསྒོམ་མོ། ། འོ་ན་ཇི་ལྟར་བསྒོམ་ན། སྣང་ལ་རང་བཞིན་མེད་པ་བར་སྣང་གི་འཇའ་ཚོན་ལྟ་བུར་བསྒོམ་མོ། ། གསལ་ལ་རྟོག་པ་མེད་པ་མེ་ལོང་གི་གཟུགས་བརྙན་ལྟ་བུར་བསྒོམ་མོ། ། སྐུ་བསྐྱེད་པ་ཕྱག་རྒྱའི་ལུང་རྫོགས་སོ། ། གུ་རུ་ཤྲཱི་བཛྲ་ཀུ་མཱ་ར་ན་མོ།
ཕུང་པོ་རྡོ་རྗེར་གཏམས་བྱས་ནས། ། རྣམ་པར་ཤེས་པ་རྡོ་རྗེར་བསྒོམ། ། ཞེས་པས་བསྒོམ་པའི་ཏིང་ངེ་འཛིན་གྱི་ལུང་ཟིན་ཏེ། དེ་ལ་གསུམ། ཐབས་བསྐྱེད་རིམ་བསྒོམ་པ་དང་། ཤེས་རབ་རྫོགས་རིམ་བསྒོམ་པ་དང་། གཉིས་མེད་ཟུང་འཇུག་བསྒོམ་པའོ། ། དང་པོ་བསྐྱེད་རིམ་རྐྱང་པར་སོང་ན་གོལ་ས་ཆེ་སྟེ། རུ་ཏྲའམ་འདོད་ལྷར་སྐྱེ་བས་ན། དེ་ལ་རྫོགས་རིམ་གྱི་ཐེབ་པ་གལ་ཆེ།
དེ་ལ་བཞི་སྟེ། སྤྲོས་ཏེ་ཐིམ་པ། བསྡུས་ཏེ་ཞུ་བ། དེ་ཁོ་ན་ཉིད་དུ་བློ་བཞག་པ། དུབ་པར་བལྟ་བའོ། ། དང་པོ་ནི། སྲོག་གམ་ཡེ་ཤེས་སེམས་དཔའི་ཧཱུཾ་ལས་འོད་ཟེར་ཁ་དོག་སྣ་ཚོགས་པ་འཕྲོས་ཏེ། རྡོ་རྗེར་གསལ། དེ་ལས་ཕྱིར་འཕྲོས་ཡེ་ཤེས་སེམས་དཔར་གསལ། དེ་ལས་འཕྲོས་བདག་ཉིད་རྩ་བའི་དལ་གསལ།
དེ་ལས་ཕྱིར་འཕྲོས། ཕྱོགས་བཅུ་ཁྲོ་བོའི་དལ་གསལ། དེ་ལས་ཕྱིར་འཕྲོས། གཞལ་ཡས་ཁང་གསལ། དེ་ལས་ཕྱིར་འཕྲོས་ཁམས་གསུམ་སེམས་ཅན་གསལ། སྒྲིབ་པ་སྦྱངས། བུདྡྷཱ་ལ་པཱུ་ཛ་ཕུལ། གདུག་པ་ཅན་ཚར་བཅད་པ་དེ་ནི་སྤྲོས་ཏེ་ཐིམ་པའོ། ། དེ་ནས་འོད་ཟེར་གཱི་ལ་ཡའི་སྒྲ་དང་བཅས་ཏེ། ཚུར་འདུས་པས་གཞལ་ཡས་ཁང་ལ་ཕོག
འོད་དུ་ཞུ། དེ་ཁྲོ་བོ་བཅུ་ལ་ཕོག འོད་དུ་ཞུ། དེ་བདག་རྩ་བ་དང་། ཡེ་ཤེས་སེམས་དཔའ་དང་། ཐུགས་ཀའི་རྡོ་རྗེ་དང་། ཧཱུཾ་གི་ཞབས་ཀྱུ་ལ་འདུས་ཏེ། ཐིག་ལེ་ལ་འདུས་པ་ནི་བསྡུས་ཏེ་ཞུ་བའོ། ། དེ་ནས་ཐིག་ལེ་དེ་ཡང་ཇེ་ཕྲ་ལ་སྟོང་བར་ཐིམ་པ་ནི་དེ་ཁོ་ན་ཉིད་ལ་བློ་གནས་པའོ། ། དེ་ནས་སྐད་ཅིག་མ་ལ་དལ་གསུམ་གཞལ་ཡས་ཁང་དང་བཅས་པར་ལྡང་བ་ནི་དུབ་པར་བལྟ་བའོ། །
དེ་ནས་རང་ཉིད་རྡོ་རྗེ་གཞོན་ནུའི་ང་རྒྱལ་གྱིས་སྤྱོད་ལམ་རྣམ་བཞི་བྱའོ། ། གསུམ་པ་དབྱེར་མེད་ཟུང་འཇུག་ཏུ་བསྒོམ་པ་ནི། དབྱེར་མེད་གསུམ་གྱི་རྒྱས་བཏབ་སྟེ། གང་ཞེ་ན། སྐུ་གསལ་སྟོང་དབྱེར་— 225 གེཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། མེད་འོད་ཀྱི་སྐུ་སྣང་ལ་རང་བཞིན་མེད་པ་ནི་སྤྲུལ་སྐུའི་རྒྱས་གདབ་བོ། ། གསུང་གྲགས་སྟོང་དབྱེར་མེད་ཞི་བ་ཆོས་ཀྱི་སྒྲ་ནི་ལོངས་སྐུའི་རྒྱས་གདབ་བོ། ། ཐུགས་རིག་སྟོང་དབྱེར་མེད་བདེ་བ་ཆེན་པོ་ནི་ཆོས་སྐུའི་རྒྱས་གདབ་བོ། ། དེ་ལ་དང་པོ་རབ་ལྷར་དག་པ་བསྒོམ། འབྲིང་རྣམ་པ་བསྒོམ།
དབང་པོ་ཐ་མ་ང་རྒྱལ་བསྒོམ་པ་ཡིན་ཏེ། སྔགས་པ་ལྷ་ལམ་པ་ཞེས་བྱའོ། ། སྒོམ་པ་ཏིང་ངེ་འཛིན་གྱི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། སྲིད་པའི་ཕུར་བུ་བསྒྲུབ་པ་དང་། ། ཞེས་པས། སྒྲུབ་པ་དངོས་གྲུབ་ཀྱི་ལུང་ཡིན་ཏེ། དེ་ལ་ཕུན་སུམ་ཚོགས་པ་བརྒྱད། གང་ཟག་ཕུན་སུམ་ཚོགས་པ། གྲོགས་ཕུན་སུམ་ཚོགས་པ།
གནས་ཕུན་སུམ་ཚོགས་པ། དུས་ཕུན་སུམ་ཚོགས་པ། རྫས་ཕུན་སུམ་ཚོགས་པ། ཡོ་བྱད་ཕུན་སུམ་ཚོགས་པ། སྒྲུབ་པའི་ཆོ་ག་ཕུན་སུམ་ཚོགས་པ། བྱིན་རླབས་དང་དངོས་གྲུབ་ཕུན་སུམ་ཚོགས་པའོ། ། དང་པོ་རྟེན་གྱི་གང་ཟག་ནི། རྣམ་པར་ངེས་པའི་རིག་འཛིན་བླ་མ་དང་ཡི་དམ་ངེས་པར་བཟུང་བ་དེས་སྒྲུབ་པའོ། ། གཉིས་པ་གྲོགས་ནི། ཕྱི་ནང་བརྡ་སྦྱོར་དང་།
རྡུལ་ཕྱགས་སྐྱེས་བུ་དང་། མཆོད་པ་སྟོབ་པ་དང་། གཟུངས་མ་མཚན་ལྡན་དང་བཞིའོ། ། གསུམ་པ་གནས་ནི། དུར་ཁྲོད་དམ། ཤིང་གཅིག་གམ། གནམ་གྲི་འདྲ་བ། ས་གྲུ་གསུམ་སོགས་ཚེར་མ་སྐྱེས་པའོ། ། བཞི་བ་དུས་ནི། འབྲིང་པོ་བཞི་སྒྲུབ་པའི་དུས་ཡིན་པས་འབྲིང་པོ་བཞི་ལ་བྱའོ། །
ལྔ་བ་དང་དྲུག་པ་རྫས་དང་ཡོ་བྱད་ནི་ལྔ་སྟེ། འཚོ་བ་ཟས་ཀྱི། རྐྱེན་བཟློག་སྨན་གྱི། ཐུགས་དམ་བསྐང་བའི། སྒྲུབ་པ་རྫས་ཀྱི། དགྲ་བགེགས་བསད་པའི་རྫས་ཡོ་བྱད་རྣམས་གཞུང་དུ་བཤད་པ་ལྟར་རོ། ། བདུན་པ་བསྒྲུབ་བྱའི་ཆོས་ལ་ལྔ་སྟེ། དང་པོ་ཕྱི་བཤགས་ཕྱི་སྐོང་སྔོན་དུ་འགྲོ་བའི་སྒོ་ནས་ཕྱི་མཚམས་བཅད་པ་དང་། དམ་སྲི་མནན་ཅིང་སྒོ་བྱང་གདགས་པ་དང་། སྟེགས་བུ་བརྩིགས་ཤིང་ས་གཞི་བཟུང་བ་དང་།
དཀྱིལ་འཁོར་འབྲི་ཞིང་རྫས་དང་ཡོ་བྱད་དགྲམ་པ་དང་། སྒྲུབ་པ་བྱ་ཞིང་དངོས་གྲུབ་བླང་པའོ། ། དང་པོ་ལ་མདོ་བཞི་སྒྲོགས་ཏེ། ཤར་དུ་ཚོགས་བསག་པའི་ཕྱིར་ཤེས་རབ་སྡུད་པ། ལྷོར་བདུད་འདུལ་བའི་ཕྱིར་ཏོག ནུབ་ཏུ་སྲིན་པོ་འདུལ་བའི་ཕྱིར་ལངྐར་གཤེགས་པ། བྱང་དུ་སྒྲིབ་པ་སྦྱང་བའི་ཕྱིར་དཔང་སྐོང་བསྒྲག་གོ ། ཕྱི་སྐོང་དེའི་ནུབ་མོ་ཞི་བའི་ཕྲིན་ལས་གཞུང་བསྲང་ཐུན་མོང་གི་ལས་བདུན་ནམ་དགུ་བྱའོ། ། བསྐོས་གདབ་བོ། ། ཕྱི་མཚམས་ལ་གཉིས།
སྣང་བ་མིའི། མི་སྣང་བ་བགེགས་ཀྱི་མཚམས་བཅད་པའོ། ། དང་པོ་ནི། ཡུལ་དཔོན་ལ། ང་ཡི་སྒྲུབ་པ་མ་ཐོན་པར་འཚེ་བ་མི་བཏང་བར་གཉེར་མཛོད་ཅེས་བྱའོ། ། བགེགས་ཀྱི་མཚམས་ལ་གཉིས། རྒྱལ་ཆེན་བཞི་བྱ་རའི་ཚུལ་དུ་གཏད་པ། ཁྲོ་བོ་བཅུ་ཇག་པའི་ཚུལ་དུ་གཏད་པའོ། ། དང་པོ་ནི། སྒྲུབ་ཁང་གི་ཕྱི་ཕྱོགས་བཞིར་ཐོ་བཞི་བརྩིག
ཤིང་རིགས་བཞི་ལ་རྒྱལ་— 226 — ༄། །ཕུར་འགྲེལ་འབུམ་ནགཆེན་བཞིའི་གཟུགས་བཞི་བཏགས་ལ་དམ་ཚིག་པ་བསྐྱེད། ཡེ་ཤེས་པ་བསྟིམ། གསེར་སྐྱེམས་དང་གཡུ་སྔོན་གྱིས་མཆོད་ལ། ཕྲིན་ལས་བཅོལ་ལ་བཞག་གོ ། གཉིས་པ་ཁྲོ་བཅུ་ནི། སྒྲུབ་ཁང་གི་ཕྱོགས་བཅུར་དོང་བཅུ་བྲུས་ལ། དེར་ཕྱོགས་སྐྱོང་བཅུ་བཀུག་ལ། ཕུར་པ་བཅུ་ཁྲོ་བཅུར་བསྐྱེད། ཡེ་ཤེས་པ་བཅུག
མཆོད་བསྟོད་བྱས་ལ་ཕྲིན་ལས་བཅོལ་བ་གདབ་བོ། ། སྟེང་དུ་ཐོ་རེ་བརྩིག་གོ ། དེ་ནས་དམ་སྲིའི་ལིངྒཱ་བྲིས། དགུག་གཞུག་བྱ། ཁྱི་ཐོད་དུ་བཅུགརེ་བས་དྲིལ། ཐེམ་པའི་འོག་ཏུ་མནན་ལ་རྒྱས་འདེབས་ཆེན་པོའི་བྲོས་སྦྱང་ངོ་། ། དེ་ནས་ཤིང་གི་བྱང་བུ་ལ་གཤིན་རྗེ་གཤེད་བྲིས་ལ་དམ་ཚིག་པ་བསྐྱེད། ཡེ་ཤེས་པ་བཅུག་ལ་མཆོད་ཅིང་བསྟོད་ལ་ཕྱི་སྒོ་ལ་བཏགས་ཏེ་ཕྲིན་ལས་བཅོལ་ལོ། ། དེ་ནས་ཡང་ཤིང་གི་བྱང་བུ་ལ་བདུད་རྩི་འཁྱིལ་བ་བྲི། ཡེ་ཤེས་པ་བཅུག
མཆོད་ཅིང་བསྟོད་ལ་ནང་སྒོ་ལ་གདགས་སོ། ། དེ་ནས་སྟེགས་བུ་བརྩིག་པ་ནི། ས་ཆོག་ལྟར་བརྟགས་ལ་སྟེགས་བུ་བྱ། མེ་ལོང་གི་ངོས་ལྟར་བཅགས་ལ་ནུབ་མོ་མེ་ཏོག་བཀོད་པར་ལྷ་སྟ་གོན་བྱ། ནངས་པར་སྔ་དྲོ་བ་སུ་ཏས་ཐིག་གདབ། གྲོགས་འཁོར་ལོ་རྒྱས་འདེབས་སུ་བསམ། ཉི་མ་ཕྱེད་ནས་ཚོན་བྲི། མི་རུས་ལ་དཀར་པོ། དུར་ཁྲོད་སོ་ཕག་ལ་དམར་པོ། རོ་སོལ་ལ་ནག་པོ།
རོ་ཁུང་དུ་སྔོ་སྐྱེས་པ་ལ་ལྗང་གུའོ། ། དེའི་སྟེང་དུ་རྫས་དང་ལྷ་ཕུར་བཀོད། རྒྱན་དང་བླ་བྲེ་དགྲམ། ཕྲིན་ལས་གཞུང་བསྲང་། དལ་སྒྲུབ། འཛབ་དང་ཕུར་བསྐོར་བྱ། སྣང་ཚད་དཔལ་གྱི་སྐུར་བསམ། གྲགས་ཚད་གཱི་ལ་ཡི་སྒྲ། དྲན་རིགས་ཐམས་ཅད་ཐུགས་ཆོས་ཉིད་དུ་ལྷན་ནི་ལྷང་ངེར་གསལ་བའི་སྒོ་ནས་ལོ་ཟླའི་བར་དུ་སྒྲུབ་བོ། ། གབ་པའི་སྔགས་དྲུག་དཀྱུས་ཁོང་ཁྲར་བཏང་།
བརྒྱད་པ་ནི། དེ་ལྟར་བསྒྲུབས་པས་རྟགས་དང་མཚན་མ་བཟང་པོ་བྱུང་བ་དང་། དངོས་གྲུབ་བླང་བར་བྱ་སྟེ། དངོས་གྲུབ་ཀྱི་རྫས་རྣམས་ཉེ་བར་བཞག་པ་ལ། སྔགས་དང་དབྱངས་དང་བཅས་པས་དངོས་གྲུབ་བླང་ངོ་། ། དེ་ནས་ཚེ་ཆོག་རྒྱས་པར་བྱ། ལྷག་ཆད་ཁ་བསྐང་། བཀྲ་ཤིས་གསོལ་ལོ། ། སྒྲུབ་པའི་ལུང་རྫོགས་སོ། ། ཤྲཱི་ཀུ་མཱ་ར་ན་མོ།
དེ་ཡང་གྲུབ་རྟགས་ནི་ཡ་ང་བ་དང་། སྐྱི་ཟིང་བ་དང་། བྱིན་ཆུང་བ་དང་སྐྱོ་བ་བྱུང་ན་བདུད་ཀྱི་རྟགས་ཡིན་པས་ཚར་བཅད་པར་བྱའོ། ། ཡེ་ཤེས་ལྷ་ཡི་རྟགས་ནི། ཉམས་དགའ་བ་དང་། བྱིན་ཆེ་བ། ཞེ་དྲོ་ཞིང་ཏིང་ངེ་འཛིན་སྐྱེ་བ་འབྱུང་བས་དེའི་དུས་སུ་ཀ་པཱ་ལར་བཅུད་རྣམ་པ་སྣ་ཚོགས་བསགས་ལ། དལ་གྱི་དབུས་སུ་བཞག ཨོཾ་བཛྲ་གཱི་ལི་གཱི་ལ་ཡ། མ་ཧཱ་སིརྙི་ས་མ་ཡ་སྟྭཾ།
ཞེས་པ་བརྒྱ་རྩ་བརྒྱད་ཀྱི་སྤྲོ་བསྡུས་བསྟིམ་ལ་འདི་སྐད་དོ། ། ཧཱུཾ། སྲིད་པའི་ཕུར་བུ་བསྒྲུབ་པ་དང་། ། ཞེས་པ་ནས། གཱི་ལ་ཡ་ཡི་དངོས་གྲུབ་སྩོལ། ། ཞེས་བརྗོད་ལ། ཨོཾ་ནི་བསྙེན་པའི་དབུ་བཙུགས་ནས། དོ་ནུབ་ཕན་ཆད་ཞག་གྲངས་ཐེམས། ། དང་པོའི་— 227 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཞག་གྲངས་དུས་ཀྱང་དོ་ནུབ་ལགས། །
རྡོ་རྗེ་བསྙེན་པའི་གྲངས་ཀྱང་དོ་ནུབ་ཚང་། ། རྡོ་རྗེ་སྒྲུབ་པའི་ནམ་ཡང་དོ་ནུབ་ལངས། ། བཟླས་བརྗོད་བསྒོམས་པའི་གྲངས་ཀྱང་ཚང་ལགས་པས། ། སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། ། ཨཱ་བེ་ཤ་ཡ་ཨ་ཨཱ། ཞེས་པས་དངོས་གྲུབ་བསྟིམ་མོ། ། ཧཱུཾ། དཔལ་ཆེན་ཁྲག་འཐུང་རྡོ་རྗེ་གཞོན་ནུ་དང་། ། ཡུམ་ཆེན་འཁོར་ལོ་རྒྱས་འདེབས་མ། ། བཟླས་བརྗོད་སྒྲུབ་པའི་གྲངས་ཀྱང་ཚད་ལགས་པས། །
དངོས་གྲུབ་ཆེན་པོ་སྩོལ་བའི་དུས་ལ་བབ། ། ཧཱུཾ། དབུས་ཀྱི་གྲུ་གསུམ་མཐིང་ནག་འབར་བའི་ད་ལ་ནས། ། རྡོ་རྗེ་གཞོན་ནུ་འཁོར་ལོ་རྒྱས་འདེབས་མ། ། ཡབ་ཡུམ་གཉིས་སུ་མེད་པའི་བྷ་ག་ནས། ། གསང་བ་བྱང་ཆུབ་སེམས་ཀྱི་དངོས་གྲུབ་སྩོལ། ། ཧཱུཾ། ཤར་ཕྱོགས་བརྒྱ་བྱིན་བསྣོལ་བའི་གདན་སྟེང་ནས། ། རྣམ་པར་རྒྱལ་བ་རྡོ་རྗེ་སྙེམས་མ་དང་། ། སྤྲུལ་བའི་ཕྲ་མེན་སྟག་དང་བྱ་རྒོད་བཅས། །
ཤར་གྱི་ཕྱོགས་ལ་མངའ་མཛད་པས། ། བརྒྱ་བྱིན་འཁོར་བཅས་འདུལ་བ་དང་། ། སེམས་ལ་དབང་བའི་དངོས་གྲུབ་སྩོལ། ། དེ་ཐམས་ཅད་ལ་འགྲེས་སུ་ཤེས་པར་བྱ། ཧཱུཾ། ལྷོ་ཕྱོགས་གཤིན་རྗེ་བསྣོལ་བའི་གདན་སྟེང་ནས། ། གཤིན་རྗེ་སོགས་ཚིགས་གསུམ་འགྲེ། གཤིན་རྗེའི་འཁོར་བཅས་འདུལ་བ་དང་། ། ཚེ་ལ་དབང་བའི་དངོས་གྲུབ་སྩོལ། ། ཧཱུཾ།
ནུབ་ཕྱོགས་ཆུ་ལྷ་བསྣོལ་བའི་གདན་སྟེང་ནས། ། རྟ་མགྲིན་རྒྱལ་པོ་སོགས། ཀླུ་ཡི་འཁོར་རྣམས་འདུལ་བ་དང་། ། ཆོས་ལ་དབང་བའི་དངོས་གྲུབ་སྩོལ། ། ཧཱུཾ། བྱང་ཕྱོགས་བསྣོལ་བའི་གདན་སྟེང་ནས། ། བདུད་རྩི་སོགས། གནོད་སྦྱིན་འཁོར་རྣམས་འདུལ་བ་དང་། ། ལས་ལ་དབང་བའི་དངོས་གྲུབ་སྩོལ། ། ཧཱུཾ།
ཤར་ལྷོར་བསྣོལ་བའི་གདན་སྟེང་ནས། ། དབྱུག་སྔོན་སོགས། མེ་ལྷའི་འཁོར་རྣམས་འདུལ་བ་དང་། ། ཡེ་ཤེས་དབང་བའི་དངོས་གྲུབ་སྩོལ། ། ཧཱུཾ། ལྷོ་ནུབ་བསྣོལ་བའི་གདན་སྟེང་ནས། ། མི་གཡོ་སོགས། བདེན་བྲལ་འཁོར་རྣམས་འདུལ་བ་དང་། ། སྐྱེ་ལ་དབང་བའི་དངོས་གྲུབ་སྩོལ། ། ཧཱུཾ།
ནུབ་བྱང་བསྣོལ་བའི་གདན་སྟེང་ནས། ། གཞན་གྱིས་སོགས། རླུང་ལྷའི་འཁོར་རྣམས་འདུལ་བ་དང་། ། ཡོ་བྱད་དབང་བའི་དངོས་གྲུབ་སྩོལ། ། ཧཱུཾ། བྱང་ཤར་བསྣོལ་བའི་གདན་སྟེང་ནས། ། ཁམས་གསུམ་རྣམ་རྒྱལ་སོགས། དབང་ལྡན་འཁོར་རྣམས་འདུལ་བ་དང་། ། སྨོན་ལམ་དབང་བའི་དངོས་གྲུབ་སྩོལ། ། ཧཱུཾ།
སྟེང་ཕྱོགས་བསྣོལ་བའི་གདན་སྟེང་ནས། ། ཧཱུཾ་ཀར་སོགས། ཚངས་པའི་འཁོར་རྣམས་འདུལ་བ་དང་། ། མོས་ལ་དབང་བའི་དངོས་གྲུབ་སྩོལ། ། ཧཱུཾ། འོག་ཕྱོགས་བསྣོལ་བའི་གདན་སྟེང་ནས། ། སྟོབས་ཆེན་སོགས། ས་བདག་འཁོར་རྣམས་འདུལ་བ་དང་། ། རྫུ་འཕྲུལ་དབང་བའི་དངོས་གྲུབ་སྩོལ། ། ཧཱུཾ།
གསེར་གྱི་ཕུར་པ་ཟུར་བཞི་ཡི། ། ལོགས་ལ་རྒྱས་པའི་ལྷ་བཀོད་དེ། ། བསྒོམ་ཞིང་བསྒྲུབ་པའི་དོན་ལགས་ཀྱི། ། ཁྲོ་རྒྱལ་སྐུ་ཡི་དངོས་གྲུབ་སྩོལ། ། དེས་འགྲེ། ཧཱུཾ། — 228 — ༄། །ཕུར་འགྲེལ་འབུམ་ནགཟངས་ཀྱི་ཕུར་པ་ཟླ་གམ་གྱི། ། ངོས་ལ་དབང་གི་ལྷ་བཀོད་དེ། ། བསྒོམ་ཞིང་བསྒྲུབ་པའི་དོན་ལགས་ཀྱི། །
ཁྲོ་རྒྱལ་གསུང་གི་དངོས་གྲུབ་སྩོལ། ། ཧཱུཾ། དངུལ་གྱི་ཕུར་པ་ཟླུམ་པོ་ལ། ། ངོས་ལ་ཞི་བའི་ལྷ་བཀོད་དེ། ། བསྒོམ་ཞིང་བསྒྲུབ་པའི་དོན་ལགས་ཀྱི། ། ཁྲོ་རྒྱལ་ཐུགས་ཀྱི་དངོས་གྲུབ་སྩོལ། ། ཧཱུཾ། ལྕགས་ཀྱི་ཕུར་པ་ཟུར་གསུམ་གྱི། ། ངོ་ལ་དྲག་པོའི་ལྷ་བཀོད་དེ། ། བསྒོམ་ཞིང་བསྒྲུབ་པའི་དོན་ལགས་ཀྱི། །
ཁྲོ་རྒྱལ་ཕྲིན་ལས་དངོས་གྲུབ་སྩོལ། ། ཅེས་པ་དང་། ཧཱུཾ། ཁྲོ་བོས་ཁྲོ་བ་ཞི་མཛད་པ། ། ཞེས་པས་སྐུ་གསུང་ཐུགས་ཀྱི་དངོས་གྲུབ་ཞུའོ། ། དེ་ཡང་དང་པོ་བླ་མ་ལ་མཆོད། དེ་ནས་རིམ་གྱིས་ཟའོ། ། དངོས་གྲུབ་བླང་བའི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྟགས་དང་མཚན་མ་བསྟན་པ་དང་། །
ཞེས་པ་ཕྲ་ཐིག་དོན་གྱི་རྣལ་འབྱོར་བསྒོམ་ན་རྟགས་དང་མཚན་མ་མྱུར་དུ་འབྱུང་བ་ཡིན་ནོ། ། རྒྱུད་ལས། དབང་ཆེན་འབྱུང་བའི་རིམ་བརྩེགས་ནི། ། རྣལ་འབྱོར་པ་ཡི་ལུས་ལ་རྫོགས། ། ཕུང་པོ་ལྔ་ནི་སྲས་ལྔའི་དངོས། ། སྐུ་ལྔ་ཡེ་ཤེས་དགུ་དང་ལྡན། ། རང་སེམས་ནོར་བུ་རིན་པོ་ཆེ། ། ཞེས་གསུངས་པས། འདི་ལ་གསུམ་སྟེ། ཕྱི་ནང་གསང་བའི་བསྐྱེད་རིམ་མོ། །
དང་པོ་ནི། གོང་དུ་རྒྱས་པར་བསྟན་ནོ། ། ནང་ནི་ཕྲ་མོའི་རྩ་ལ་བསྒོམ་པ་ཡིན་ཏེ། དེ་ཡང་འབྱུང་བ་རིམ་བརྩེགས་ནི་རྣལ་འབྱོར་པ་ཡི་ལུས་ལ་རྫོགས་པར་གསང་རྒྱུད་ནས་བཤད་པ། སྤྱི་གཙུག་བདེ་ཆེན་གྱི་དལ་ན་རྩ་འདབ་སུམ་ཅུ་རྩ་གཉིས་འདུས་པའི་དབུས་ན། བུདྡྷཱ་འདུས་པའི་སྲས་མཆོག་དཀར་པོ་གཡས་འཁོར་ལོ། གཡོན་དུང་ཆེན་བྷན་དམར་ཁྲོ་བོའི་ཆས་ཀྱིས་བརྒྱན་པ་བརྐྱང་བསྐུམ་དུ་བཞུགས་པ། ཁྲོ་བཅུའི་འཁོར་དཀར་པོ་ཅན། མ་བསྐྱེད་རྫོགས་པའི་ཚུལ་དུ་བསྐྱེད་དོ། ། མགྲིན་པ་ལོངས་སྤྱོད་ཀྱི་འཁོར་ལོ་ན་རྩ་འདབ་བཅུ་དྲུག་ལ་པདྨ་འདུས་པའི་སྲས་མཆོག་དམར་པོ།
པདྨ་ཟེའུ་རྒྱས་པའི་མྱུ་གུ་བསྣམས་པ། གཡོན་དུང་ཆེན་དམར་གྱིས་གང་བ། གཡོན་བརྐྱང་ཁྲོ་བཅུ་དམར་པོས་བསྐོར་བ། མ་བསྐྱེད་རྫོགས་པའི་ཚུལ་དུ་བསྒོམ། སྙིང་ག་ཆོས་ཀྱི་འཁོར་ལོ་རྩ་འདབ་བརྒྱད་ཀྱི་དབུས་ན། བཛྲ་འདུས་པའི་སྲས་མཆོག་མཐིང་ག རྡོ་རྗེ་དུང་ཆེན་བསྣམས་པ། ཐུགས་ཀྱི་ཁྲོ་བཅུས་བསྐོར་བ། མ་བསྐྱེད་རྫོགས་པའི་ཚུལ་དུ་བསྒོམ། ལྟེ་བ་སྤྲུལ་བའི་འཁོར་ལོ་ཙོ་འདབ་དྲུག་ཅུ་རྩ་བཞིའི་དབུས་ན་རཏྣ་འདུས་པའི་སྲས་མཆོག་སེར་པོ།
རཏྣ་ཟུར་བརྒྱད་པ་བསྣམས་པ། གཡོན་དུང་ཁྲག་ཁྲོ་བཅུ་སེར་པོས་བསྐོར་བ། མ་བསྐྱེད་རྫོགས་པའི་ཚུལ་དུ་བསྒོམ། གསང་བ་བདེ་སྐྱོང་ཙཀྲ་རྩ་འདབ་བརྒྱ་ཉི་ཤུའི་དབུས་ན། ཀརྨ་འདུས་པའི་སྲས་མཆོག་ལྗང་གུ། རྡོ་རྗེ་སྣ་ཚོགས་པ་དང་དུང་ཁྲག ཁྲོ་བཅུ་ལྗང་གུས་བསྐོར་བ། མ་བསྐྱེད་རྫོགས་པའི་ཚུལ་དུ་བསྒོམ། དེ་ཡང་རྒྱུད་ལས། ཆད་པ་མ་ཡིན་རིག་ཅིང་གསལ། །
རྟག་པ་མ་ཡིན་ངོས་བཟུང་བྲལ། ། སྣང་སྟོང་དབྱེར་མེད་གདན་ལ་དབབ། ། མཚོན་བྱ་མཚོན་— 229 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། བྱེད་རང་ལ་རྫོགས། ། མ་བཙལ་མི་འབྲལ་ཚུལ་དུ་གནས། ། ཞེས་བཤད་དོ། ། ཕྲ་མོའི་རྣལ་འབྱོར་རྫོགས་སོ། ། གུ་རུ་ཤྲཱི་བཛྲ་ཀུ་མཱ་ར་ན་མོ། གསང་བའི་བསྐྱེད་རིམ་ནི་ཐིག་ལེའི་རྣལ་འབྱོར་ཏེ། རིམ་བརྩེགས་གའལ་ཡས་ཁང་།
ལྷ་ཐམས་ཅད་རང་གི་སེམས་ལ་ཚང་བར་གསང་རྒྱུད་ལས། གསང་བའི་གཞ། ལ་ཡས་བསྟན་པ་ནི། ། ཡེ་ནས་རང་བྱུང་དམ་པ་སྟེ། ། སངས་རྒྱས་རོལ་མོ་དུ་མས་འཁྲིགས། ། རྒྱན་དང་བླ་བྲེ་རང་བཞིན་གྲུབ། ། སངས་རྒྱས་གཞལ་ཡས་དམ་པ་ཡིན། ། དེ་ཡི་དབུས་ན་བཞུགས་པའི་ལྷ། ། ཕྲ་ལ་དོད་པ་བརྟག་པར་བྱ། ། དེ་ལ་ཡང་དང་ཡང་དུ་ནི། །
ཕྲ་བའི་སེམས་ཀྱིས་བཟུང་གྱུར་ན། ། མཇུག་ཏུ་དམིགས་པ་མེད་པརརྣའགྱུར། ། ཞེས་བཤད་པས་ན། ཀུན་གཞིའི་རྣམ་ཤེས་དབུས་ཀྱི་ཕོ་བྲང་། སྒོ་བཞིའི་རྣམ་ཤེས་སྒོ་བཞི། གཙོ་བོ་ཡིད་ཤེས་དབུས་ཀྱི་གཙོ་བོ། སེམས་བྱུང་ལྔ་བཅུ་རྩ་གཅིག་འཁོར། ཡེ་ཤེས་ལྔ་རྩིག་པ། འདོད་ཡོན་ལྔ་འདོད་སྣམ། མོས་གུས་རིན་ཆེན་ཕ་གུ།
སྣང་བ་སྣ་ཚོགས་དྲྭ་བ་དྲྭ་ཕྱེད། ཚད་མེད་བཞི་རྟ་བབས་བཞི། ཏིང་ངེ་འཛིན་མུ་མེད་པ་མུ་ཁྱུད་མུ་མེད་པ་དེ་ལྟར་ཤེས་པའི་ངང་ལ་མ་བཅོས་པར་བཞག་པ་ནི། རྡོ་རྗེ་གཞོན་ནུའི་དགོངས་པའོ། ། ཐིག་ལེའི་རྣལ་འབྱོར་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྟོགས་པ་ལྟ་བའི་ལུང་རྒྱུད་ལས། ལྟ་བ་རྟོག་བྲལ་མ་འཁྲུལ་བ། ། རྡོ་རྗེ་གཞོན་ནུའི་དགོངས་པ་ཡིན། ། ཞེས་པས།
དཔལ་རྡོ་རྗེ་གཞོན་ནུའི་རྒྱུད་ལས། སྐུ་ལྔ་ཡེ་ཤེས་དགུ་དང་ལྡན། ། ཅེས་བཤད་པས་རྡོ་རྗེ་གཞོན་ནུ་ལ་གསུམ་སྟེ། དང་པོ་གནས་པ་གཞིའི་རྡོ་རྗེ་གཞོན་ནུ་ནི། རང་གི་སེམས་ཡིན་ཏེ། སེམས་དེ་རྒྱུས་མ་བསྐྱེད་པ། རྐྱེན་གྱིས་མི་འཇིག་པ། སངས་རྒྱས་སྒམ་སྟེ་མ་མཛད། སེམས་ཅན་སྒྲིན་ཏེ་མ་བཅོས། རང་བྱུང་གི་ཡེ་ཤེས་ཆེན་པོ།
དེ་བཞིན་ཉིད་ཀྱི་ཏིང་ངེ་འཛིན་ནོ། ། བགྲོད་པ་ལམ་གྱི་རྡོ་རྗེ་གཞོན་ནུ་ནི། གོང་ལྟར་མ་གོ་བའི་སེམས་ཅན་སྙིང་རེ་རྗེ་སྙམ་དུ་སྟོང་ཉིད་སྙིང་རྗེའི་བདག་ཉིད་ཅན། ཐབས་ཤེས་གཉིས་མེད་ལམ་དུ་ཁྱེར་བ་ཀུན་ཏུ་སྣང་བའི་ཏིང་ངེ་འཛིན་ནོ། ། གྲུབ་པ་འབྲས་བུའི་རྡོ་རྗེ་གཞོན་ནུ་ནི། གོང་ལྟར་རྟོགས་པས་གློ་བུར་གྱི་དྲི་མ་དང་བྲལ་བ། སྤྲོས་བྲལ་དག་པ་གཉིས་ལྡན་ཆོས་སྐུ་དེ་ཉིད་དོ། ། དེ་ལ་སྐུ་ལྔ་ལྷུན་གྱིས་གྲུབ་སྟེ། སེམས་ཉིད་སྤྲོས་བྲལ་དེ་ཆོས་སྐུ་ཡིན་ལ། དེའི་རྒྱན་ནམ་རོལ་པ་དེ་ལོངས་སྐུ་དང་།
སྤྲུལ་སྐུ་གཞན་སྣང་དུ་འབྱུང་བའོ། ། དེ་ལ་སྡུག་བསྔལ་མེད་པ་དེ་བདེ་བ་ཆེན་པོའི་སྐུ། དེ་རྣམས་དབྱེར་མ་རྙེད་པ་དེ་ངོ་བོ་ཉིད་སྐུའོ། ། དེ་ལྟར་སྐུ་ལྔ་ལ་ཡེ་ཤེས་དགུ་ལྡན་ཏེ། སེམས་གསལ་ལ་རྟོག་པ་མེད་པས་མེ་ལོང་ལྟ་བུའི་ཡེ་ཤེས། སེམས་སོ་སོར་གསལ་བས་སོ་སོར་རྟོག་པའི་ཡེ་ཤེས། སེམས་མཉམ་པར་ཤེས་པས་མཉམ་པ་— 230 — ་ ༄། །ཕུར་འགྲེལ་འབུམ་ནགཉིད། དེའི་དོན་ཆོས་ཀྱི་དབྱིངས་ཀྱི་ཡེ་ཤེས་སོ། ། དེ་ཡང་ལྷུན་གྲུབ་ཏུ་འདུས་པས་བྱ་བ་གྲུབ་པའི་ཡེ་ཤེས་སོ། །
དེ་ལྟར་སྣང་ཚད་ཡེ་ཤེས་སུ་འདུག་པས་གདལ་བ་རང་བྱུང་གི་ཡེ་ཤེས། རང་གིས་རིག་ཅིང་རྟོགས་པས་རང་བྱུང་གི་ཡེ་ཤེས། ཅིར་སྣང་ཡེ་ཤེས་སུ་རྒྱས་ཐེབས་པས་སྣ་ཚོགས་གཉིས་མེད་རྒྱས་འདེབས་ཀྱི་ཡེ་ཤེས། དེ་ཐམས་ཅད་དོན་ལ་ཐ་སྙད་དང་བྲལ་བས་སྤྲོས་བྲལ་བསམ་གྱིས་མི་ཁྱབ་པའི་ཡེ་ཤེས་ཞེས་བྱ་སྟེ། དེ་ལྟར་སྐུ་ལྔ་ཡེ་ཤེས་དགུ་པོ་རང་ལ་ཚང་བས་གྲུབ་པ་འབྲས་བུའི་རྡོ་རྗེ་གཞོན་ནུ་ཞེས་བྱའོ། ། དེས་ན་རྡོ་རྗེ་ཕུར་བུའི་ལྟ་བ་སྟོང་ཉིད་སྙིང་རྗེའི་བདག་ཉིད་ཅན་བྱ་བ་ཡིན་ནོ། ། རྩ་རྒྱུད་ལས། འདས་པའི་སངས་རྒྱས་ཐམས་ཅད་ཀྱང་། ། སྟོང་ཉིད་སྙིང་རྗེའི་བདག་ཉིད་ཅན། ། ད་ལྟའི་སངས་རྒྱས་ཐམས་ཅད་ཀྱང་། །
སྟོང་ཉིད་སྙིང་རྗེའི་བདག་ཉིད་ཅན། ། མ་འོངས་བུདྡྷཱའང་དེ་འདྲའོ། ། རྟོགས་པ་ལྟ་བུའི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། ཐབས་ཀྱི་སྤྱོད་པས་འགྲོ་དོན་དུ། ། ཞེས་པས་དོན་མཐའ་སྤྱོད་པའི་ལུང་སྟེ། སྤྱོད་པ་ལ་གསུམ་སྟེ། རྒྱ་ཆུང་བ་སྨན་པའི་སྤྱོད་པ། རྒྱ་ཆེ་བ་བསམ་གྱིས་མི་ཁྱབ་པའི་སྤྱོད་པ། ཁྱད་འཕགས་རྨད་དུ་བྱུང་བའི་སྤྱོད་པའོ། །
དང་པོ་ནི། ཉན་ཐོས་ཀྱིའོ། ། གཉིས་པ་ནི། བོདྷི་ས་ཏྭའི་སྤྱོད་པའོ། ། གསུམ་པ་ནི་གསང་སྔགས་ཀྱི་སྤྱོད་པ་སྟེ། དེ་ལ་གསུམ། གཉིས་མེད་ལྟ་བའི། རླབས་ཆེན་ཐབས་ཀྱི། གདུག་པ་འདུལ་བའི་སྤྱོད་པའོ། ། དང་པོ་ནི།
མྱང་འདས་ལས། གཉིས་མེད་ལྟ་བ་གདེང་དུ་གྱུར། ། སྤྱོད་པ་རླབས་ཆེན་ཐབས་སུ་སྤྱོད། ། ཕྲིན་ལས་ཐོགས་མེད་སྙིང་རྗེས་སྤྱོད། ། དམ་ཚིག་ཉོན་མོངས་དུག་ལྔ་སྒྲོལ། ། སྐྲུབ་པ་གཉིས་མེད་རྒྱལ་པོ་སྒྲུབ། ། ཤེས་རབ་རྣམ་གསུམ་རྗེས་སུ་བསྒྲུབ། ། ཕྱི་ནང་བཀའ་བརྒྱུད་དོན་ལ་མཁས། ། ཐེག་པ་རིམ་པ་དགུ་ལ་བྱང་། ། གཡེང་བ་མེད་པའི་སྒོམ་པ་ལ། །
དམ་ཚིག་འཇིག་པའི་མཁར་བཞིན་བསྲུང་། ། རྫས་དང་སྔགས་རྒྱ་རྟག་ཏུ་འཆང་། ། ཕུང་པོ་ལྔ་ཡི་དཀྱིལ་འཁོར་དུ། ། སྒྱུ་མ་འདྲ་བའི་ཚུལ་དུ་བསྒོམ། ། སེམས་ནི་ཆོས་ཉིད་ངང་ལ་གནས། ། འཛབ་དང་ཕྱག་རྒྱ་རྒྱུན་མི་གཅོད། ། ཕྲིན་ལས་བྱེ་བ་རྣམ་པར་འབྱེད། ། གང་ལ་དམིགས་པ་སྒྲུབ་ཅེས་བཤད། ། ཡིད་ལ་བསམ་པ་ཅི་ཡང་འགྲུབ། ། ཅེས་པ་དེ་རྣམས་གཉིས་མེད་ལྟ་བའི་སྤྱོད་པ་ཡིན་ནོ། །
གཉིས་པ་ནི། དུག་ལྔ་པོ་དེ་རྡོ་རྗེ་གཞོན་ནུའི་སྤྱོད་པ་ཡིན་ཏེ། ཐབས་རིག་པ་ཡེ་ཤེས་ཀྱིས་འདོད་ཆགས་ལ་འདོད་ཆགས་ལམ་དུ་ཁྱེར་བའི་ཡབ་ཡུམ་ཞལ་སྦྱོར་དུ་བསྟན་པ་ནི་ལྷན་སྐྱེས་ཡེ་ཤེས་སུ་མཚོན་པའོ། ། ཞེ་སྡང་ཅན་ལ་ཞེ་སྡང་ལམ་ཁྱེར་གྱི་སྤྱོད་པ། ཁྲོ་གཏུམ་འཇིགས་པའི་སྐུ་དང་ལྡན་པར་སྟོན་པ་ནི་གསལ་ཆ་བསྟན་པའོ། ། གཏི་མུག་ཅན་ལ་གཏི་མུག་ལམ་ཁྱེར་གླང་པོ་ཆེའི་ཀོ་བས་བརྒྱན་པ་ནི་མི་རྟོག་མཚོན་པའོ། ། ང་རྒྱལ་ཅན་ལ་ང་རྒྱལ་ལམ་དུ་ཁྱེར་བའི་སྤྱོད་པ། སྟག་གི་ཤམ་ཐབས་བསྟན་པས་རྟོག་བྲལ་ཆེན་པོའི་སྟོན་པའོ། ། — 231 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ཕྲག་དོག་ཅན་ལ་ཕྲག་དོག་ལམ་ཁྱེར་གྱི་སྤྱོད་པ།
མིའི་གཡང་གཞི་ཡ་བསྐོར་གྱོན་པ་ནི་མཉམ་པ་ཉིད་དུ་གནས་པའོ། ། གསུམ་པ་གདུག་པ་འདུལ་བ་ནི། དཔའ་གཏུམ་འཇིགས་པར་སྟོན་པའོ། ། དོན་མཐའ་སྤྱོད་པའི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། དམ་ཚིག་ཆེན་པོའི་དུས་ལ་བབས། ། ཅེས་པས་མི་འདའ་བ་དམ་ཚིག་གི་ལུང་ཟིན་ཏེ། དེ་ལ་ངོ་བོ། ངེས་ཚིག དབྱེ་བ།
བསྲུང་ཐབས། ཉམས་ན་གསོ་བའོ། ། དང་པོ་ནི། ངོ་བོ་སེམས་རང་གི་དབང་པོ་རང་གིས་ཐུབ་པའོ། ། གསང་རྒྱུད་ལས། སྟོང་བ་ཆེན་པོའི་སེམས་གསལ་བ། ། འདི་ནི་དམ་ཚིག་གི་ངོ་བོ། ། ཞེས་སོ། ། གཉིས་པ་ངེས་ཚིག་ནི། གསང་རྒྱུད་ལས།
ངེས་པར་བསྲུང་བ་དམ་པ་ལ། ། འདས་ན་ཚིག་པས་དམ་ཚིག་གོ ། ཞེས་སོ། ། དབྱེ་བ་བཞི་སྟེ། ཐུན་མོང་སྤྱིའི། སྒྲུབ་པ་ཁྱད་པར་གྱི། སྤྱོད་པ་རྒྱུད་ཀྱི། ལྟ་བ་གལ་མདོའི་དམ་ཚིག་གོ ། དང་པོ་ལ། རྩ་བ་གསུམ་དང་།
ཡན་ལག་ཉི་ཤུ་རྩ་ལྔའོ། ། དང་པོ་སྐུའི་དམ་ཚིག་བླ་མ་ཡི་དམ་ལ་འབྱོར་ཚད་འབུལ། གསུང་གི་དམ་ཚིག་ཏུ་དེས་ཕོག་པའི་གསང་སྔགས་བཟླ། ཐུགས་ཀྱི་དམ་ཚིག་གསང་བ་གཞན་དུ་མི་སྤེལ། གསང་བའི་དམ་རྫས་གཟེར་སྦའོ། ། ཡན་ལག་ཉི་ཤུ་རྩ་ལྔ་སྤྱི་དང་མཐུན། མྱང་འདས་ལས། ས་གཞི་ཆེན་པོ་འདྲ་སྟེ་ཀུན་གྱི་བརྟེན། ། ཡིད་བཞིན་ནོར་བུ་འདྲ་སྟེ་འདོད་པ་བསྐང་། ། གཅན་གཟན་སེངྒེ་འདྲ་སྟེ་ཟིལ་གནོན་པས། །
སྤྱི་ཡི་དམ་ཚིག་དེ་དག་བསྲུང་བར་བྱ། ། ཞེས་སོ། ། གཉིས་པ་ཁྱད་པར་གྱི་དམ་ཚིག་ཉི་ཤུ་ལ། གཅན་གཟན(རུའི་བཀའ་ཟུར་ཙམ་ཡང་མི་བཅག་ཅིང་གདན་ས་མི་རློམ)རྒྱལ་པོ་སེངྒེ་བསད་མི་བྱ། ། ཟ་མ་ཏོག་དུ་ངན་པའི(བསམ་ངན་སྤང)དུག་མི་སྤྱོད། ། རིན་པོ་ཆེ་ཡི(སེམས་བསྐྱེད་པ་མི་སྤང)ལྕུག་མ་བཅད་མི་བྱ། ། གངས་ཀྱི་ཞུན་ཆུ་ཁོལ(གསང་དབང་གི་ཡུམ་མི་སྤྱད)མ་ཡོངས་མི་བཏུང་། ། པདྨ་རྒྱལ་པོའི་ཟེའུ་ཁ་མི(མཆེད་མོ་མི་སྤྱད)འབྱེད། ། བུག་རྡོལ(མ་སྨིན་པའི) ཅན་གྱི་སྣོད་དུ་བཅུད་མི(ཕྱག་རྒྱ་མི་བྱ)བླུག ། མ་བརྟགས་པ་ཡི(བྱིན་གྱིས་མ་བརླབས་པར་མི་ཟ) ཟས་དང་ནོར་མི་བསྲེལ། །
ཤེལ་སྒོང་དཀར(དམ་ཚིག་བསྲུང)པོ་རྫབ་ཏུ་བསྣུབ་མི་བྱ། ། སྣོད་ངན(སྣོད་མིན་ལ་གདམས་པ་མི་སྦྱིན)དག་ཏུ་སེངྒེའི་ཞོ་མི་བཞོ། ། ཡིད་བཞིན(སྣོད་ལྡན་ལ་སྦྱིན)ནོར་བུ་ཐབ་ཏུ་ཡོངས་སུ་མི་སྲེག ། བྱ་ཡི་རྒྱལ་པོ་ཁྱུང་གི་གཤོག(ཐབས་ཤེས་འབྲལ་དུ་མི་བཅུག)མི་བཅག ། གནམ་ལྕགས་ཨུར་མོ་ས་ལ(གར་ཐོད་ཐོད་དུ་འཐབ་མི་རུང)གདབ་མི་བྱ། ། སྟག་གཟིག་རོལ་བའི་ཟས(ཚོགས་ཀྱི་ཕུད་མ་ཉམས་པར་བྱ)ཀྱི་ལྷག་མི་ཟ། ། རྡོ་རྗེས་གཏམས(དམ་བཅའ་མི་གཏང)པའི་བྲག་རྣམས་ཡོངས་མི་བཤིག ། རྡོ་རྗེ་ར་བས(མཚམས་དམ་དུ་བྱ)བསྐོར་བའི་ཐོ་མི་དབྲལ། ། མུན་པ་གསལ་བའི(ཏིང་ངེ་འཛིན་མི་ཉམས་པར་བྱ)སྒྲོན་མེ་ཡོངས་མི་བསད། ། རྡོ་རྗེ་ཆུ་ཡི(སྙིང་པོ་མི་བཅད)འོལ་ཀ་བཅད་མི་བྱ། །
རྒྱལ་པོའི(སྣོད་མིན་ལ་དབང་མི་བསྐུར)རྟགས་ཀྱི་ཕྱག་རྒྱ་ཡོངས་མི་སྦྱིན། ། རྡོ་རྗེ་མཁར(དམ་ཚིག་གཙོ་བོར་བསྲུང)རྫོང་— 232 —སྒོ། ། ཕུར་འགྲེལ་འབུམ་ནགགཏམས་པ་རྨང་མི་རློག ། རྒྱལ་མཚན་རྩེ་ཡི(རུསྤྱི་བོར་བསྒོམ)ནོར་བུ་མི་འགོག་གོ ། ཞེས་མྱང་འདས་ལས་བཤད་དོ། ། སྤྱོད་པ་རྒྱུན་གྱི་དམ་ཚིག་ལ་བཞི་སྟེ། གཉིད་ཀྱི་དགྲ་གཞོམ། མྱོས་འགྱུར་ཆང་བསྡོམ། ལེ་ལོའི་དགྲ་སྤང་། གསང་བའི་བརྡ་བསྲུང་བའོ། །
གལ་མདོ་ལ་གསུམ། མ་ཁྲེལ་བ་ལ་བཞི། སྒྲུབ་པ་ལྷས་མ་ཁྲེལ་བ། སྲི་ཞུ་བླ་མས་མ་ཁྲེལ་བ། གདུང་སེམས་མཆེད་ཀྱིས་མ་ཁྲེལ་བ། གཡོ་སྒྱུ་རང་གི་སེམས་ཀྱིས་མ་ཁྲེལ་བའོ། ། ཉམས་པ་བཞི་ནི། རྩ་བ་ཉམས་ན་ས་བོན་རུལ་བ་དང་འདྲ། ཡན་ལག་ཉམས་ན་ལྗོན་ཤིང་མེས་ཚིག་པ་དང་འདྲ། དངོས་སུ་ཉམས་ན་སྒོ་ང་རུལ་བ་དང་འདྲ།
ཟུར་གྱིས་ཉམས་ན་འབྲས་བུ་མི་འབྱུང་ངོ་། ། མཐར་ཕྱིན་པའི་རྟགས་བཞི་ལ། དམ་ཅན་འདུ་ཞིང་མཐུ་རྩལ་ཆེ་བ་དང་། ། གཟི་བརྗིད་ཆེ་ལ་ཏིང་འཛིན་བརྟན་པ་དང་། ། ཡིད་དུ་འོང་ཞིང་འདོད་པ་འགྲུབ་པ་དང་། ། མང་པོས་བཀུར་ཞིང་གྲགས་པ་ཐོབ་པ་འབྱུང་། ། ཞེས་རྒྱུད་ལས་བཤད་དོ། ། ཉམས་པའི་རྒྱུ་བཞི་ལ། གདུག་པ་དུས་སུ་མི་སྒྲོལ་བ། ། འདི་ཡང་དམ་ཚིག་ཉམས་པ་ཡིན། །
མ་མོ་མཁའ་འགྲོར་གཏོར་མ་གཅོག ། འདི་ཡང་དམ་ཚིག་ཉམས་པ་ཡིན། ། བཤད་པའི་དམ་རྫས་མི་ཚང་བ། ། འདི་ཡང་དམ་ཚིག་ཉམས་པ་ཡིན། ། སེམས་ཅན་དོན་རྣམས་མི་བྱེད་པ། ། འདི་ཡང་དམ་ཚིག་ཉམས་པ་ཡིན། ། ཅེས་གསང་རྒྱུད་ལས་བཤད་དོ། ། ཉམས་པ་གང་གིས་བསྐང་ན་དེ་ཉིད་ལས། སྐུ་གསུང་ཐུགས་ཀྱི་དམ་ཉམས་ན། ། རང་ལྷ་བླ་མ་དམ་པ་ལ། །
དབང་རྣམས་ཚང་བར་ནོད་བྱས་ཏེ། ། འབྱོར་བ་ཅི་དང་ཅི་ཡོད་པ། ། བླ་མ་ལ་ཕུལ་བསྐང་བར་འགྱུར། ། ཞེས་དང་། ཕྱིས་མི་བྱེད་པར་དམ་བཅའོ། ། དམ་ཚིག་གི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། སངས་རྒྱས་ཕྲིན་ལས་རྫོགས་མཛད་པ། ། ཞེས་པས་གདབ་པ་ཕྲིན་ལས་ཀྱི་ལུང་བསྟན་ཏོ། ། གདབ་ལས་བྱས་པའི་སེམས་ཅན་གྱི་ལུས་ལ་སྙིང་རྗེ་མེད་པས་མཚོན་འདེབས་པ་ལྟ་བུ་མ་ཡིན་ཏེ།
འོ་ན་ཅི་ལྟ་བུ་ཞེ་ན། ཕུར་པ་ནི་ལྷ་དང་ཡེ་ཤེས་སུ་བྱིན་གྱིས་རློབས་པ་ཡིན་པས། དེ་བཏབ་པས་ལས་དང་ཉོན་མོངས་པ་ཟད་ནས་ངན་སོང་དུ་མི་སྐྱེ་ལ། བྱང་ཆུབ་ཐོབ་པར་བྱེད་པ་ཡིན་ནོ། ། དེས་ན་སྔགས་ཐབས་ཆེ་བ་ཡིན་ནོ། ། འོ་ན་གང་གིས་གང་ལ་འདེབས་ན། རིག་པ་ཡེ་ཤེས་ཀྱི་ཕུར་པ་དེ་མ་རིག་པ་ལ་འདེབས། མ་རིག་པ་ཡེ་ཤེས་སུ་སོང་ཙ་ན་ཐེབས་པའི་ཚད། ཐུགས་རྗེ་སྤྲུལ་བའི་ཕུར་པ་ཁམས་གསུམ་སེམས་ཅན་ལ་་་་འདེབས། སེམས་ཅན་ཐམས་ཅད་སངས་རྒྱས་ན་ཐེབས་པའི་ཚད།
གསང་བ་བྱང་ཆུབ་སེམས་ཀྱི་ཕུར་པ་ཡུམ་གྱི་མཁའ་ལ་འདེབས། ཐབས་ཤེས་གཉིས་མེད་དུ་སོང་ཙ་ན་ཐེབས་པའི་ཚད། མཚན་མ་རྫས་ཀྱི་ཕུར་པ་དགྲ་བགེགས་ལ་འདེབས། དགྲ་བགེགས་རང་སར་ཞི་ཙ་ན་ཐེབས་པའི་ཚད། དེ་ཡང་མྱང་འདས་ལས། བྱང་ཆུབ་སེམས་ཀྱི་ཕུར་པ་དེ། ། རྣམ་རྟོག་— 233 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། གཟུང་འཛིན་ངོས་ལ་གདབ། ། དངོས་པོ་ཀུན་བྲལ་ཕུར་པ་དེ། ། གདབ་དང་མི་གདབ་གཉིས་ལས་འདས། །
སྐྱེ་མེད་གདལ་བའི་ཕུར་པ་དེ། ། དབྱིངས་ལ་གདབ་ན་རིག་པ་ཤར། ། ཡེ་ཤེས་ལ་གདབ་ན་དོན་དམ་རྟོགས། ། ཁྱབ་གདལ་རང་བཞིན་ཕུར་པ་དེ། ། སྣང་སྲིད་ཀུན་ལ་ཁྱབ་པར་གདབ། ། དེ་ལྟར་རྟོགས་ན་ཐེབས་པ་ཡིན། ། མངོན་དུ་གྱུར་ན་རྟོགས་པ་ཡིན། ། ཚིག་ལས་འདས་ན་སངས་རྒྱས་ཡིན། ། གྲངས་ལས་འདས་ན་བརྗོད་དུ་མེད། ། ཅེས་གསུངས་སོ། །
དེ་ལྟར་རྟོགས་པས་ཉོན་མོངས་ཞི་བས་ཞི་བའི་ཕུར་པའོ། ། བུདྡྷཱའི་ཡོན་ཏན་རྒྱས་པར་བྱེད་པས་རྒྱས་པའི་ཕུར་པ། རང་སེམས་དབང་དུ་འདུས་པས་དབང་གི་ཕུར་པ། དེ་འཁོར་བ་ལས་སྒྲོལ་བར་བྱེད་པས་དྲག་པོའི་ཕུར་པ་ཡང་དེ་ཉིད་དོ། ། དེས་ན་མྱང་འདས་ལས། ཆོས་ཀྱི་ཆོས་ཉིད་ཕུར་པ་ཡིན། ། སེམས་ཀྱི་སེམས་ཉིད་ཕུར་པ་ཡིན། ། ནམ་མཁའི་མཚན་ཉིད་ཕུར་པ་ཡིན། ། ཞེས་པས་མངོན་ནོ། ། གདབ་པ་ཕྲིན་ལས་ཀྱི་ལུང་རྫོགས་སོ། །
ཤྲཱི་བཛྲ་ཀུ་མཱ་ར་ལ་ན་མོ། སྙིང་རྗེས་བསྒྲལ་བའི་དམ་ཚིག་ནི། ། ཞེས་པས། འདི་ནས་ཕ་རོལ་ཏུ་བསྒྲལ་བ་དང་། ཕ་རོལ་བར་དོ་ནས་བདེ་བ་ཆེན་པོར་བསྒྲལ་བའོ། ། དེ་ནས་རྟོགས་པས་བདག་སྒྲོལ། ཐུགས་རྗེས་གཞན་སྒྲོལ་བའོ། ། དེས་ན་རྡོ་རྗེ་ཕུར་པའི་བདུན་ཚིགས་ཀྱི་ལུང་དུ་འབྲེལ་བ་ལ་གསུམ་སྟེ། ཤི་བ་པོ་དེ་གར་སྐྱེ་ངེས་པ་མེད་པས་སྙིང་རྗེའི་གནས་སུ་འབྲེལ་བ་དང་། བར་དུ་སློབ་མ་ཡིན་པས་དམ་ཚིག་འབྲེལ་བ་དང་།
དེ་རང་ཡང་ཡི་དམ་ལྷ་དང་འབྲེལ་བ་ཞིག་དགོས་སོ། ། དེ་ལ་ཆོས་བརྒྱད་དེ། དང་པོ་རྟེན་བཅའ་བ། དེ་ནས་བགེགས་དང་དབྲལ་བ། དེ་ནས་ངན་སོང་ནས་དྲང་པ། སྐྱབས་འགྲོ་སེམས་བསྐྱེད་དབོག་པ། ཡེ་ཤེས་ཀྱི་ཁྲུས་བྱ་བ། ཆོས་བཤད་དབང་རིམ་བྱ་བ། ལམ་བསྟན་ལྷ་དང་སྤྲད། ལས་སྦྱོར་ལྷ་ལ་བསྟིམ་པའོ། །
དང་པོ་རྟེན་ནི་མཚན་བྱང་དྲི་མ་གཞན་དང་འདྲ་བ་ལས། སྤྱི་བོར་ཨ་བྲི། མགྲིན་པར་ཏྲི། སྙིང་གར་དྲྀ། ལྟེ་བར་སུ། གསང་བར་པྲེ། རྐང་མཐིལ་དུ་དུཿརེ་རེ་བྲིའོ། ། གཉིས་པ་བགེགས་དང་དབྲལ་བ་ནི། ཧཱུཾ། ཉོན་ཅིག་བགེགས་དང་ལོག་འདྲེན་་་ཚོགས། །
ཞེས་པ་ནས། ཀླད་པ་ཁོས་བརྗོད་ལ་སྔགས་བརྗོད། གསུམ་པ་ངན་སོང་ནས་དྲང་བ་ནི། ཕྲིན་ལས་གཞུང་བསྲང་ལ། གཤིན་པོ་དང་པཱུ་ཛའི་ལྷ་མོ་རྣམས་མགྲིན་གཅིག་ཏུ་མཆོད་པ་འབུལ་བ་ནི། ཧཱུཾ། མེ་ཏོག་གསལ་བཀྲ་མ་ཡི་མཆོད་བཀྲམ་ཞིང་། ། རྣལ་འབྱོར་རབ་ཏུ་གསང་བ་མ་ཡི་གླུ་བླངས་ནས། ། མེ་ཏོག་གསལ་བཀྲ་མ་ཡི་མཆོད་བཤམས་པ། ། རྣལ་འབྱོར་རབ་ཏུ་གསལ་བའི་མཆོད་པ་བཞེས་སུ་གསོལ། །
ཨོཾ་བཛྲ་པུཥྤེ་ཧཱུཾ། ཚིག་དེ་ཐམས་ཅད་འགྲེས་སུ་ཤེས་པར་བྱའོ། ། ཧཱུཾ། སྤོས་ཀྱི་སྤྲིན་མདངས་མ་ཡི་མཆོད་བཤམས་ཤིང་། ། དེ་མན་ཆད་འགྲེས། ཧཱུཾ། གསལ་བའི་སྒྲོན་མེ་མ་ཡི་མཆོད་བཤམས་ཤིང་། འགྲེ། ཧཱུཾ། བདུད་— 234 —
༄། །ཕུར་འགྲེལ་འབུམ་ནགརྩི་བཤོས་མཆོད་མ་ཡི་མཆོད་བཤམས་ཤིང་། ། འགྲེ། ནང་གི་ལྷ་མོ་ལ། རྡོ་རྗེ་འགྱིང་ཆེན་མ་ཡི་མཆོད་བཤམས་ཤིང་། ། ཨོཾ་བཛྲ་ལ་སྠཱ་ཧཱུཾ། འགྲེ། ཧཱུཾ། རིན་ཆེན་དཔལ་ཕྲེང་མ་ཡི་མཆོད་བཤམས་ཤིང་། ། འགྲེ། ཧཱུཾ།
པདྨ་དབྱངས་མཁན་མ་ཡི་མཆོད་བཤམས་ཤིང་། ། འགྲེ། ཧཱུཾ། ལས་ཀྱི་གར་མཁན་མ་ཡི་མཆོད་བཤམས་ཤིང་། ། འགྲེ། དེ་ནས་གསང་མཚན་ནས་འབོད་ཅིང་དུག་སྦྱང་བ། ཧཱུཾ། ཉོན་ཅིག་ཚེ་འདས་སྔགས་འཆང་ཁྱོད། ། ང་ནི་སྙིང་རྗེ་ཀུན་གྱི་མགོན། ། ང་ནི་བྱམས་པ་ཀུན་གྱི་སྐྱབས། །
ཁྱོད་ཀྱི་སློབ་དཔོན་ང་ཡིན་གྱི། ། དང་པོ་སྐྱེས་པ་ལས་ལས་སྐྱེས། ། བར་དུ་རྟེན་ཡང་ལས་ལ་བརྟེན། ། ཐ་མ་འཆི་ཡང་ལས་ཀྱིས་འཆི། ། ཁྱོད་ལ་མགོན་སྐྱབས་སུ་ཡང་མེད། ། ཁྱོད་ཀྱི་སློབ་དཔོན་ང་ཡིན་གྱི། ། བདེན་པའི་ཚིག་ལ་ཚེ་འདས་ཉོན། ། ཞེ་སྡང་རབ་ཏུ་འབར་བ་ཡིས། ། དམྱལ་བའི་གནས་སུ་ཁྲིད་པའི་ཚེ། ། ཐུགས་རྗེས་འགྲོ་བ་སྐྱོབ་མཛད་པ། །
ཁྲོ་བོའི་རྒྱལ་པོ་སྟོབས་པོ་ཆེ། ། ཚེ་འདས་དེ་ལ་སྐྱབས་སུ་སོང་། ། ཆོས་ཉིད་བདེན་པའི་བྱིན་རླབས་དང་། ། རྡོ་རྗེ་གཞོན་ནུའི་གསང་སྔགས་དང་། ། སྟོབས་ཆེན་རྒྱལ་པོའི་ཐུགས་རྗེ་ཡིས། ། ཚེ་འདས་དམྱལ་བའི་གནས་ནས་ཐར་པར་ཤོག ། ཨོཾ་བཛྲ་ཀྲོདྷ་མ་ཧཱ་བ་ལ་ཨ་ཨ། ཆེ་གེ་མོའི་དུག་སརྦ་པཱ་པཾ་ཤཱིནྟི་ཀུ་རུ་སྭཱཧཱ། དུག་ཆུ་ལ་སོང་ཞིགདུག་ས་ལ་སོང་ཞིག དུག་མེ་ལ་སོང་ཞིག
དུག་རླུང་ལ་སོང་ཞིག དུག་ནམ་མཁའ་ལ་སོང་ཞིག དེས་འགྲེའོ། ། སེར་སྣ་རབ་ཏུ་ཆགས་པ་ཡིས། ། ཡི་དྭགས་གནས་སུ་ཁྲིད་པའི་ཚེ། ། ཐུགས་རྗེས་འགྲོ་བ་སྐྱོབ་མཛད་པ། ། ཁྲོ་བོའི་རྒྱལ་པོ་རྟ་མགྲིན་དཔལ། ། ཚེ་འདས་དེ་ལ་སྐྱབས་སུ་སོང་། ། དེ་མན་ཆད་འགྲེ། བྱོལ་སོང་ལ་རྣམ་རྒྱལ།
མི་ལ་གཤིན་རྗེ། ལྷ་མ་ཡིན་ལ་བདུད་རྩི་འཁྱིལ་བ། ལྷ་ལ་ཧཱུཾ་ཀཱ་ར་སྟེ། གཉེན་པོའི་ལྷ་ལ་ཞུའོ། ། དེ་ནས་རིགས་དྲུག་གི་གཏོར་མ་བཏང་། དེ་ནས་ཚེ་འདས་ལ་སྐྱབས་འགྲོ་དབོག དེ་ནས་སེམས་བསྐྱེད་དབོགདེ་ནས་ཁྲུས་གདོན། འདོད་ཆགས་ཞེ་སྡང་གཏི་མུག་གསུམ། ། ཞེས་པ་གསུམ་ཀ་ལ་བྱ། ཧཱུཾ།
བཅོམ་ལྡན་རྡོ་རྗེ་གཞོན་ནུ་ཡིས། ། ཡེ་ཤེས་བདུད་རྩིའི་ཆར་ཕོབ་ལ། ། དུག་ལྔའི་མེ་ཆེན་ཞི་བར་མཛོད། ། མ་རིག་བག་ཆགས་འཁྲུད་པར་ཤོག ། སྔགས་བཟླ་ཞིང་བཀྲུའོ། ། ཧཱུཾ། ཁྲུས་མཆོག་འདི་ཉིད་དཔལ་དང་ལྡན། ། ཉོན་མོངས་དུག་ལྔ་རྣམ་སྦྱོང་བའི། ། ཁྲུས་ལེགས་མཛད་ལ་ཕྱག་འཚལ་ལོ། ། སྔགས་འགྲེ།
དེ་ནས་ཆོས་བཤད་པ་ནི་གཤིན་དང་གཤེད་གཉིས་ཀ་ལ་རྒྱུ་འབྲས་ཀྱི་ཆོས་བཤད་དོ། ། དེ་ནས་དབང་བསྐུར་བ་ནི་བུམ་པ་སྤྱི་བོར་བཞག་ལ། ཧཱུཾ། བླ་མ་ཡི་དམ་བུམ་པ་འདི། ། བདེན་པའི་སྟོབས་ལས་བྱུང་བ་ཡིན། ། རིག་པ་རྩལ་གྱི་དབང་བསྐུར་རོ། ། སེམས་ལ་དབང་བསྐུར་ཐོབ་པར་ཤོག ། ཨོཾ་བཛྲ་གཱི་ལི་གཱི་ལ་ཡ་ཀཱ་ཡ་ཝཱ་ཀ་ཙིཏྟ་ཨབྷི་ཥིཉྩ་ཧཱུཾ། དེ་ནས་ལམ་བསྟན་པ་ནི། ཧཱུཾ།
སྔགས་འཆང་ཚེ་འདས་སྐྱེས་བུ་ཁྱོད། ། ཁྱོད་ནི་རྣམ་ད་ 235 ད་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། པར་ངེས་པའི་རིག་འཛིན་ཡིན། ། སྐུ་གསུམ་རྣམ་པར་ངེས་པར་བཟུང་། ། ཁྱོད་ནི་ཚེ་ལ་དབང་བའི་རིག་འཛིན་ཡིན། ། ཕྱག་རྒྱ་ཆེན་པོའི་དོན་རྟོགས་ཀྱིས། ། ཡེ་ཤེས་བླ་མར་ལྷུན་གྱིས་གྲུབ་པར་མཛོད། ། དེ་ཉིད་ལམ་མཆོག་བསྟན་པ་ནི། ཧཱུཾ། གཏི་མུག་རྟོགས་ན་ཐར་བའི་རྒྱུ། །
འབྲས་བུ་ཆོས་དབྱིངས་ཡེ་ཤེས་ཐོབ། ། རིག་འཛིན་གཟུགས་ཀྱི་ཕུང་པོ་འདི། ། འབར་བའི་ཁྲོ་བོ་མི་བཟད་པ། ། སྐུ་ཡི་དབྱིག་ཏུ་བདག་བསྐྱེད་ཅིག ། ཧཱུཾ། འདོད་ཆགས་རྟོགས་ན་ཐར་བའི་རྒྱུ། ། འབྲས་བུ་སོར་རྟོག་ཡེ་ཤེས་ཏེ། ། རིག་འཛིན་འདུ་ཤེས་ཕུང་པོ་འདི། ། འབར་བའི་ཁྲོ་བོ་མི་བཟད་པ། ། གསུང་གི་དབྱིག་ཏུ་བདག་བསྐྱེད་ཅིག །
ཧཱུཾ། ཞེ་སྡང་རྟོགས་ན་ཐར་བའི་རྒྱུ། ། འབྲས་བུ་མེ་ལོང་ཡེ་ཤེས་ཏེ། ། རིག་འཛིན་རྣམ་ཤེས་ཕུང་པོ་འདི། །

འབར་བའི་ཁྲོ་བོ་མི་བཟད་པ། ། ཐུགས་ཀྱི་དབྱིག་ཏུ་བདག་བསྐྱེད་ཅིག ། ཧཱུཾ། ང་རྒྱལ་རྟོགས་ན་ཐར་བའི་རྒྱུ། ། འབྲས་བུ་མཉམ་ཉིད་ཡེ་ཤེས་ཏེ། ། རིག་འཛིན་ཚོར་བའི་ཕུང་པོ་འདི། ། འབར་བའི་ཁྲོ་བོ་མི་བཟད་པ། ། ཡོན་ཏན་དབྱིག་ཏུ་བདག་བསྐྱེད་ཅིག ། ཧཱུཾ། ཕྲག་དོག་རྟོགས་ན་ཐར་བའི་རྒྱུ། ། འབྲས་བུ་བྱ་གྲུབ་ཡེ་ཤེས་ཏེ། །
རིག་འཛིན་འདུ་བྱེད་ཕུང་པོ་འདི། ། འབར་བའི་ཁྲོ་བོ་མི་བཟད་པ། ། ཕྲིན་ལས་དབྱིག་ཏུ་བདག་བསྐྱེད་ཅིག ། དེ་ནས་བདེན་པའི་སྟོབས་ཀྱི་སྨོན་ལམ་གདབ་བོ། ། དེ་ནས་དལ་བྲིས་ལ་གཤེད་དང་ཕྲལ་བ་ནས་དབང་གི་བར་དུ་བྱས་ལ། ཉེ་དྲུང་འབྲལ་བའི་ཟས་གཏད། ཆོས་དང་ལོངས་སྤྱོད་གཏད་པར་བྱའོ། ། ཧཱུཾ། ཉོན་ཅིག་ཚེ་འདས་རིགས་ཀྱི་བུ། ། གསང་སྔགས་མཐུ་ལས་བྱུང་བ་ཡི། །
ཡུལ་ཞིང་བུད་མེད་ལ་སོགས་པ། ། ཟས་དང་གོས་དང་ནོར་དབྱིག་དང་། ། འཕགས་པའི་ནོར་དང་གཏེར་ཆེན་འདིས། ། དབུལ་བའི་ཉོན་མོངས་སེལ་བར་ཤོག ། ཅེས་དེ་ལྟར་ཀུན་གྱིས་སྨོན་ལམ་གདབ་བོ། ། དེ་ནས་བྱང་བུ་བཅགས་ལ་སྦྱིན་སྲེག་བྱ། ས་དང་ཆུ་ལ་སཱཙྪ་གདབ། བདུན་ཚིགས་ཀྱི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྡོ་རྗེ་མེ་དབལ་སྙིང་བསྲེག་ཅིང་། །
ཞེས་པས་རོ་སྲེག་གི་ལུང་ཟིན་ཏེ། དང་པོ་ཐབ་ཁུང་ནི་གྲུ་བཞི་ཟླུམ་པོ་ཟླ་གམ་གསུམ་དུ་བྱས་ལ་མཆོད་རྫས་དང་བསྲེག་རྫས་ནི། དཀར་གསུམ་མངར་གསུམ་ཏིལ་རྩི་མར་གྱི་དགང་བླུགས། ཏིལ་ནག་དང་ཡུངས་ནག་གི་དགང་བླུགས། ཧོམ་གཟར་དང་དགང་གཟར་སོགས། རོ་ཁྲུས་ནས་བཏོན་ལ། ཧཱུཾ། འདི་ནི་སྦྱིན་པའི་རང་བཞིན་ཆུ། ། སེར་སྣའི་དྲི་མ་དག་མཛད་ཅིང་། ། སྦྱིན་པ་ཡོངས་སུ་རྫོགས་མཛད་པའི། །
ཁྲུས་ལེགས་མཛད་ལ་ཕྱག་འཚལ་བསྟོད། ། ཕར་ཕྱིན་དྲུག་པོ་འགྲེ། དེ་ནས་རོ་ལ་དྲིས་བྱུག་ལ་བསྲུང་བ་བྱའོ། ། དེ་ནས་མེ་ལྷའི་ཆོ་ག་བྱ་སྟེ། ཐབ་བསང་ལ་རྂ་ལས་མེ་ལྷ་ཇི་ལྟ་བ་བསྐྱེད། དེ་ལ་ཡེ་ཤེས་པ་སྤྱན་དྲངས་པ་ནི། ཧཱུཾ། དད་པ་དང་ནི་དམ་ཚིག་གིས། ། ཚུར་གཤེགས་ཚུར་གཤེགས་འབྱུང་པོ་ཆེ། ། མེ་ལྷའི་རྒྱལ་པོ་དྲང་སྲོང་ཆེ། །
བསྲེག་བླུགས་ཞལ་— 236 —སྒོ། ། ཕུར་འགྲེལ་འབུམ་ནགཟས་བཞེས་སླད་དུ། ། དམ་ཚིག་དབང་གིས་གཤེགས་སུ་གསོལ། ། ལྷག་པའི་ཕྲིན་ལས་མཛད་པའི་ཕྱིར། ། འབར་བའི་གདན་ལ་བཞུགས་སུ་གསོལ། ། ཨོཾ་དེ་ཝ་ཤྲཱི་ཨནྣི་ཡེ་ས་མཱ་ཛཿ དེ་ལ་ཕྱི་མཆོད་དབུལ་ལོ། ། བསྲེག་རྫས་རྣམས་དབུལ། ཧོམ་གཟར་དགང་གཟར་གྱིས་དགང་གྱིན་དཀར་གསུམ་མངར་གསུམ་མར་བརྒྱ་རྩ་བརྒྱད་དབུལ། དེ་ནས་སརྦ་བི་ཤྭ་དྷ་ཤཱིནྟི་ཀུ་རུ་སྭཱཧཱ།
དེས་དབུལ་ལོ། ། དེ་ནས་བསྟོད་པ་བྱ་སྟེ། ཧཱུཾ། དམ་ཚིག་དབང་གིས་སྐུར་སྤྲུལ་བ། ། ཚངས་པ་འཇིག་རྟེན་མགོན་གྱི་སྲས། ། མེ་ལྷའི་རྒྱལ་པོ་དྲང་སྲོང་མཆོག ། འབྱུང་པོ་ཡོངས་སུ་བསྐྱབ་སླད་དུ། ། ཐུགས་རྗེའི་དབང་གིས་སྐུར་སྤྲུལ་བའི། ། དྲང་སྲོང་རིག་འཛིན་གྲུབ་པའི་ཚུལ། ། ཉོན་མོངས་སྲེག་མཛད་ཤེས་རབ་འོད། །
བསྐལ་བའི་མེ་ལྟར་གཟི་བརྗིད་འབར། ། མངོན་ཤེས་རྫུ་འཕྲུལ་སྟོབས་དང་ལྡན། ། ཐབས་ཀྱི་ཐེག་པའི་ར་ལ་ཆིབས མེ་དཔུང་བགྲང་ཕྲེང་རིག་སྔགས་ཟློས། ། བདུད་རྩིའི་བཅུད་ལྡན་གྷུརྙེ་བསྣམས། ། ཆོས་ཀྱི་བདུད་རྩི་ཡོངས་ལ་སིམ། ། ཉེས་པའི་སྐྱོན་བྲལ་ཚངས་པར་སྤྱོད། ། ཞི་བར་སྙེམས་པ་ཐུགས་རྗེ་ཆེ། ། ཚངས་སྲས་མགོན་ལ་ཕྱག་འཚལ་བསྟོད། ། ཨོཾ་དེ་ཝ་ཤྲཱི་ཨསྣོ་ཡེ་ས་མ་ཡི་ཛྭ་ལ་རྂ་ཧཱུཾ་རྂ་ཕཊ་རྂ་ལན་བདུན་བརྗོད་ལ་དུག་ལྔ་བསྲེགས་པའི་མེ་འབར་ཞིང་འཁྲུགས་པར་བསམ་མོ། ། དེ་ནས་ལྷག་པའི་ལྷ་ཡི་བསྲེག་ལས་ནི།
མེའི་ནང་དུ་དལ་གསུམ་གྱི་ལྷ་རྫོགས་པར་བསྐྱེད་པ་ལ་ཡེ་ཤེས་པ་བཅུག ཚེ་འདས་ཀྱི་སྡིག་སྒྲིབ་ཀི་ནག་པོར་གྱུར། དེ་བསྲེག་རྫས་ལ་ཐིམ་པའི་མར་ནག་དང་ཏིལ་ནག་ཧོམ་གཟར་དང་དགང་གཟར་གྱིས་བླུག ཨོཾ་བཛྲ་གཱི་ལི་གཱི་ལ་ཡ་སྡིག་སྒྲིབ་བཛྲ་ཡཀྐ་ཀྲོདྷ་ཁཱ་ཧི། ཨསྣོ་ཡེ་རྂ་ཤཱིནྟི་ཀུ་རུ་སྭཱཧཱ། བརྒྱ་རྩ་བརྒྱད་འབུལ་ལོ། ། དེ་ནས་བསྟོད་པར་བྱའོ། ། དེ་ནས་ཚེ་འདས་ཀྱི་ཕུང་པོ་ལྔ་སྲས་མཆོག་ལྔ་ལ་དབུལ་ཏེ། གྲུ་གསུམ་མཐིང་ནག་འབར་བའི་དཀྱིལ་འཁོར་ནས། ། བཛྲ་འདུས་པའི་སྲས་མཆོག་གཱི་ལ་ཡ། །
ཞེ་སྡང་འཇོམས་པའི་རྡོ་རྗེ་མེ་དབལ་ན། ། ཚེ་འདས་རྣམ་ཤེས་ཕུང་པོ་འདི་བསྲེག་པས། ། ཞེ་སྡང་ཉོན་མོངས་དག་གྱུར་ནས། ། མེ་ལོང་ཡེ་ཤེས་རྟོགས་པར་ཤོག ། ཅེས་པ་ཀུན་ལ་སྦྱར། དེ་ནས་ཚེ་འདས་ཀྱི་འབྱུང་བ་ཡུམ་ལྔ་ལ་དབུལ་ཏེ། ཧཱུཾ། སེམས་ནི་ནམ་མཁའི་རང་བཞིན་ཏེ། ། རྡོ་རྗེ་དབྱིངས་ཕྱུག་མ་དང་གཉིས་སུ་མེད། ། ཡུམ་གྱི་ཐུགས་དང་གཉིས་སུ་མེད། །
བདེན་པའི་སྟོབས་ཀྱིས་འགྲུབ་པར་ཤོག ། ཧཱུཾ། ལུས་འདི་ས་ཡི་རང་བཞིན་ཏེ། ། སངས་རྒྱས་སྤྱན་དང་གཉིས་སུ་མེད། ། ཡུམ་གྱི་སྐུ་དང་གཉིས་སུ་མེད། ། འགྲེ། དྲོད་ཁྲག་དབུགས་ལ་སྦྱར། དེ་ནས་ཚེ་འདས་ཀྱི་རྣམ་ཤེས་ཚོགས་བརྒྱད་དལ་ལ་དབུལ་བ། ཧཱུཾ། ཚེ་འདས་མིག་གི་རྣམ་ཤེས་འདི། །
དཀྱིལ་འཁོར་ལྷ་ཚོགས་རྣམས་ལ་འབུལ། ། ཆོས་ཉིད་བདེན་པའི་དོན་རྟོགས་ཤོག ། དེས་འགྲེ། མིག་རྣ་བ་འགྲེའོ། ། རྣ་བའི་མཆོད་པ། ཆོས་ཉིད་སྒྲ་ཆེན་ཐོས་པར་ཤོག ། — 237 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། དེས་འགྲེ། ཚེ་འདས་ལུས་ངག་ཡིད་གསུམ་འདི། ། དཀྱིལ་འཁོར་ལྷ་ཚོགས་རྣམས་ལ་་་་་དབུལ། །
སྐུ་གསུམ་ལྷུན་གྱིས་གྲུབ་པར་ཤོག ། སྨོན་ལམ་གཞན་ཡང་གདབ་པར་བྱའོ། ། ཚེ་འདས་ཀྱང་དལ་གསུམ་གྱི་ལྷར་ཁྲོང་གིས་སོང་བར་བསྒོམ་མོ། ། དེ་ནས་རྟོགས་པའི་རྒྱས་གདབ་བོ། ། རོ་སྲེག་གི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། རྡོ་རྗེ་ཕུར་པའི་སཱ་ཙྪའི་ལུང་། དང་པོ་ས་ཡི་ཆོ་ག་བྱ། ཕུར་བུས་གདབ། དེ་ནས་ས་དེ་ལ་གཱི་ལ་ཡ་བཟླས་པའི་འོད་ཀྱི་གོང་བུར་བསམ།
འབི་འབི་ཐབས་རྡོ་རྗེར་བསྒོམ། བརྐོས་ཕོར་ཤེས་རབ་བྷ་གར་བསྒོམ། འབི་འབི་བརྐོས་ཕོར་བཅུག་པ་ཡབ་ཡུམ་སྦྱོར་བར་བསྒོམ། ཨོཾ་དཱིཔྟ་ཙཀྲ་སྟྭཾ་ཨེ་ལཱི་མཱཾ་པྱ་ཏྭོ་ཨེ་ཧེ་ཧ་ན་ཧ་ན་ཧཱུཾ་ཕཊ། ཅེས་པས་འགྲོ་བའི་དོན་དུ་ལོངས་སྐུར་བྱོན་པར་བསྒོམ། ཀྱི་ལ་ཡ་བཟླས་པས་ཁྲོ་བོ་ཁྲོ་མོར་བསྒོམ། མཆོད་རྟེན་ཡིན་ན་གཞལ་ཡས་ཁང་དུ་བསམ། ནང་ལ་དལ་གསུམ་ཚང་བར་བསྒོམ། དེ་ཡང་རྒྱས་པའི་སཱཙྪ་འདེབས་ན། གཱི་ལ་ཡ་ཀུན་ལ་འགྲེ།
ན་མཿས་མནྟ་ཏྲཱི་ཏྲཱི་ཕཊ་བཟླ། ཚེ་དང་བསོད་ནམས་རྒྱས་པར་གྱུར། དབང་གིས་འདེབས་ན་སུ་རུ་སུ་རུ་པྲ་སུ་རུ་བཟླ། ཞི་བ་བྱེད་ན་བི་ཏ་ཡ་བིང་བིང་བཟླ། དྲག་པོར་འདེབས་ན་མཱ་ར་ཡ་མཱ་ར་ཡ་བཟླ། གཤིན་པོའི་དོན་དུ་འདེབས་ན། རུས་པ་ལ་དུག་སྦྱངས་ལ། དེ་ནས་བརྡུང་ལ། འཇིམ་པ་དང་བསྲེས་ལ་གདབ། གཤིན་བསྔོ་བྱའོ། །
སཱཙྪའི་ལུང་ཨི་ཐ། ་ ན་མོ་གུ་ནུ་ཤྲཱི་བཛྲ་ཀུ་མཱ་ར་ཡ། རྡོ་རྗེ་ཕུར་པའི་རབ་གནས་ལ། བསྙེན་པ། སྒྲུབ་པ། ལས་སྦྱོར་དང་། ས་ཆོག་སྔོན་དུ་འགྲོ་བས་སྟེགས་བུ་གྲུ་བཞི་བྱའོ། ། བསྙེན་པའི་རྫས་བསགས་ལ་བསྙེན་པ་བྱའོ། ། བགེགས་བསྐྲད་པ་ལ་ནན་ཏན་ཆེར་བྱའོ། ། མ་དག་སྦྱང་བའི་ཤུ་ནྱ་ཏཱ་ཛྙཱ་ནས་སྟོང་བར་བསྒོམ།
མཆོད་རྟེན་ཡིན་ན་རཏྣ་པཉྩ་ཨེ་གྲུ་གསུམ་གྱི་གཞལ་མེད་ཁང་དུ་བསྒོམ། ནང་དུ་དལ་གསུམ་བསྐྱེད་པར་བྱའོ། ། སྐུ་གཟུགས་དེ་ཉིད་གསུང་ཡིན་ན་ཨཱ་ལི་ཀཱ་ལིར་བསྐྱེད། དེ་ལ་ཡེ་ཤེས་པ་སྤྱན་དྲངས་ལ་གཞུག བསྙེན་དུས་ཀྱི་སྔགས་ལ་ཡེ་དྷརྨཱ་བཏགས་ལ་འབྲུ་ལ་བརྒྱ་རྩ་བརྒྱད་བཟླས་ཏེ་གཏོར། ཨོཾ་དྷརྨ་དྷཱ་ཏུ་ཛྭ་ལ་གསྟེ་ལྷ་ད་ཡ་སརྦ་ཏ་ཐཱ་ག་ཏོ་ས་མ་ཡ་ཏིཥྛ་སྟྭཾ། ཡེ་ཤེས་པ་དངོས་སུ་བསམ། སྐུ་གཟུགས་ཡིན་ན་སྤྱན་དབྱེ་ཞལ་བསྲོ། མཆོད་རྟེན་ཡིན་ན་གདུགས་རྒྱལ་མཚན་དབུལ། གསུང་ལ་ཞབས་བྲོ།
ངོ་བསྲོ། མངའ་དབུལ་ལོ། ། སྤྱན་དབྱེ་བ། ཧཱུཾ། དུས་གསུམ་སངས་རྒྱས་ཐམས་ཅད་ཀྱི། ། ཡེ་ཤེས་ཐུགས་རྗེའི་སྤྱན་མདངས་ཀྱིས། ། འགྲོ་བའི་སེམས་ཅན་གཟིགས་སླད་དུ། ། ཡེ་ཤེས་སྤྱན་འདི་དབྱེ་བར་བྱ། ། ཨོཾ་སརྦ་ཏ་ཐཱ་ག་ཏ་ཙཀྵུ་པྲ་བེ་ཤ་ཡ་ཕཊཔ་ཏ་ཧཱུཾ། གསེར་ཐུར་གྱིས་བྱའོ། །
ཧཱུཾ། ཉོན་མོངས་རྩད་ནས་བཅད་པའི་ཕྱིར། ། ཡེ་ཤེས་སྤུ་གྲི་ཐབས་མཆོག་དང་། ། ཤེས་རབ་རལ་གྲི་སོ་མང་གིས། ། — 238 — ༄། །ཕུར་འགྲེལ་འབུམ་ནགདུག་ལྔའི་ལོ་མ་འབྲེག་པར་བྱ། ། ཨོཾ་སརྦ་ཏ་ཐཱ་ག་ཏ་འགྲེ། ནྣིདྡྷཱ་ཀེ་ཤ་ཕཊ། ཧཱུཾ། རྒྱན་དང་མཛེས་པའི་ན་བཟའ་འདི། །
གུ་ལིང་པཉྩ་ལི་ཀ་དང་། ། ཚུལ་ཁྲིམས་གཙང་མའི་ན་བཟའ་འདི། ། དུས་གསུམ་རྒྱལ་བ་རྣམས་ལ་འབུལ། ། ཨོཾ་སརྦ་འགྲེ། པྲ་ཏཱི་སརྦ་མུ་ཁ་ཧཱུཾ། དེ་ནས་རིན་ཆེན་སྣ་བདུན་དབུལ་ལོ། ། མཆོད་རྟེན་ལ་གདུགས་དབུལ་བ། ཧཱུཾ། དུས་གསུམ་སངས་རྒྱས་ཐམས་ཅད་ལ། ། ཆོས་ཀྱི་འཁོར་ལོ་བསྐོར་སླད་དུ། །
གསེར་གྱི་གདུགས་མཛེས་ཡུ་བར་ལྡན། ། ཆོས་ཀྱི་སིལ་མ་ཐོབ་ཕྱིར་དབུལ། ། ཨོཾ་སརྦ་ཙྪ་ཏྲྂ་ཤྲཱི་ཀ་པ་མུ་ཏྲ་ཧཱུཾ། རྒྱལ་མཚན་དབུལ་བ། ཧཱུཾ། དུས་གསུམ་སངས་རྒྱས་ཐམས་ཅད་ལ། ། བར་ཆད་བདུད་ལས་རྒྱལ་བའི་ཕྱིར། ། ཆུ་སྲིན་རྒྱལ་མཚན་ཉི་ཟླར་བཅས། ། བསྟན་པ་མི་ནུབ་བྱ་ཕྱིར་དབུལ། ། ཨོཾ་སརྦ་ཧ་ཙ་ར་ཙ་ཏྲི་ཀ་ཧཱུཾ།
བ་དན་དབུལ་བ། ཧཱུཾ། དུས་གསུམ་སངས་རྒྱས་ཐམས་ཅད་ལ། ། མཛེས་པའི་བ་དན་འབར་བ་ནི། ། འཕུར་ཞིང་རློབས་ལ་བསྐྱོད་པ་འདི། ། བསྐུལ་མ་གདབ་ཕྱིར་དབུལ་བར་བགྱི། ། ཨོཾ་སརྦ་ཏ་ཐཱ་ག་ཏ་ཨཱ་ལྂ་ཏྲི་ཤ་ཀ་ས་མུ་དྲ་ཧཱུཾ། དེ་ནས་རིན་ཆེན་སྣ་བདུན་དབུལ། དེ་ནས་བཀྲ་ཤིས་མངའ་གསོལ། མཆོད་པར་བྱ།
གཏོར་མ་བྱས་ལ་ཆོས་སྐྱོང་དཔལ་མགོན་ལྕམ་སྲིང་ལ་གཏད་དོ། ། བསྐལ་བ་དུ་མར་སེམས་ཅན་གྱི་དོན་དུ་བཞུགས་སུ་གསོལ། རབ་གནས་ཀྱི་ལུང་རྫོགས་སོ། ། ཤྲཱི་བཛྲ་ཀུ་མཱ་ར་ན་མོ། བསྙེན་པ་བསྐྱལ་བའི་གདམས་པའི་ལུང་ལ་གཉིས་ཏེ། ཐུན་མོང་གི་བཟླས་པ་དང་། ཁྱད་པར་གྱི་བཟླས་པའོ། ། དང་པོ་ལ་བཞི་སྟེ། བསྙེན་པ། ཉེ་བར་བསྙེན་པ།
སྒྲུབ་པ། སྒྲུབ་པ་ཆེན་པོའོ། ། ཡེ་ཤེས་ལྷ་ཉེ་བར་བསྙེན་པ་ནི། རྒྱུད་ལས། སྦམ་ཕུར་དག་ལ་བསྙེན་ཏེ་བསྒྲུབ། ། འབྲུ་དགུ་དག་གི་དོན་ཤེས་བྱ། ། ལྟ་བ་དེ་ཉིད་དམིགས་དང་བྲལ། ། ཞེས་པས་འབྲུ་དགུ་ནི། ཨོཾ་བཛྲ་གཱི་ལི་གཱི་ལ་ཡ་ཧཱུཾ། ཞེས་པ་སྟེ།
དེ་ཡང་མཚམས་དམ་དུ་བཅད། ཐོད་པར་ནས་ནག་པོ་བླུག ཕུར་པ་ལྷ་གྲངས་དང་མཉམ་པ་རྣམས་ལ་དར་གྱི་ཅོད་པན་རེ་བཏགས། ཚོན་སྐུད་ཀྱིས་བཅིངས། གཟུངས་ཐག་ནས་བཟུང་ལ་བཟླས་ཏེ། ཚོགས་དུས་གཉིས་སུ་བྱའོ། ། ཕྲིན་ལས་ཀྱི་གཞུང་ལ་འཛབ་ཁང་དབྱེ་བའི་བར་དུ་བྱ། དེ་ནས་ཨེ་རྂ་གྱིས་གཞལ་ཡས་ཁང་གཉིས་སུ་བྱ། ཛྭ་ལ་རྂ་གྱིས་ཐོད་པ་གཉིས་སུ་བྱ། དཀྱིལ་འཁོར་གཅིག་མདུན་དུ་བསམ།
དེ་ནས་སྔགས་བཟླ་བ་ནི། དེ་ནས་བདག་གི་ཐུགས་ཀའི་ཡེ་ཤེས་སེམས་དཔའི་ཐུགས་ཀའི་རྡོ་རྗེའི་ལྟེ་བ་ལ་ཧཱུཾ། ཧཱུཾ་ལ་གཱི་ལ་ཡས་བསྐོར་བ་ལ་སེམས་གཏད་ནས་བཟླ། དེ་ཡང་སྔགས་དེ་རྡོ་རྗེའི་རྩེ་མོ་ནས་ཡར་ཐོན། ཡེ་ཤེས་སེམས་དཔའི་མགྲིན་པ་ནས་ཞུགས། ཡར་ཞལ་དུ་ཐོན། བདག་གི་མགྲིན་པ་ནས་ཡར་བརྒྱུད། སྣ་བུག་གཡས་ནས་ཐོན། ཡེ་ཤེས་ཀྱི་རྡོ་རྗེ་གཞོན་ནུའི་སྣ་བུག་གཡོན་དུ་ཞུགས། ཐུགས་ཀར་ཐིམ།
གེ 239 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། སྐུ་གསུང་ཐུགས་མཉེས་པའི་མཆོད་པ་ཕུལ། ཅི་འདོད་ཀྱི་དངོས་གྲུབ་བླང་བར་བསྒོམ། ཡང་ཁོང་གི་ཤངས་བུག་གཡས་ནས་ཐོན། བདག་གི་སྣ་བུག་གཡོན་ནས་ཞུགས། སྙིང་གར་ཐིམ་པར་བསམ། དེ་ནི་གསེར་གྱི་བ་ཐག་གཟིངས་པའི་ཚུལ་དུ་བཟླ་བའོ། ། ཐུན་མཚམས་སུ་བཟླས་པ་སྲས་མཆོག་ལ་བཅོལ། དེ་ནས་ཡང་ཐུན་གཉིས་པ་ལ་ཡང་དེས་འགྲེའོ། །
དེ་ལྟར་དུས་དང་གྲངས་དང་མཚན་མའི་བར་དུ་སྟེ། རྒྱུད་ལས། དུས་ནི་ཐ་མ་ལོ་གཅིག་སྟེ། ། གྲངས་ནི་བྱེ་བ་བསྐྱལ་བར་བྱ། ། རྟགས་ནི་ཞལ་མཐོང་ལུང་བསྟན་པའོ། ། ཞེས་པའོ། ། མཇུག་ཏུ་སརྦ་བིགྷ་ནཱན་བཏགས་པའང་ཤས་ཅིག་བཟླའོ། ། གཉིས་པ་དམ་ཅན་ཉེ་བར་བསྙེན་པ་ནི། དཀྱིལ་འཁོར་གྱི་ཟུར་བཞིར་སྲུང་མའི་སྟེགས་བུ་དམའ་བ་དེ་དག་ལ། དབུས་མཐིང་ནག
ཟླ་གམ་དམར་པོ། གྲུ་ཆད་ལྗང་གུ། སྣམ་བུ་དང་སྒོ་ཕྱོགས་དང་བསྟུན་པར་བྱ། རང་གི་དམ་རྫས་གཞུང་ལྟར་དགོད་པ་ལ། ཚོགས་དུས་བཞིར་བྱས་ཏེ། གཞུང་བསྲང་ལ་འཛབ་ཁང་དབྱེ་བའི་བར་དུ་བྱ། དང་པོ་གཱི་ལ་ཡས་སྣ་དྲངས་ལ་གཞི་སྙིང་གཅིག་ཏུ་དྲིལ་བ་ཀ་ཧཾ་ཀ་ཡེ་བཟླ། ཉིན་མཚན་དྲིལ་ལ་བཟླ། རྟགས་བྱུང་ན་གང་ཉེ་བ་ལ་མཐིལ་གཏད། སྤྱི་རྟགས་སྲོག་ཆགས་བསད་པ་དང་།
གླང་ཁྲིད་པ་འོང་། སྒོས་རྟགས་གཅན་གཟན་རྨིས་ན་ཤཱ་ན་མ་ཉེ། བུད་མེད་ཉ་སྦྲུལ་བྱུང་ན་བསེ་མོ་ཉེ། བུད་མེད་ནག་མོ་བྱ་ནག་བྱུང་ན་བདག་ཉིད་ཆེན་མོ་ཉེ། མི་རེང་དཀར་དམར་རྟ་བ་བྱུང་ན་གིང་ཉེ། དེ་ལ་མཐིལ་གཏད། གཞན་བག་རེ་བཟླའོ། ། དེ་ནི་དམ་ཅན་སྙིང་ཉེ་བྱ་བ་ཡིན་ནོ། ། གསུམ་པ་ངན་སྔགས་ཉེ་བར་བསྙེན་པ་ནི། ཞག་དྲུག་བྱ་སྟེ།
ཚོགས་དུས་དྲུག་ཏུ་བཏང་ངོ་། ། ངན་སྔགས་རྒྱལ་པོ་དྲུག་ནི། རེ་རེ་ལ་ཁྲི་ཚོ་རེ་བཟླ། ཁ་བསྒྱུར་ལ་འཁོར་ལོ་རྩིབས་བརྒྱད་པ་བྱ། གཞུང་བསྲང་ལ་འཛབ་ཀྱི་སྐབས་སུ་འཛབ་ཁང་དབྱེ་ལ། ཨོཾ་བཛྲ་གཱི་ལི་གཱི་ལ་ཡ། ཧ་ས་ཡ་ར་ད་ཧ་ན་ཧཱུཾ་ཕཊ། འདི་ཉིད་རྐྱང་དུ་བཟླ། ནུབ་གཉིས་པ་ལ་ཨ་བེ་ཤ་བཟླ། ནུབ་གསུམ་པ་ལ།
ཤཱི་སྒྲོ་ཨཱ་ན་ཡ་བཟླ། བཞི་བ་ལ་ཛ་ཡེ་བི་ཛ་ཡེ་བཟླ། ལྔ་བ་ལ་ཏ་ཐཱ་ཡ་བཟླ། དྲུག་པ་ལ་བི་ད་ཡ་བཟླ། འཛབ་བསྟོད་བྱ། ནུབ་བདུན་པ་ལ། ངན་སྔགས་རྒྱལ་པོ་དྲུག་པོ་སྔོན་དུ་འགྲོ་བས་དམའ་དབབ་པར་བྱ་སྟེ། ལྷ་དང་ཕྲལ་བའི་བསྐུལ་དང་། འཕྱང་དང་། རྫས་དང་།
ཏིང་ངེ་འཛིན་སྨོན་ལམ་ལ་སོགས་ལག་ལེན་རྫོགས་པར་བྱའོ། ། གཉིས་པ་ལ་དབབ་པར་བྱ། གསུམ་པ་བྱད་དུ་གཞུག བཞི་བ་སྨྱོར་གཞུག ལྔ་པ་རྡུལ་དུ་བརླག དྲུག་པ་ཞལ་དུ་བསྟབ་པར་བྱ། དེ་ནས་ཚེ་ལུང་ཁྲུས་ལུང་བྱའོ། ། གསལ་བ་གསུམ་དང་ལྡན་པས་ཨ་ཨ་ཁོའི་ཚེ་བདག་ལ་བསྟིམ། དེ་ནས་དང་པོ་ཕཊ་དྲལ། གཉིས་པ་གནད་སླེབ།
གསུམ་པ་ཏོག་བླང་། དེ་ནས་གནས་སྤར་བར་བྱའོ། ། དེ་ནས་སྒོ་མ་བཞིའི་ཕུར་པ་ལུས་ཀྱི་མཚོ་བཞི་ལ་གདབ་སྟེ། དེ་ནས་གཏུན་དུ་བརྡུང་། རྡུངས་— 240 — ༄། །ཕུར་འགྲེལ་འབུམ་ནགཤིག་རྡོ་རྗེ་འབར་བ་ནས། ཁ་བཾ་ཡན་ཆད་བརྗོད་དོ། ། དེ་ནས་མཚོན་གྱིས་གཏུབ། དེ་ནས་ཞལ་དུ་བསྟབ་པར་བྱའོ། ། དེ་ལྟར་ནུབ་ཐ་མ་ལ།
སུར་ཕུག་ཏུ་གདབ་ལས་ཡན་ཆད་རྒྱས་པར་བྱའོ། ། ངན་སྔགས་ཉེ་བསྙེན་ནོ། ། དེ་རྣམས་ཀྱིས་ཐུན་མོང་གི་བཟླས་པ་ཚར་རོ། ། གཉིས་པ་ཁྱད་པར་གྱི་བཟླས་པ་ལ་གཉིས་ཏེ། ལྷ་འཛབ་ལ་བརྟེན་ཏེ་བླ་ན་མེད་པའི་བྱང་ཆུབ་སྐྲུབ་པ་དང་། དགྲ་འཛབ་ལ་བརྟེན་ཏེ་དགྲ་བགེགས་ཚར་བཅད་པའོ། ། དང་པོ་ལ་གཉིས། གཱི་ལ་ཆོས་ཉིད་དང་སྦྱར་ཏེ་བཟླས་པ་དང་། གཱི་ལ་ཡ་ལྷ་དང་སྦྱར་ཏེ་བཟླས་པའོ། ། དང་པོ་འཛབ་ཁང་དབྱེ།
བར་དུ་འཛབ་བཟླ། ཐ་མ་འཛབ་བསྟོད་བྱའོ། ། དང་པོ་ཟིན་པ་དང་། བར་དུ་འཛབ་ལ་ཨེ་རྂ་གྱིས་གཞལ་ཡས་ཁང་ཕྱེ། ཛྭ་ལ་རྂ་གྱིས་ལྷ་གཉིས་སུ་ཕྱེ། དེ་ནས་བདག་གི་ཐུགས་ཀའི་སེམས་དཔའ་སུམ་བརྩེགས་ཁྲོ་ཆུང་དང་བཅས་པ་བཟླས་པས། ཡེ་ཤེས་སེམས་དཔའ་འཁོར་དང་བཅས་པ་ཡང་བཟླ། རྡོ་རྗེ་གཞོན་ནུ་འབུམ་ཕྲག་དང་བཅས་པ་བསམ་གྱིས་མི་ཁྱབ་པས་དི་རི་རི་བཟླས་པར་བསམ་པ་ནི། བུང་བ་ཚང་ཞིག་པའི་ཚུལ་དུ་ཟློས་པའོ། ། ཀུན་རྫོབ་དེ་ལྟར་ཟློས་ཀྱང་དོན་དམ་པར་ཆོས་ཉིད་ཀྱི་རང་བཞིན་སྒྲ་སྐྱེ་མེད་དུ་ལྟེང་ལྟེང་བསམ་མོ། །
དེ་ནི་ཤུན་ཏུ་ཟབ་ཅིང་སྒྲུབ་ཐག་ཉེ་བ་ཡིན་ཅེས་པདྨ་རྒྱལ་པོས་གསུངས་སོ། ། གཉིས་པ་ལྷ་དང་སྦྱར་ཏེ་བཟླས་པ་ནི། འཛབ་ཁང་དབྱེ་བ་སོགས་སྔར་དང་འདྲ། བདག་གིས་བཟླས་པས་རྡོ་རྗེའི་རྭ་ཕྲག་ནས་མར་བྱུང་། ཡེ་ཤེས་སེམས་དཔའི་ཞལ་ནས་ཐོན། རྟ་མགྲིན་ཡབ་ཡུམ་གྱི་སྦྱོར་མཚམས་ནས་ཡར་དྲངས། ལྕེ་སྟེང་གི་སྣང་བ་མཐའ་ཡས་ལ་བསྐོར་ཕྱིར་ཐོན། སྣ་བུག་གཡས་ནས་དྲངས། སྤྱི་བོའི་རྣམ་སྣང་ལ་བསྐོར། སླར་ལོག
ལྕེ་སྟེང་ནས་ཕར་འཕྲོས། མདུན་གྱི་ཡེ་ཤེས་སེམས་དཔའི་ཐུགས་ཀར་ཐིམ། མཆོད་པས་མཉེས་པར་བསྒོམ། ཚུར་ལོག་ལུས་ངག་ཡིད་གསུམ་གྱི་སྒྲིབ་པ་སྦྱངས། དངོས་གྲུབ་བྱིན་པར་བསམ། དེ་ནས་སྔགས་ལས་འོད་ཟེར་འཕྲོས། ཁམས་གསུམ་གྱི་སེམས་ཅན་དཀྱིལ་འཁོར་གསུམ་དུ་གྱུར། ཕྲིན་ལས་བཞི་ཡིས་འགྲོ་དོན་བྱེད་པར་བསམ་མོ། ། གཉིས་པ་དགྲ་འཛབ་ནི། དགྲ་བོ་གློ་བུར་དུ་བྱུང་ན་བྱ་སྟེ།
སྦམ་ཕུར་ལ་བརྟེན་ནས་ཐུན་མོང་གི་བཟླས་པ་སྐྱེལ་མ་ཁོམས་ན། དང་པོ་བསྙེན་པ་རང་ནས་བྲུབ་ཁུང་བཅའ། སྲུང་མའི་དཀྱིལ་འཁོར་བྱས་ལ། དེ་ནས་གཞུང་བསྲང་། འཛབ་ཁང་དབྱེ་བ་ཡན་ཆད་བྱས་ལ་འཛབ་བཟླས་པ་ལ་དམ་ཅན་བཞིའི་སྙིང་པོ་ཉིན་མཚན་གཉིས་ཀ་དྲིལ་ལ་བཟླ། ཏིང་ངེ་འཛིན་མཚོན་ཆའི་ཆར་འབེབས་པར་བསམ། དེ་ནས་སྤྱི་རྟགས་དང་སྒོས་རྟགས་ལ་སོགས་སྔར་དང་འདྲ། རྟགས་ཕེབས་ན་ངན་སྔགས་ཉེ་བསྙེན་ཞག་དྲུག་བྱ། དེ་ནས་ནུབ་གཅིག་ལ་མཱ་ར་ཡ་བསད་པའི་དཀྱིལ་འཁོར་བྱ་བ་འཁོར་ལོ་རྩིབས་བརྒྱད་པའི་ལྟེ་བར་གྲུ་གསུམ་བྱས་པ་་དེར། གདབ་ལས་རྒྱས་པར་བྱའོ། །
དེས་དགྲ་ལ་རྟགས་འོང་— 241 —ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས། ངོ་། ། དགྲ་འཛབ་རྫོགས་སོ། ། དེ་ནས་གསོ་བ་གསུམ་གལ་ཆེ་སྟེ། དང་པོ་བདག་གསོ་བ་ནི། གཱི་ལ་ཡ་ཉེར་གཅིག་བཟླས་ལ། ཁམས་གསུམ་ཐམས་ཅད་རྡོ་རྗེ་གཞོན་ནུའི་ལྷར་བསྐྱེད། དེ་ལས་འོད་འཕྲོས་བུདྡྷཱའི་ཐུགས་བསྐུལ། འགྲོ་བ་རིགས་དྲུག་གི་སྒྲིབ་པ་སྦྱངས། བདག་གིའང་རྟོག་སྒྲིབ་སྦྱངས།
བདག་གསལ་ལ་འཚེར་བར་བསམ་མོ། ། གཉིས་པ་ནི་གཱི་ལ་ཡ་བཅོ་བརྒྱད་བཟླས་པས་ཁམས་གསུམ་ཐམས་ཅད་ཕུར་པ་རྫས་ཀྱི་དཀྱིལ་འཁོར་དུ་སོང་། ཀླད་ལ་བསྐོར་ཞིང་བཟླས་པས་འོད་འཕྲོས། བུདྡྷཱའི་ཐུགས་བསྐུལ། འགྲོ་དྲུག་གི་སྒྲིབ་པ་སྦྱངས། ཕུར་པ་གསལ་འཚེར་དུ་བསྒོམ། གསུམ་པ་དགྲ་ལ་རྟགས་བྱུང་བ་དང་། ཁོའི་རྣམ་ཤེས་ཧཱུཾ་དུ་གྱུར། ཡི་ལས་རླུང་གིས་བཏེག་སྟེ་ལྷ་ཡབ་ཡུམ་མཚམས་སྦྱོར་སུ་ཕཊ་ཀྱིས་འཕང་ངོ་། ། སྐུ་གསུམ་ཐོབ་པར་བསམ་མོ། །
བསྙེན་པའི་ལུང་རྫོགས་སོ། ། རྡོ་རྗེ་ཕུར་པའི་རྒྱུད་སྡེ་རྒྱ་མཚོ་ལས། ། མཁས་པ་གསུམ་གྱིས་ལེགས་བཀྲལ་དེ་ཉིད་བཅུད། ། (མངོན)ཕྱུང་ཉུང་ངུར་བསྡུས་ཏེ(གནད)དྲིལ(བ)། ། བསྟན་ལ་ཕན་ཕྱིར་ཡི་གེར་བཀོད་པའོ། ། འབུམ་ནག་རྫོགས་སོ། ། སའི་སྟེང་དུ་ཉི་ཟླ་ལྟར་གྱུར་ཅིག ། ཤུ་སྟྭཾ། ༄ཁྱ །། དཔལ་རྡོ་རྗེ་ཕུར་པའི་ཆོས་འབྱུང་དང་རྒྱུད་འགྲེལ་ཕྱོགས་བསྒྲིགས།
སྒྲིབངཔོ། ཧཱུྃཆེན། དངཉི ཟླ། ད་ཝ་དཔེ་སྒྲུམ་མ་ཁན། མི་རིགས་དཔེ་སྐྲུན་ཁང་། འགྲེམས་སྤེལ་མཁམ། མི་་རིགས་དཔེ་སྐྲུན་ཁང་གི་བོད་ཡི་ག་རྩོ་མ་སྒྲིག་བང་། བནས་་ཡུའ་་ པེ་ཅིན་ཅོ་ཕིང་ལི་བྱང་འ་མ་ཨང་14པ། སྦྲས་སྲིང་ཨ་ང་གྲངས། 100013ཁ་པར་ཨང་གྲངས།
010 —6427531 1ང་ར་འདེབས་མཁན། པེཚོཅིན་ཏི་འིན་པར་འདེབས་བཟོ་གྲྭ། བརྒྱུད་འཚོང་མཁན། རྒྱལ་ཡོངས་ས་སནས་སོ་སོ་འི་ཞིན་ཧྭ་དཔེ་ཆོང་ལང་། དེབ་ཚོད། 787༧ཀྲོ྾ 1092༧ཙཱ 1 ༼་’་6པར་ཤགོ 15་ 6་25པར་གཞིའི་སྒྲིག་ཐེངས་ 2006འོ་འི་ཟླ་6པར་པར་གའི་དང་པོ་བསྒྲིགས། ང་ར་ཐེངས། 2006ལོའི་ཟླ་6ང་ར་ངེ་་ཅིན་དུ་པར་ཐེངས་དང་པོ་བརྒྱབ། སྤྲརདྲི།
ངརྶཱ། ལྟ01 — 15()0རིན་གང་་ སྒར་18 ()0 ་
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
