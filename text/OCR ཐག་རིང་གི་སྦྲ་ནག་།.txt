ཐག་རིང་གི་སྦྲ་ནག་།
OCR ཐག་རིང་གི་སྦྲ་ནག་།
བཀ་ ཤཱད་དྲན་ ་ བཀབསྟན་པ་ཡར་རྒྱསཀྱིསབརྩམས། མི་རིགས་དཔེ་སྐྲུན་ཁང་། སྡོ་ངའགོ་བརྗོད། སྒྲུང་དེབ་རིང་བ་〈ཐག་རིང་གི་སྦྲ་ནག་〉ཅེས་པ་ནི་ཁོ་བོས་ལོ་ཤས་རིང་འབད་པ་བྱས་པའི་རྩོམ་རིག་གི་འབྲས་བུ་ཞིག་ཡིན། དེ་ཡང་1991ལོའི་དབྱར་ཁའི་ཉིན་ཞིག ཐན་ཅིན་དཔེ་སྐྲུན་འགྲེམས་སྤེལ་ཁང་ནས་སྣེ་ལེན་གནང་བ་ལྟར་ཤིན་ཏུ་རྒྱས་པའི་གསོལ་ཚིགས་ལ་རོལ་བའི་སྐབས། དེ་སྔ་བོད་དུ་ལོ་མང་ཕྱག་ལས་གནང་མྱོང་བའི་བོད་སྐྱོད་པ་རྒན་གྲས་གཉིས་ཕེབས་འདུགཕྱི་ཉིན་ཁོང་གཉིས་ནས་ང་ཚོར་ཆེད་མངགས་གྲ་རྒྱས་པའི་གསོལ་སྟོན་ཞིག་བཤམས་བྱུང་། ཁོང་གཉིས་ཀ་དེ་སྔ་བོད་ཀྱི་གསར་འགྱུར་དཔེ་སྐྲུན་དང་། དྲིལ་བསྒྲགས་ཚན་པའི་བྱ་བའི་འགན་ཁུར་མྱོང་བས། བོད་ཀྱི་རིག་གནས་སྒྱུ་རྩལ་ལ་དོ་སྣང་ཆེན་པོ་གནང་གི་འདུག
ཁོང་གཉིས་ནས་ཁོ་བོར་ཆང་གཞས་ཤིག་གཏོང་རྒྱུའི་སྐུལ་སློང་གནང་། ཁོ་བོས་ཆང་གཞས་ཚད་ལྡན་ཞིག་གཏོང་མི་ཤེས་ཀྱང་འཛེམ་ཟོལ་མེད་པར་ཁྲམ་གླུ་ཞིག་བཏང་། དེ་རྗེས་ཐན་ཅིན་ཝང་ཁྲའོ་ཨར་ཁང་ཆེན་མོར་ལོག་རྗེས་རང་ཉིད་ནས་ཁྲམ་པའི་ལོ་རྒྱུས་མཚོན་པའི་སྒྲུང་གཏམ་ཞིག་འབྲི་རྒྱུའི་ཀུན་སློང་གློ་བུར་བ་ཞིག་རྙེད་ཀྱང་ལེ་ལོ་དང་། རྫོགས་མཐའ་མེད་པའི་སྲིད་འཛིན་ལས་ཀའི་རྙོག་འཛིང་གི་ནང་དུ་སྒྲུང་གཏམ་དེའི་སྤྱི་ཁོག་ཅིག་ཀླད་པའི་ནང་འཁོར་གྱིན་ཡོད་མོད། དངོས་སུ་ཤོག་བུའི་སྟེང་ད་དུང་ཚིག་གྲུབ་གཅིག་ཀྱང་འགོད་མ་ཐུབ་པར་ཡུན་རིང་ལུས། 11995ལོར་བྱ་བའི་དོན་དུ་ཁོ་བོ་མདོ་སྨད་དུ་བསྐྱོད་པའི་རིང་ཆབ་ཆ་གྲོང་རྡལ་དུ་ཉིན་ཉི་ཤུ་རྩ་ལྔ་བསྡད་པའི་རིང་། རྒྱུན་རིང་ཀླད་པའི་ནང་འཁོར་བཞིན་པའི་སྒྲུང་གཏམ་དེ་དངོས་སུ་ཤོག་བུའི་སྟེང་དུ་འགོད་པའི་འགོ་བརྩམས་ཏེ་ཁ་བྱང་དུ་〈ཁྲག་གི་ཟེགས་མ་མཁའ་ལ་འཕྱོ་བའི་གངས་རི་དམར་པོ་〉ཞེས་བཏགས་ནས་ཧ་ལམ་དབུགས་ཐེངས་གཅིག་གིས་ཤོག་གྲངས་སུམ་བཅུ་ལྷག་བྲིས། དེ་དགོང་ཀྲུང་དབྱང་བརྙན་འཕྲིན་ཁང་ནས་བོད་རང་སྐྱོང་ལྗོངས་དབུ་བརྙེས་ནས་བགྲང་བྱ་སུམ་ཅུ་ལོན་པའི་རྟེན་འབྲེལ་དགོང་ཚོགས་ཐད་སྟོན་བྱེད་རྒྱུ་ཡིན་པས་བརྙན་འཕྲིན་ལ་མགོ་འཁོར་ནས་ལེ་ཚན་མ་རྫོགས་བར་བལྟས་རྗེས་ཡང་ཤོག་གྲངས་བཅུ་ལ་ཉེ་བ་ཞིག་བྲིས་ཏེ་བོད་རང་སྐྱོང་ལྗོངས་དབུ་བརྙེས་ནས་བགྲང་བྱ་སུམ་ཅུ་ལོན་པའི་ཉིན་དེར་ཁོ་བོའི་སྒྲུང་དེབ་རིང་བ་དེ་ཡང་ཉིན་དེར་དངོས་སུ་‘‘དབུ་བརྙེས་’’སོང་། ཕྱིས་སུ་རྒྱ་གྲོང་ཟི་ལིང་མཁར་དུ་སྡོད་པའི་རིང་དང་། བོད་དུ་ལོག་རྗེས་རང་ཉིད་ལ་དབང་བའི་ཁོམ་པ་ཡོད་ཚད་བེད་སྤྱད་དེ་ལོ་གཅིག་དང་ཕྱེད་ཀའི་ནང་ཆ་ཚང་བྲིས་ཟིན་པ་དང་།
ཕྱི་ལོ་བཟོ་བཅོས་བསྐྱར་བཤུ་བྱས་ཏེ་〈བོད་ཀྱི་རྩོམ་རིག་སྒྱུ་རྩལ་〉ནས་མུ་འགོད་བྱེད་རྒྱུ་གཏན་འཁེལ་ནས་སྐུ་ཞབས་དོན་རྡོར་ལགས་ནས་འགན་འཛིན་རྩོམ་སྒྲིག་གནང་སྟེ་མུ་འགོད་གནང་བ་རེད། དེ་རྗེས་དེབ་རྐྱང་ཞིག་འདོན་རྒྱུའི་འདུན་པ་དྲག་པོ་སྐྱེད་པ་དང་། ཀློག་པ་པོ་མི་ཉུང་བ་ཞིག་གིས་ཀྱང་དེབ་རྐྱང་ཞིག་བལྟ་ཀློག་བྱེད་རྒྱུའི་རེ་སྒུག་བྱས་ནས་འདུག་ཀྱང་། མ་དངུལ་དབུལ་བའི་རྐྱེན་གྱིས་རེ་ཞིག་ཁོང་རྣམས་ཀྱི་འདོད་བློ་བསྐོང་མ་ཐུབ་པར་ལུས། དེ་རྗེས་ཁོ་བོའི་གྲོགས་ཀྱི་དྭངས་མ་སྐུ་ཞབས་བཀྲ་ཤིས་དཔལ་ལྡན་མཆོག་བརྒྱུད་ཀུན་ཕན་ཐེབས་རྩ་ཚོགས་པ་ནས་བོད་ཡིག་རྩོམ་དེབ་དཔེ་སྐྲུན་བྱེད་ཕྱིར་རོགས་དངུལ་ཐོབ་པ་དང་པེ་ཅིན་མི་རིགས་དཔེ་སྐྲུན་ཁང་ནས་རྒྱབ་སྐྱོར་དང་དཔེ་སྐྲུན་གནང་བས་ད་ལམ་སྒྲུང་དེབ་དེ་དངོས་སུ་རྒྱ་ཆེའི་ཀློག་པ་པོའི་སྤྱན་སྔར་བཤམས་པའི་གོ་སྐབས་དེ་ཤར་བས་2མ་རྩའི་མཐུན་རྐྱེན་སྐྲུན་མཁན་ཀུན་ཕན་ཐེབས་རྩ་ཚོགས་པ་དང་། དེ་བཞིན་པེ་ཅིན་མི་རིགས་དཔེ་སྐྲུན་ཁང་གི་རྩོམ་སྒྲིག་པ་རྣམས་ལ་སྙིང་དབུས་ནས་བཀའ་དྲིན་ཆེ་ཞུ་བ་ཡིན། འདིར་ཆེད་དུ་ཞུ་དགོས་པ་ཞིག་ལ། སྒྲུང་དེབ་རིང་པོ་དེར་དོ་སྣང་གནང་མཁན་གྲོགས་འགའ་ཤས་ཀྱི་བསམ་འཆར་ལྟར་ད་རེས་〈ཐག་རིང་གི་སྦྲ་ནག་〉ཅེས་མིང་བསྒྱུར་ནས་དེབ་གཅིག་གི་ནང་སྟོད་སྨད་གཉིས་སུ་ཁག་དབྱེ་བ་ལས་ནང་དོན་ཐད་འགྱུར་ལྡོག་མེད། སྒྲུང་དེབ་དེ་ནི་ཁོ་བོའི་ལོ་ངོ་མང་པོའི་རིང་འབད་པ་བྱས་པའི་རྩོམ་རིག་བྱ་བའི་སྙིང་བཅུད་ལྟ་བུ་ཞིག་ཡིན་ཁུལ་ཡིན་ཡང་ཁོ་བོ་རང་ཉིད་ཤེས་བྱའི་ཆུ་ཚད་དམན་ཞིང་ལག་ལེན་གྱི་མྱོང་བ་དབུལ་བས་ན་མ་དག་འཁྲུལ་བའི་ཆ་མི་ཉུང་བ་ཡོད་སྲིད་པས་རྒྱ་ཆེའི་ཀློག་པ་པོ་དང་ཞིབ་འཇུག་པ་རྣམས་ནས་དགོངས་འཆར་ལྷུག་སྩོལ་ཡོད་པ་ཞུ། ་ རྩོམ་པ་པོས།
2004ལོའི་ཟླ་12པའི་ཆེས་20ཉིན་ཙེ་ཅིན་ལུའུ་ཞུན་རྩོམ་རིག་སློབ་གླིང་གི་རང་ཤག་ཏུ་ཤན་མར་བྲིས་སོ། 3རིང་སྦྱོལོ་དུ་མ་འདས་པའི་སྔོན་རོལ་གྱི་དགུན་དུས་ཀྱི་ཉིན་ཞིག དབང་ཆེན་གྱིས་རང་གི་བུ་དགྲ་འདུལ་ཁྲིད་དེ་ཁ་བྱང་ལ་གཏད་དེ་འགྲོ་བཞིན་འདུགགྲང་རླུང་ཧུར་ཧུར་དུ་གཡོ་ཞིང་སྐབས་རེ་རླུང་གིས་དེད་པའི་གངས་ཕྱེ་དང་ནམ་མཁའི་སྤྲིན་ནག་འདྲེས་ཏེ་གནམ་ས་ཁ་འབྱར་པ་ལྟར་མུན་པ་རུབ་ནས་རེ་ཞིག་རང་སར་ལངས་ནས་སྡོད་པ་ལས་ཤར་ལྷོ་ནུབ་བྱང་གི་ཁ་ཕྱོགས་ཀྱང་མི་ཤེས་པར་གྱུར། ཡང་སྐབས་རེ་རླུང་ཆེན་ཅུང་ཟད་འཇགས་ནས་འབྲོག་པ་དབུལ་ཕོངས་ཀྱི་སློག་ཧྲུལ་ལྟ་བུའི་སྤྲིན་གསེབ་ལས་འཕྲོས་པའི་ཉི་འོད་ས་གཞིའི་སྟེང་དུ་ལྷན་པ་ཐར་ཐོར་བརྒྱབ་པ་ལྟར་སེར་ཐིག་འགའ་མངོན་བཞིན་འདུགདེ་རིང་ནི་ཡུལ་དང་བྲལ་ནས་ཉིན་བཅུ་དྲུག་རེད། ་ གནམ་གཤིས་ཀྱི་འགྱུར་ལྡོག་དང་གྲང་ངར་ག་ཚོད་ཆེ་ཡང་ཕ་བུ་གཉིས་ཀྱིས་མདུན་ཕྱོགས་སུ་བསྐྱོད་པ་ལས་ཕྱིར་བཤོལ་གོམ་གང་ཡང་བྱེད་ཀྱི་མེད། སོང་སོང་ནས་དཀའ་ངལ་གྱིས་མ་བཟོད་པའི་ཚེ་ཕ་བོང་གི་སྟེང་དུ་ཙོག་ནས་ཅུང་ཟད་ངལ་གསོ་བ་དང་ཡང་དབུགས་རིང་རེ་འཐེན་ཏེ་སླར་ཡང་མདུན་ནས་མདུན་དུ་བསྐྱོད། ད་གཟོད་དབང་ཆེན་གྱི་སྨིན་མ་དང་སྨ་རའི་སྟེང་དུ་ཁ་རླངས་ཀྱི་དཀར་བད་མཐུག་པོ་ཞིག་ཆགས་ནས་འདུག ཁོའི་ཝ་ཞྭའི་སྒྲོག་ལུང་རླུང་གིས་ལྷབ་ལྷབ་ཏུ་བསྐྱོད་བཞིན་པ་ནི་མདུན་སྐྱོད་ལ་སྐུལ་ལྕག་གཏོང་བ་དང་འདྲ། ཁོའི་རྒྱབ་ཏུ་ཁུར་བའི་བོའུ་ཁྲ་རིང་གནམ་ལྕགས་ཞེས་པ་དེའི་རུ་རྩེ་རུ་བཏགས་པའི་རུ་དར་དམར་པོ་དེ་ནི་སྐྱི་གཡའ་བའི་དཀར་མདོག་གི་འཇིག་རྟེན་དེའི་སྟེང་དུ་གསོན་ཉམས་ཀྱི་ཟིལ་ཤུགས་ལྷག་པར་ཆེ་བའི་ཚོན་མདོག་ཅིག་རེད། ་ དབང་ཆེན་གྱིས་སྐབས་རེ་འདྲེན་བྱེད་ཀེམ་ཀེམ་དུ་གཡོ་བཞིན་མིག་འབེན་ངེས་མེད་ཀྱིས་ཐག་རིང་གི་ཕྱོགས་སུ་རྒྱང་མིག་གཅོད་པ་དང་།
སྐབས་རེ་མགོ་བོ་བཏེགས་ཏེ་གནམ་ལ་བལྟ་གིན་འདུག ད་ཐེངས་ཁ་ཕྱིར་བསྐོར་ནས་རང་གི་བུ་ལ་བལྟ་དུས་བུའི་ངོ་གདོང་འཁྱགས་སྦོས་ཐེབས་ནས་དམར་ནག་3ཏུ་གྱུར་ཞིང་མིག་གཉིས་ཀྱང་དམར་པོར་གྱུར་འདུག འོན་ཀྱང་བུས་ཨམ་གཙིགས་བསྡམས་ནས་གོམ་པ་རེ་རེ་བཞིན་མདུན་ནས་མདུན་དུ་སྤོ་བ་ལས་ཐབས་ཟད་འུ་ཐུག་གི་རྣམ་འགྱུར་སྟོན་གྱི་མེད་པས་དབང་ཆེན་ལ་སེམས་ཤུགས་ཇེ་ཆེར་སྦྱིན། མྱ་ངམ་གྱི་གངས་ཐང་དེའི་སྟེང་དུ་གྲུང་ཤ་དོད་ཤོས་ནི་རྔོན་ཁྱི་ལྔ་པོ་དེ་རེད། རྔོན་ཁྱི་ལྔ་པོས་རྒྱུག་མ་འདུར་གྱིས་སྔོན་དུ་འགྲོ་བ་མིན་ན་ཕན་ཚུན་འདེད་རེས་འཐབ་རེས་ཀྱི་རྩེད་མོ་ཅི་ཡང་རྩེད་ཀྱི་འདུག་པས་ཁོ་ཚོ་ནི་འཇིག་རྟེན་འདིའི་སྟེང་དུ་རང་དབང་དང་སྤྲོ་སྣང་གིས་མ་དོར་བ་འདྲ། ད་གཟོད་གནམ་ཡང་ཅུང་ཟད་དྭངས་པས་དབང་ཆེན་གྱིས་ཕ་བོང་ཆེ་ཡང་མི་ཆེ་གཡག་རོ་ཙམ། ཆུང་ཡང་མི་ཆུང་གཡག་རོ་ཙམ་ཞིག་འདུག་པ་དེའི་སྟེང་གི་གངས་གསོག་མཐུག་པོ་དེ་ཕུ་དུང་གིས་འཕྱགས་ཙམ་བྱས་ནས་དེར་བསྡད་དེ་སྣ་ཐ་སེན་མོ་གང་བླུགས་ཏེ་ངལ་གསོས། བུ་དགྲ་འདུལ་ཡང་ཕའི་འཁྲིས་སུ་བསྡད་ནས་རུམ་ལས་གུང་ཟི་དྷིགཅིག་བླངས་ཏེ་ཁྲམ་གླུའི་དབྱངས་རྟ་ལ་དྲངས་ཏེ་བཏང་། དབང་ཆེན་གྱིས་གང་ཡང་མ་བཤད་པར་རང་གི་སྙིང་ལྟར་གཅེས་པའི་བུ་པང་དུ་བཟུང་ནས་དྲོད་ཁུག་ཐབས་བྱས། འཇིག་རྟེན་གྱི་ཕ་མས་རང་གི་བུ་ཕྲག་ལ་གཅེས་ནས་དེ་ལྟར་བྱེད་པ་ལས་དོན་དུ་བུ་དགྲ་འདུལ་ནི་ཕོ་ལོ་ལྔ་གསུམ་
༄ཅོབ ་ལྔར་སླེབས་ནས་ཡོད། དབང་ཆེན་གྱིས་རུམ་ལས་སྤགས་གོང་གཅིག་བླངས་ཏེ་བུའི་ལག་ནང་དུ་བཞག་རྗེས་སྣ་ཐ་སེན་མོ་གང་དེ་ཤུགས་ཀྱིས་ཡར་འཐེན་པས་སྣ་ཐ་མང་དྲགས་པས་ཡིན་ནམ་ཡང་ན་འཐེན་ཤུགས་ཆེ་དྲགས་པས་ཡིན་མི་ཤེས་པར་རི་ལུང་ཡོངས་སུ་བྲག་ཅ་འཁོར་བའི་ཧབ་སྦྲིད་ཆེན་པོ་ཞིག་བརྒྱབ་པ་དང་དུས་མཚུངས་ལུས་ཀྱི་ཚ་དྲོད་ཀྱང་འཕར། ཁ་ཆུ། སྣ་ཆུ།། ཀྱེ གུང་ཟི། སྨྱུག་ལེབ་ཀྱིས་བཟོས་པའི་དམངས་ཁྲོད་ཁས་འབུད་རོལ་ཆ་ཞིགམིག་ཆུ་སྔོ་ནག་མཆིན་པའི་མདོག་ཏུ་གྱུར་བའི་ངོ་གདོང་ལས་ཤར་མར་འཛར་བྱུང་བས་དབང་ཆེན་གྱིས་གོམས་གཤིས་ཆགས་པ་ལྟར་མཐེ་བོང་དང་ལྡག་མཛུབ་ཀྱིས་ཕྱིས་ཙམ་བྱས་རྗེས་ཡང་སྣ་ཐ་སེན་མོ་གང་བླུགས་ནས་གང་ཡང་མ་བཤད་པར་བུའི་སྣ་ཁུང་དུ་ཨུ་ཚུགས་ཀྱིས་བླུགས་པས་བུས་དེ་སྔོན་སྣ་ཐ་འཐེན་མྱོང་མེད་སྟབས་འཚེས་ཏེ་བསྟུད་མར་ཧབ་སྦྲིད་ཆེན་པོ་གསུམ་བརྒྱབ་པ་དང་ད་གཟོད་ལུས་ཕུང་གི་ཚ་དྲོད་འཕར་ནས་ཚ་སོབ་སོབ་ཏུ་གྱུར། འོན་ཀྱང་ཁ་ཆུ། སྣ་ཆུ། མིག་ཆུ་འཛར་ཏེ་མཉམ་དུ་འདྲེས་ཀྱང་ཕྱིས་ཙམ་མ་བྱས་པར་སྤགས་གོང་དང་མཉམ་དུ་བཟས། དབང་ཆེན་གྱིས་ཡང་སྣ་ཐ་སེན་མོ་གང་བླུགས་ཏེ་བྲང་ཁར་བཟུང་ནས་བུའི་ངོ་གདོང་ལ་བལྟས་ནས་བསྡད།
རྔོནཁྱི་ལྔ་པོས་ཁོ་གཉིས་ཀྱི་མདུན་དུ་མཆུ་བྲང་འོག་ཏུ་བཅུག་ནས་སྒོར་མོར་ཉལ་ཞིང་འཁུན་སྒྲ་ཡང་ཡང་གྲགས་པའི་ཚུལ་ལ་བལྟས་ན་གྲང་རེག་གིས་གནོད་འཚེ་མེད་པར་གཉིད་སྐྱིད་པོ་ཁུག་པ་འདྲ། དབང་ཆེན་གྱིས་བུའི་རྒྱབ་ཏུ་ཁུར་བའི་སྒྱེ་མོ་དེ་ཚུར་བླངས་ཏེ་ཁ་ཕྱེས་ནས་ལུག་ཤ་སོག་པ་གཅིག་བཏོན་ཏེ་གཙང་མར་བཟས་རྗེས་རུས་པའི་སྟེང་དུ་རྫས་ཀྱི་ནག་ཐིག་མཐེ་བོང་གི་སྒོར་རྒྱ་ཙམ་ཞིག་བྲིས་ཏེ་གོམ་པ་བརྒྱའི་སར་འབེན་དུ་བཙུགས་ནས་རང་གི་རྒྱབ་ཏུ་ཁུར་བའི་བོའུ་ཁྲ་རིང་གནམ་ལྕགས་དེ་མར་བླངས་ཏེ་ཕུ་དུང་གིས་ཉམས་འགྱུར་ལྡན་པའི་སྒོ་ནས་ཐེངས་འགའ་ཕྱིས་རྗེས་ཅུང་མྱོང་རོལ་བྱེད་པའི་ཚུལ་ལ་བལྟས་ན། ལྟས་ངན་དེས་ཁྱེད་ཀྱང་འོ་རྒྱལ་ཆེན་པོ་བཟོས་སོང་ཞེས་བརྗོད་བཞིན་པ་དང་མཚུངས་ལ་དཔུང་རོགས་ཁྱོད་འདྲ་བ་ཞིག་ཡོད་པས་ང་དཔའ་འཁུམ་མི་སྲིད་ཅེས་བརྗོད་པ་དང་ཡང་མཚུངས། དེ་ནས་ཁོས་རུ་ས་ལ་བརྡབ་ནས་སྦི་སྡིའི་དུ་བ་སྔོ་ལྷོག་ལྷོག་ཏུ་འཕྱུར་བཞིན་གཟེས་ཁུང་ལས་འབེན་ལ་གཟེས་དུས་སོག་རུས་དེ་མཐོང་ཐུབ་ཙམ་ལས་མེད་མོད་གཟེས་ནས་ཅུང་མ་འགོར་བར་‘‘ཏྭ’’ཞེས་མེ་མདའི་སྐད་གྲགས་པ་དང་དུས་མཚུངས་སྐྱི་གཡའ་བའི་མུ་མེད་གངས་མཚོའི་5དབུས་སུ་རྫས་དྲི་མངར་སང་སང་ཞིག་སྣ་ལམ་དུ་འཐུལ་བ་དང་། རི་ལུང་ཡོངས་སུ་བྲག་ཅ་འཁོར་བས་ཁམས་སངས་པའི་སྣང་བ་སྦྱིན་བྱུང་ལ། རྔོན་ཁྱི་ལྔ་པོའང་གཉིད་ལས་སད་དེ་རྣ་བ་ཀྲོང་ཀྲོང་གིས་ཕྱོགས་བཞིར་བལྟ་བཞིན་འདུག ཁོས་ས་ལས་ཡར་ལངས་ཏེ་མཆུ་ཟུར་གཡས་གཡོན་ལས་ཡིད་མགུ་བའི་འཛུམ་མདངས་ཀྱི་གཉེར་རིས་ཤིག་བསྡུས་ཏེ་བུ་ལ། ‘‘སོག་འབེན་དེ་ཚུར་ཁྱེར་ཤོག ངས་གཅིག་བལྟ་’’ཟེར། དགྲ་འདུལ་ལམ་སེང་སོང་ནས་‘‘མིག་བྲུས་ཞག
མིག་བྲུས་ཞག་’’ཅེས་སྐད་རྒྱག་བཞིན་སོག་རུས་ཀྱི་འབེན་དེ་ཁོ་རང་གི་ཕ་ལ་སྤྲད། དབང་ཆེན་གྱིས་སོག་རུས་ཀྱི་འབེན་དེ་ལག་ཏུ་བླངས་ནས་མཆུ་ཟུར་གཡས་གཡོན་ལས་ད་རེས་ལས་ཀྱང་མང་བའི་འཛུམ་མདངས་ཀྱི་གཉེར་རིས་བསྡུས་ཏེ་མགོ་བོ་ལྕོག་བཞིན་དུ་‘‘ལྷ་མདའ། ལྷ་མདའ། དགྲ་ལྷ་འཁོར་ཞག་’’ཅེས་བཤད་རྗེས། སོག་རུས་ཀྱི་འབེན་དེ་ད་རེས་ཀྱི་སར་བཙུགས་ནས་མེ་མདར་རྫས་མདེའུ་བླུགས་ནས་གང་ཡང་མ་བཤད་པར་མེ་མདའ་བུ་དགྲ་འདུལ་གྱི་ལག་ཏུ་བཞགབུས་མེ་མདའི་རུ་ས་ལ་བརྡབ་ནས་གཟེས། ད་རེས་ནི་ཁོས་མེ་མདའ་རྒྱག་ཐེངས་གསུམ་པ་རེད། སེམས་ནང་དངངས་སྐྲག་ཅུང་ཟད་སྐྱེད་ཀྱང་རང་སེམས་རྣལ་དུ་ཕབ་ཅིང་དབུགས་བྲང་ཁོག་ཏུ་སྒོམ་ནས་གཟེས་ཁུང་གི་སོ་ཁ་སོག་རུས་སྟེང་གི་ནག་ཐིག་ལ་གཟེས་ཏེ་མེ་མདའི་སྐམ་པ་གནན་གྲབས་བྱེད་དུས་དབུགས་སྒོམ་དྲགས་པས་རང་དབང་མེད་པར་‘‘བིང་’’ཞེས་སྟུག་དྲི་ཤོར་ནས་མེ་མདའི་མཆུ་ཡང་འདར་འཁྲུག་འཁྲུག་བྱས། རྒད་པོས་བུའི་རྐུབ་ལ་རྡོག་རྒྱག་བཞུས་ཏེ་‘‘ཁོ་རེ། ངས་ཁྱོད་མེ་མདའ་འཕོངས་ཞེས་པ་ལས་སྟུག་དྲི་ཐོངས་ཟེར་མེད། རང་གི་རྐུབ་ཀྱང་བདག་པོ་མི་ཐེབས་ན།
ཕོ་ཁྱོ་གའི་གྲལ་ལ་སྡོད་རིན་ཨེ་ཡོད་’’ཅེས་སྐད་གདངས་ཅུང་དམའ་རུ་བཏང་ནས་‘‘ཕོ་རབ་ལ་མཁོ་རྒྱུ་མདའ་རབ། མདའ་རབ་ལ་མཁོ་རྒྱུ་རྫས། རྐུབ་བདག་པོ་བྱོས་ལ་མེ་མདའ་རྒྱོབ་’’ཅེས་སྐད་ཆའི་མཇུག་རྫོགས་པ་6དང་ཡང་རྐུབ་ལ་རྡོག་རྒྱག་གཅིག་བཞུས་ཏེ་འཁྲིས་སུ་ལངས་ཏེ་རང་གི་བུས་མེ་མདའ་འཕང་རྒྱུར་སྒུག་ནས་བསྡད། བུས་དབུགས་རིང་གཅིག་འཐེན་རྗེས་དབུགས་བྲང་ཁོག་ཏུ་སྒོམ་ནས་གཟབ་ནན་གྱིས་འབེན་ལ་གཟེས་ཏེ་‘‘ཏྭ’’ཞེས་མེ་མདའ་འཕངས་པ་དང་དབུགས་རིང་ཤུར་སྒྲ་གྲགས་པ་ཞིག་འཐེན་ནས་ཡར་ལངས། དབང་ཆེན་གྱིས་ལམ་སེང་གོམ་ཞེང་ཆེན་པོའི་སྒོ་ནས་འབེན་གྱི་འཁྲིས་སུ་སོང་ནས་བལྟ་ཙམ་བྱས་ཏེ་‘‘ཏོག་ཙམ་མ་གཏོགས་ཁྱོད་ཀྱིས་ཀྱང་མིག་བྲུས་ཞགབུ་འདི་རེད། བུ་འདི་རེད། ’’ཅེས་མཐེ་བོང་ཀེར་ཏེ་བསྔགས་བརྗོད་བྱེད་ཀྱིན་ཚུར་ཡོང་ནས་ཕ་བོང་གི་སྟེང་དུ་བསྡད་དེ་ཡང་སྣ་ཐ་སེན་མོ་གང་བླུགས་ཏེ་‘‘མདའ་རྩལ་སྐྱེན་པོ་འདུག ཁྱོད་ཀྱིས་ཀྱང་སོར་གང་གིས་མ་གཏོགས་མིག་བྲུས་ཞག ད་ལྟས་ངན་དེ་ཚོ་འཚོལ་བར་ཡོང་ཡང་མོ་འདེབས་མི་ཐུབ་’’དུཟེར། ་ ཉི་མ་འདི་ཙམ་སོང་ཡང་ད་དུང་གནམ་གྱི་མཐའ་རུ་སླེབས་རྒྱུ་མི་འདུག་པས་ཁོའི་སེམས་སུ་ཡ་མཚན་སྐྱེད་དེ།
དགྲ་འདུལ་གྱིས་མགྲིན་པ་བཏེགས་ཏེ་རང་གི་ཕ་ལ་བལྟས་ནས་‘‘ཨ་ཕ། ང་གཉིས་ཉི་མ་འདི་ཙམ་སོང་ཡང་ད་དུང་གནམ་གྱི་མཐའ་རུ་སླེབས་རྒྱུ་མེད་པ་ཅི་རེད་’རིཅེས་དྲིས། དབང་ཆེན་གྱིས་‘‘ཨུམ། གནམ་སྔོན་པོའི་མཐའ་རུ་འགྲོ་དགོས་ན་རྟ་ཕོས་ཉིན་ལམ་བཅོ་བརྒྱད་དགོས། ’’‘‘གནམ་གྱི་མཐའ་ངོ་མར་སླེབས་ན་ཅི་འདྲ་ཞིག་ཡོད་དམ། ’’‘‘གནམ་གྱི་མཐའ་ངོ་མར་སླེབས་ན་མཐའི་རྒྱ་མཚོ་ཆེན་པོ་ཡོད། དེ་ཕན་ཆད་འགྲོ་ས་མེད་པར་གནམ་གྱིས་བཀག་ནས་ཡོད། ’’‘‘འོ་ན་གནམ་ཞེས་པ་འདི་ས་ཡི་ཁ་གཅོད་རེད་དམ། ’’རཱི རྗོམི སྔར་རྒ་མདས་སོག་རུས་ལ་མོ་འདེབས་སྲོལ་ཡོད། འོན་ཀྱང་སོག་རུས་ལ་ཨི་ཁུང་དང་ཆག་སྐྱོན་ཡོད་ཚེ་མོ་འདབས་ ་ཐུབ་ ར།
7‘‘རེད་’’ཅེས་དབང་ཆེན་གྱིས་ཚིག་ཐག་ཆོད་པོས་དེ་ལྟར་བཤད་ཞོར་དུ་སྣང་མེད་ཀྱིས་མགོ་ཡར་བཏེགས་ནས་གནམ་ལ་བལྟ་ཙམ་བྱས་པས་ལྷབ་ལྷུབ་ཏུ་ལྷུང་བའི་གངས་ཀྱི་འདབ་མ་གཅིག་མིག་ནང་དུ་ལྷུང་བྱུང་བས་‘‘སྤྲང་གནམ་’’ཞེས་དམོད་ཚིག་ཅིག་བོར་ནས་མིག་ལག་པས་ཕུར་ཙམ་བྱས། སེན་མོའི་སྟེང་གི་སྣ་ཐ་མ་ལུས་གཙང་མར་འཐེན། དགུང་སྔོན་གྱི་སྤྲིན་ནག་ལང་ལོང་དུ་འཕྱུར་ཞིང་རླུང་ཤུགས་ཅུང་ཟད་ཆང་དུ་ཕྱིན་ནས་ཡང་བུ་ཡུག་འཚབ་བྱུང་། ད་ལྟ་གངས་འབབ་ཤུགས་ད་རེས་རིརི་པ ། བྱེ། ཤཱ རིགི་མི 1)ངེ། ལས་ཀྱང་ ་བ་འདུག་ཀྱང་གྲང་ངར་ད་—ས་ལས་ཅུང་ཆུང་བ་འདུགདབང་ཆེན་གྱིས་སོག་རུས་དེ་རྡོ་ཕ་བོང་སྟེངེ་གི་གངས་གསོག་གི་སྟེང་དུ་བཙུགས་ནས་‘‘ལྟས་ངན་དེ་ཚོ་འཚོལ་བར་ཡོང་ཡང་མོ་འདེབས་ཐུབ་ཀྱི་མ་རེད་’’ཟེར་ནས་བོའུ་རྒྱབ་ཏུ་ཁུར་ནས་སོང་། སོག་རུས་དེ་ད་གཟོད་གངས་ཁྲོད་ཀྱི་ཕ་བོང་དེའི་སྟེང་དུ་དམིགས་གསལ་གྱི་ལམ་རྟགས་ལྟར་ཧ་ཅང་མངོན་གསལ་དོད་པོ་འདུགདབང་ཆེན་གྱིས་ཁ་ཕྱིར་བསྐོར་ནས་བལྟ་དུས་བུ་ཡུག་གི་ཁྲོད་དུ་རྒྱང་ཐག་གོམ་པ་སུམ་བརྒྱ་ཙམ་ཕན་ཆད་གང་ཡང་མཐོང་གི་མི་འདུགདབང་ཆེན་གྱིས་རྒྱབ་ཏུ་ཁུར་བའི་བོའུ་ཡི་སྟེང་དུ་ད་དུང་བུའི་རྒྱབ་ཏུ་ཁུར་བའི་སྒྱེ་མོ་དེ་ཡང་ཁུར་ནས་གོམ་ཞེང་ཆེན་པོས་མདུན་དུ་འགྲོ་གི་ཡོད། མེ་མདའི་རུ་དར་དང་ཝ་ཞྭའི་སྒྲོག་ལུང་ལྷབ་ལྷུབ་ཏུ་གཡོ་བཞིན་ཁ་བ་བུ་ཡུག་གི་གྲང་ངར་ཇི་ལྟར་ཆེ་ཡང་གཉའ་མི་ཁུམ་པར་མགྲིན་པ་གཟེངས་སུ་བཏེགས་ཏེ་གླུ་བླངས་པར། སྡེ་ཁྲ་ལུས་ང་ལ་མ་སྡང་ཨ།
སྡེ་ཁྲ་ལུས་ང་ལ་སྡང་ཟེར་ན། བོའུ་ཁྲ་རིང་གི་མཇལ་ཁ་རྗེས་ལ་ཡོད། ་ 8 སྡེ་ཁྲ་ལུས་ང་ལ་མ་སྡང་ཨ། སྡེ་ཁྲ་ལུས་ང་ལ་སྡང་ཟེར་ན། རྟ་འདོ་བའི་ཁྱུ་འདེད་རྗེས་ལ་ཡོད། ཁོས་བཏང་བའི་གླུ་དེའི་ཚིག་དང་གདངས་ལ་བལྟས་ཀྱང་ཕྱིར་སྡེ་བའི་ནང་དུ་མི་ལོག་རྒྱུའི་སེམས་ཐག་བཅད་ཟིན་པ་འདྲ། བུ་དགྲ་འདུལ་གྱིས་གླུའི་ནང་དོན་གསལ་པོ་ཤེས། འོན་ཀྱང་སེམས་ཁྲལ་ཆེ་ཤོས་ནི་སྐྱི་གཡའ་བའི་གངས་མཚོ་འདི་དེ་རིང་ས་མ་རུབ་གོང་བགྲོད་ཐུབ་མིན་དེ་རེད། གལ་སྲིད་བགྲོད་མ་ཐུབ་ན་དོ་དགོང་གསོན་ཐུབ་བམ་ཕྱིས་སུ་ཇི་ལྟར་འཚོ་གནས་བྱེད། ཁོ་རང་ལོ་ཆུང་ཆུང་མིན་སྟབས་དོན་མང་པོ་ཞིག་བློ་ངོར་འཆར།
ཁོ་རང་གི་ཕ་དབང་ཆེན་ནི་མི་འཇོན་ཐང་ཅན་ཐབས་རྩལ་དྲུག་གི་ཁོ་ལག་རྫོགས་པ་ཞིག་ཡིན་པས་ཐབས་ཤེས་ངེས་ཅན་ཞིག་བློ་ངོར་བཀོད་སྒྲིག་བྱས་ཚར་ཡོད་ངེས་རེད་སྙམ་ནས་ཁོས་ཀྱང་གླུ་བླངས་པར། རི་མགོ་མཐོ་ལ་གྲང་ངར་ཆེ། རྫི་བོ་འགྲོ་བའི་ས་ཆ་མིན། ཆུ་མོ་རྙོག་ལ་འདམ་སྙིགས་ཅན། ཇ་ཆུ་ལེན་པའི་ཆུ་མགོ་མིན། མགོ་དཔོན་མཐོ་ལ་བཀའ་ཁྲིམས་བཙན། ་ ཉམ་ཆུང་སྡོད་པའི་ས་ཆ་མིན། བུས་བླངས་པའི་གླུ་དེ་ཐོས་པས་དབང་ཆེན་གྱི་སྙིང་ཁོང་རུས་པའི་གཏིང་གི་འཁོན་འགྲས་ཀྱང་རེ་ཞིག་ཡལ་ཏེ་རང་གི་གཅེས་པའི་བུ་མཆན་འོག་ཏུ་བཟུང་ནས་འཁྱགས་སྦོས་ཐེབས་པའི་ངོ་གདོང་བྱིལ་བྱིལ་འགའ་བྱས་ནས་‘‘སྐྱེས་པ་ཕོ་ལུས་བླངས་པ་ལ། དཔའ་དང་བློ་སྟོབས་ལྡན་དགོས་ཤིང་། དཔའ་དང་བློ་སྟོབས་ལྡན་པ་ལ།
ཐབས་དང་ཇུས་ཆེན་འཛོམས་པ་དགོས་’’ཟེར། དེ་ནས་དབང་ཆེན་གྱིས་རྒྱབ་ཀྱི་མེ་མདའ་མར་ཕབས་ནས་གོམས་གཤིས་ཆགས་པ་ལྟར་ཉམས་འགྱུར་ལྡན་པའི་སྒོ་ནས་ཕུ་དུང་གིས་ཡར་མར་ཐེངས་9འགའཕྱིས་རྗེས་རྫས་མདེལ་བླུགས་ཏེ་‘‘ཏྭ’’ཞེས་ནམ་མཁའ་ལ་གཏད་དེ་མེ་མདའ་གཅིག་འཕངས་པ་ནི་ཁོ་རང་གཉིས་གྲང་ངར་ཆེ་ཞིང་མུ་མཐའ་མེད་པའི་གངས་མཚོའི་སྟེང་ནས་ཕྱོགས་ངེས་མེད་དུ་འགྲོ་བ་ལ་བློ་སྟོབས་སྦྱིན་པ་འདྲ་ལ་ཞེ་འཁོན་གྱི་སེམས་ནད་བསངས་པའང་འདྲ། དེ་དང་དུས་མཚུངས་‘‘ཀྭ་ཀྭ་’’ཞེས་ཕོ་རོག་ནག་ཆུང་བཞི་མེ་མདའི་སྐད་ཀྱིས་འདྲོག་ནས་ཕྱོགས་ག་ནས་ཡོང་བ་ཆ་མི་འཚལ་བར་གཤོག་ཟུང་བརྐྱངས་ནས་ཕྱོགས་གཞན་ཞིག་ཏུ་འཕུར་སོང་། དབང་ཆེན་གྱིས་གཤོག་ཟུང་གི་རྩལ་ལ་བརྟེན་ནས་མྱུར་བར་འཕུར་བའི་ཕོ་རོག་བཞི་པོ་དེར་བལྟས་ནས་བུ་ལ་‘‘ཕོ་རོག་འཕུར་བའི་ཕྱོགས་སུ་སོང་ན་ས་ནག་ཅིག་ཐུག་ངེས་རེད། ད་ནི་ཉི་མ་ཡང་ཕྱི་དྲོར་སླེབས་ཟིན་ངེས་ཡིན་’’ཞེས་བཤད་བཞིན་མགོ་བོ་བཏེགས་ཏེ་ཉི་མར་བལྟ་དུས་ཉི་མ་ལྟ་ཞོག་ནམ་མཁའི་སྤྲིན་ནག་ལང་ལོང་དུ་འཕྱུར་བའི་བུ་ཡུག་གིས་མཁའ་ལམ་དུ་གསལ་ཐིག་ཙམ་ཡང་མཐོང་རྒྱུ་མི་འདུག ཁོས་དབུགས་རིང་ཞིག་བཏང་ནས་‘‘ད་ངེད་གཉིས་མགྱོགས་ཙམ་མ་སོང་ན་གངས་ཁྲོད་དུ་ཤི་རྒྱུ་རེད། དོ་དགོང་ངེས་པར་དུ་གངས་ཐང་འདི་བགྲོད་དེ་ས་ནག་ཅིག་ཏུ་སླེབས་ཐབས་བྱེད་དགོས་’’ཞེས་བཤད། དགྲ་འདུལ་གྱིས་རིང་དུ་གཤེགས་པའི་ཕོ་རོག་བཞི་པོའི་རྗེས་སུ་བལྟས་ཏེ་མིའི་ལུས་ལ་ཡང་འདབ་ཆགས་ལྟ་བུའི་གཤོག་པ་གཉིས་ཡོད་ན་ཅི་མ་རུང་། དེས་ན་དཀའ་ངལ་ཆེན་པོ་འདི་ཡོང་གི་མ་རེད་ལ་ས་མཐའི་རྒྱལ་ཁམས་འགྲིམ་ནས་མིག་ཁྲ་ཆུང་གིས་ལྟད་མོ་ཅི་ཡང་མཐོང་རྒྱུ་རེད་སྙམས་ནས་སེམས་བསམ་པ་མི་འཁྲུག་དགུ་འཁྲུག་འཁྲུག་པ་དང་ཡིད་སྟོང་བསམ་མི་ཤར་དགུ་ཤར་ཤར། དབང་ཆེན་གྱིས་བུ་དགྲ་འདུལ་གྱི་ཕྲག་སྟེང་དུ་ལག་པ་རྡེག་ཙམ་བྱས་ནས་‘‘བུ།
ཁྱོད་ཅི་ཞིག་ལ་བསམ་བློ་གཏོང་གི་ཡོད་’’ཟེར། དགཟོད་ཁོ་སྟོང་བསམ་གྱི་རྒྱ་ལས་གྲོལ་ཏེ་‘‘ཨ་ཕ། རྐང་གཉིས་མི་ལ་10ཡང་བྱ་དང་བྱིའུ་འདྲ་བའི་གཤོག་པ་གཉིས་རེ་ཡོད་ན་དགའ་བ་ལ་ཨང་། དེས་ན་ས་མཐའི་རྒྱལ་ཁམས་འགྲིམ་ནའང་དཀའ་རྒྱུ་ཅི་ཡོད་’’ཅེས་བཤད། དབང་ཆེན་གྱིས་མགོ་བོ་འཕྲེད་དུ་གཡུག་བཞིན་དུ་‘‘ཁོ་རེ། སྐྱེ་བ་མི་ལུས་བླངས་ཏེ་དོན་གོ་མི་གཅོད་པར། དུད་འགྲོ་གླེན་ལྐུགས་ཀྱི་ལུས་ལ་ཡིད་སྨོན་སྐྱེ་དགོས་དོན་ཅི་ཡོད། མ་ཨ་མའི་ཁོག་ལས་དོན་ཏེ་ལྟེ་ཐག་གཅོད་དུས། བུ་རེད་དམ་བུ་མོ་རེད་ཅེས་འདྲི་དུས། བུ་རེད་ཅེས་པ་གོ་དུས་གཉེན་ཉེ་བའི་སེམས་ལ་གངས་རིར་ཉི་མའི་འོད་འཕྲོ་བ་ལྟར་དགའ་ལྷང་ལྷང་དང་།
སྡང་དགྲ་བོའི་སེམས་སུ་རྫ་རིར་གྲིབ་ནག་ཕོག་པ་ལྟར་སྐྱོ་སྣང་བྱེད་ཀྱི་ཡོད་པ་རེད། ད་སྐྱེ་བ་ཕོ་ལུས་བླངས། པགས་ཚག་པུས་མོའི་ཡན་ལ་གཉེར། མགོ་སྐྱེས་སྐྲ་ལོ་ནག་པོ་ལ་དཔའ་བོ་མཚོན་པའི་སྐྲ་གཞུག་བཏགས་ནའང་། ད་དུང་དུད་འགྲོ་གླེན་ལྐུགས་ཀྱི་ལུས་ལ་སེམས་ཆགས་ན་སྐྱེས་ཕོའི་གྲལ་ལ་སྡོད་རིན་ཅི་ཡོད། འགྲོ། མགྱོགས་ཙམ་འགྲོ་’’ཞེས་བུ་དགྲ་འདུལ་གྱི་ལག་གཡོན་མ་ལས་བཟུང་སྟེ་ཁྲིད་དེ་སོང་། ད་གཟོད་གངས་འབབ་མཚམས་ཆད། རི་ཐང་ཡོངས་དངུལ་གྱི་ཁུ་བས་བྱུག་པ་བཞིན་སྐྱ་ཐིང་ཐིང་དུ་གྱུར་ཞིང་རླུང་འཚུབ་ཀྱིས་བསླངས་པའི་གངས་ཕྱེ་ནམ་མཁར་འཕྱུར་བ་ནི་གནམ་ས་སྟེང་འོག་བརྗེས་ཏེ་བུ་ཡུག་གི་མུན་པ་རུབ་པ་དང་གཉིས་སུ་མེད། གངས་ཕྱེ་དགུང་དུ་འཕྱུར་བའི་མཐའ་མེད་གངས་མཚོའི་ཁྲོད་དུ་ཕ་བུ་གཉིས་ཀྱིས་འགྲོ་སྐྱོད་བྱེད་པའི་གཟུགས་བརྙན་ནི་འགུལ་སྐྱོད་ཀྱི་དབང་རྩ་མ་ཉམས་པའི་འབུ་ནག་གཉིས་འབུ་སྲིན་རིག་པའི་གནས་ལ་རབ་འབྱམས་སྨྲ་བའི་དབང་ཕྱུག་གི་མདུན་གྱི་ཞིབ་འཇུག་དཀར་སྡེར་གྱི་སྟེང་དུ་འཕག་འཚག་རྒྱག་པ་དང་ཡང་དག་མཚུངས།
རྔོན་ཁྱི་ལྔ་པོ་ནི་འཇིག་རྟེན་གྱི་སྡུག་བསྔལ་དང་ཡང་དག་བྲལ་བའི་རང་དབང་ཅན་ཞེ་གཅིག་རེད། ཁོ་ཚོའི་གོམ་ལག་ཡང་ལ་ཕན་ཚུན་འཐབ་རེས་རྩེད་རེས་བྱེད་ཀྱིན་འདུག11གྲང་ངར་ཇི་ལྟར་བཟོད་དཀའ་ཡང་ཕ་བུ་གཉིས་ཀྱིས་གཉའ་མི་འཁུམ་པར་མདུན་ནས་མདུན་དུ་སྐྱོད། ངོ་གདོང་འཁྱགས་སྦོས་ཐེབས་ནས་མཆིན་པའི་མདོག་ལྟར་གྱུར་བ་དང་། སྨ་ར་དང་སྨིན་མའི་སྟེང་དུ་སྔར་བས་མཐུག་པའི་དཀར་བད་སོར་གང་ཙམ་ཆགས་པའི་ཚུལ་ནི་གནམ་བདག་ཡེ་ཤུའི་ཆོས་ལུགས་ཀྱི་ལྷ་འཁྲུངས་དུས་ཆེན་སྐབས་ཀྱི་ལྷ་འཁྲུངས་བགྲེས་སོང་གི་རྒྱན་གྱིས་སྤྲས་པའི་ངོ་གདོང་དང་གཉིས་སུ་མེད། སྐབས་རེ་གནམ་སྔོན་པོར་ཀ་བ་བཙུགས་པ་ལྟ་བུའི་གངས་ཕྱེའི་རླུང་འཚུབ་ཀྱིས་ཕ་བུ་གཉིས་མགལ་མེ་སྐོར་བ་ལྟར་བསྐོར་ནས་ས་རུ་བརྡབ་ཀྱང་ཨམ་གཙིགས་བསྡམས་ནས་ས་ལས་ལངས་ཏེ་མུ་མཐུད་མདུན་དུ་སྐྱོད་པ་ལས་རང་སར་ལངས་ཏེ་ངལ་མི་གསོ་བ་ནི་མཚོ་བོད་མཐོ་སྒང་དུ་འཚོ་བའི་བོད་རིགས་མི་དམངས་ལ་ལྷན་དུ་སྐྱེས་པའི་བླ་ན་མེད་པའི་བློ་སྟོབས་རང་རེད། དགུན་དུས་རྩྭ་ཐང་གི་གནམ་གཤིས་ནི་སྒྱུ་མ་མཁན་གྱི་སྤྲུལ་པ་ལྟར་འགྱུར་སླ་བ་ཞིག་རེད། ད་ལྟ་རླུང་འཇགས་ནས་མདུན་སྐྱོད་ཀྱི་གོམ་རླབས་ལ་འགོག་རྐྱེན་ཆུང་དུ་ཕྱིན་པས་ཕ་བུ་གཉིས་ཀྱི་རྐང་པར་ལྗིད་ཆེ་བའི་ལྕགས་སྒྲོག་ཅིག་གཏོར་བ་ལྟ་བུའི་ཚོར་སྣང་བྱུང་སྟེ་རྒྱུག་མ་འདུར་གྱིས་ཧ་ལམ་ཆུ་ཚོད་ཕྱེད་ཀའི་ནང་རྒྱང་གྲགས་གསུམ་ལྷག་ཙམ་གྱི་ལམ་ཐག་བཅད་ཀྱང་ས་ནག་སྦར་མོ་ཙམ་ཡང་མ་ཐུག འོན་ཀྱང་དེ་ཁུལ་གྱི་གངས་གསོག་ཅུང་སྲབ་པ་འདུག་པས་ཁོ་གཉིས་ཀྱི་སེམས་སུ་ད་རེས་དང་མི་འདྲ་བར་བདེ་ལྷོད་ཅིག་བྱུང་། རྔོན་ཁྱི་ལྔ་པོས་མཇུག་མ་ཨ་ལོང་ལྟར་བཀུག་ནས་ས་ལ་སྣོམ་བཞིན་པ་ནི་སྡེར་ཆགས་ཁྱི་ལ་ཡོད་པའི་ཐུན་མོང་མ་ཡིན་པའི་སྣ་ཤེས་ཀྱིས་དྲི་གང་ཞིག་ཚོར་བ་འདྲ། ད་ལྟ་ནུབ་ཀྱི་གནམ་མཐའ་ནས་འོད་མདངས་བྲལ་བའི་ཉི་མའི་ཞལ་ཁྱིམ་སྐྱོ་པོ་ཞིག་མཐོང་བྱུང་།
ཉི་མ་ནུབ་རི་དང་བར་ཐག་ཧ་ཅང་ཉེ་བས་ས་རུབ་རྒྱུར་ཧ་ལམ་ཆུ་ཚོད་གཅིག་ཙམ་ལས་མི་འདུགཕ་བུ་གཉིས་ཀྱིས་ངོ་གདོང་གི་དཀར་བད་མཐུག་པོ་དེ་སྦར་མོས་གཙང་12མར་ཕྱིས་རྗེས་གྲང་ངར་གྱི་མཁའ་རླུང་ཡིད་ཚིམས་པ་རེ་བརྔུབ་རྗེས་ཕ་དབང་ཆེན་གྱིས་མགྲིན་པ་གཟེངས་སུ་བཏེགས་ཏེ་གླུ་བླངས་པར། བུ་ཁྲམ་པ་ང་ལ་མགོ་སྦ་(སྦྲ་)མེད། དགུང་ཨ་སྔོན་ཁྲམ་པའི་མགོ་སྦ་(སྦྲ་)ཡིན། བུ་ཁྲམ་པ་ང་ལ་དཔུང་རོགས་མེད། བོའུ་ཁྲ་རིང་ཁྲམ་པའི་དཔུང་རོགས་རེད། བུ་ཁྲམ་པ་ང་ལ་གློ་རྟ་མེད། རྐྱང་གྭ་མ་ཁྲམ་པའི་གློ་རྟ་རེད། བུ་ཁྲམ་པ་ང་ལ་འགྲོ་རོགས་མེད། མདེའུ་སྔོན་མོ་ཁྲམ་པའི་འགྲོ་རོགས་རེད། གླུ་མཇུག་རྫོགས་པ་དང་ཕས་བུའི་ངོ་གདོང་ལ་བལྟས།
བུས་ཀྱང་ཕའི་མགོ་ནས་མཇུག་བར་ཞིབ་བལྟ་འགའ་བྱེད་དགོས་བྱུང་། རྒྱུ་མཚན་ནི་ཁོའི་ཕས་དེ་རིང་ཁྲམ་གླུ་ཐེངས་གཉིས་བཏང་བྱུང་། དེ་སྔོན་ཁོས་ཕས་ཁྲམ་གླུ་གཏོང་བ་གོ་མྱོང་མེད་པས་རེད། སྔོན་ཆད་ཀྱི་འཚོ་བའི་ནང་བུ་དགྲ་འདུལ་ལྟ་ཅི། ཕ་དབང་ཆེན་ཡང་མདའ་གྲི་མདུང་གསུམ་ལ་བློ་བཅོལ་ཏེ་རྟ་འདོ་བའི་མགོ་འཕང་ཤིན་ཏུ་མཐོ་ཞིང་། ལག་མཚོན་ཆའི་རྣོ་དབལ་རབ་ཏུ་ཆེ་བའི་མིང་ཆེན་ཁྲམ་པའི་ལས་ལ་ཞུགས་མྱོང་མེད། ཞུགས་པའི་དགོས་པའང་མ་མཆིས་པར་རྟ་ནོར་ལུག་གསུམ་རི་ཐང་ཁེངས་པའི་ཕྱུགས་བདག་བཙན་གྲགས་ཅན་ཞིག་མིན་ཡང་། ལྷས་ར་ཁྲ་མོ་སྟོང་པར་ལུས་མྱོང་མེད། གཡུ་བྱུར་མུ་ཏིག་བྱུར་བུར་བལྟམས་པའི་མཛོད་ཀྱི་བདག་པོ་ཞིག་མིན་ཡང་། ཟས་སྣོད་སྟོང་པར་ལུས་མྱོང་མེད།
ཇ་ཆང་འོ་མ་རྒྱུན་ཆད་མེད་པའི་མི་ཆེན་དཔོན་པོའི་ཁྱིམ་ཚང་ཞིག་མིན་ཡང་། རྒྱ་ཇ་ཡུ་དམར་ལ་ཚྭ་མར་ཆད་མྱོང་མེད། འོན་ཀྱང་འབྱུང་འགྱུར་གྱི་ལས་བསྐལ་ནི་ངོ་མ་དུས་གསུམ་མཁྱེན་པའི་སངས་རྒྱས་ཀྱིས་ཀྱང་དཔོག་དཀའ་བ་ཞིག་རེད། ཐ་ན་གསོན་ཐུབ་བམ་མི་ཐུབ་ཀྱང་ངོ་མ་ཤོད་13དཀའ་བ་ཞིག་རེད། སྔོན་ཆད་དང་འབྱུང་འགྱུར་གྱི་ལས་བསྐལ་ཡིད་ལ་ཤར་དུས་དབང་ཆེན་གྱི་སེམས་སུ་འཁོན་འགྲས་ཀྱི་ཞེ་སྡང་མེ་ལྟར་འབར་ནས་རང་དབང་མེད་པར་ཁུ་ཚུར་ལྕགས་གོང་ལྟར་དམ་པོར་བསྒྲིལ་ནས་མས་མཆུ་སོ་ཡིས་དམ་དུ་བཅངས། དེ་ནས་ཁོ་གཉིས་ས་འབུར་ཞིག་གི་སྟེང་དུ་བསྡད་དེ་ངལ་གསོ་བརྒྱབ། དགྲ་འདུལ་གྱི་མགོ་ཕའི་པང་དུ་བཞག་ནས་ཅུང་མ་འགོར་བར་ངལ་དུབ་ཀྱི་རྐྱེན་གྱིས་གཉིད་ཤོར། དབང་ཆེན་གྱིས་ག་ལེར་རུམ་ལས་སྣ་རུ་བླངས་ཏེ་སྣ་ཐ་སེན་མོ་གང་བླུགས་ཏེ་བུའི་ངོ་གདོང་ལ་བལྟ་དུས། ངོ་མདོག་མཆིན་པ་དང་མཚུངས་ཤིང་མིག་དང་འགྲམ་པ་འཁྱགས་སྦོས་ཐེབས་པ་དང་། མཆུ་ཏོ་གས་ཏེ་ཁྲག་ཀྱང་བཞུར་གྱིན་འདུག་པས་སེམས་གཏིང་ནས་བཟོད་དཀའ་བའི་སྡུག་བསྔལ་ཆེན་པོ་སྐྱེས།
ཁོས་སྣ་ཐ་སེན་མོ་གང་འཐེན་རྗེས་ཙུབ་ལ་མཁྲེགས་ཤིང་དྲེག་པས་ནག་པོར་གྱུར་བའི་ལག་པས་བུའི་ངོ་གདོང་ལ་བྱིལ་བྱིལ་ཞིག་བྱས་པས་བུས་མིག་གདང་ཙམ་བྱས་ཏེ་ཡང་གཉིད་ཁུག ཁོའི་རྐང་པ་གཉིས་གངས་གསོག་གི་ནང་དུ་བརྐྱང་འདུག་པས་འདི་ལྟར་ཡུན་རིང་གཉིད་ཁུག་ན་རྐང་པ་གཉིས་ལྷམ་གྱི་ནང་དུ་འབྱར་ནས་གྲང་ངར་གྱིས་ཕྱིད་ཀྱི་རེད་སྙམ་ནས་‘‘བུ། བུ། ད་གཉིད་ནས་མ་སྡོད། རྐང་པ་ཕྱིད་ཀྱི་རེད། གཉིད་ནས་མ་སྡོད། ལོངས་ཤོག་’’ཅེས་ཤོད་ཀྱིན་འགྲམ་པར་བྱིལ་བྱིལ་བྱས། དགྲ་འདུལ་གྱིས་ག་ལེར་མིག་གདང་ནས་‘‘ཨུམ’’ཞེས་ལག་པས་མིག་ཕུར་གྱིན་མགོ་ཡར་བཏེགས་ནས་ཕ་ལ་བལྟས་ཏེ་‘‘དེ་རིང་ས་ནག་ཅིག་ཐུག་རྒྱུ་ཨ་ཡོད། ’’ཟེར། དབང་ཆེན་གྱིས་‘‘འདིའི་རྒྱུད་གངས་ཅུང་སྲབ་པ་འདུག་པས་ད་དུང་མདུན་དུ་སོང་ན་ཕལ་ཆེར་ས་ནག་ཐུག་གི་རེད་’’ཟེར།
དགྲ་འདུལ་གྱིས་མདུན་དུ་ཉལ་བའི་སྔོན་ཁྱི་གཅིག་གི་མགོ་ལ་བྱིལ་བྱིལ་14འགའ་བྱས། དབང་ཆེན་གྱིས་སྣ་རུ་བཏོན་ཏེ་རྐང་པའི་སྟེང་དུ་ལན་འགའ་བརྡབ་ནས་‘‘སྣ་ཐ་ཨེ་འཐེན་’’ཟེར། ‘‘མི་འཐེན། ’’‘‘སྣ་ཐ་འཐེན་ནས་ཧབ་སྦྲིད་བརྒྱབ་ན་ལུས་ཀྱི་ཚ་དྲོད་འཕེལ་ཡོང་་’ཟེར་བཞིན་མཐེ་བོང་གི་སེན་མོའི་སྟེང་དུ་ཅུང་ཟད་གཅིག་བརྡབ་ནས་དགྲ་འདུལ་གྱི་སྣ་ཁུང་ལ་གཏུགདགྲ་འདུལ་གྱིས་མིག་བཙུམས་ཏེ་ཤུགས་ཀྱིས་འཐེན་པས་‘‘ཧ་ཆི་རི’ཞེས་ཧབ་སྦྲིད་བརྒྱབ་པས་མིག་དང་སྣ་ཁུང་ལས་མཆི་མ་འཛར་བཞིན་‘‘ད དད་དུང་ ཏོག་ཙམ་ཞིག་ སྟེར་དང་’’ཟེར་བཞིན་ཁོ་རང་གི་མཐེ་བོང་ཕའི་ཕྱོགས་སུ་བསྲིངས། དབང་ཆེན་གྱིས་བུའི་མཐེ་བོང་གི་སེན་མོའི་སྟེང་དུ་ཅུང་ཟད་ཅིག་བླུགས་རྗེས་ཁོ་རང་གི་སེན་མོའི་སྟེང་དུའང་ཅུང་ཟད་ཅིག་བླུགས། དགྲ་འདུལ་གྱིས་ཡང་མིག་བཙུམས་ཏེ་ཤུགས་ཀྱིས་ཡར་འཐེན་པ་དང་མགྲིན་པ་གཟེངས་སུ་གཏོད་ཅིང་ཁ་གནམ་ལ་གདང་ནས་‘‘ཧ་་་་་་ཧ ་་་་་་ཧ་ཆི། ཧ་ཆི། ཧ་ཆི། ཧ་ཆི་’’ཞེས་བསྟུད་མར་ཧབ་སྦྲིད་བརྒྱབ་པས་ལུས་ཀྱི་ཚ་དྲོད་ཇེ་ཆེར་འཕེལ།་ དེནས་ཁོས་ཁ་ཆུ།
སྣ་ཆུ་དང་མིག་ཆུ་གཙང་མར་ཕྱིས་ནས་‘‘ཨ་ཕ། ད་འགྲོ་’’ཟེར། དེའི་ཚེ་ཁོ་གཉིས་ཀྱིས་གངས་འཁྱགས་ཀྱིས་ཟིན་པའི་ལྷམ་ཕུད་དེ་གཙང་མར་བརྡབ་རྗེས་‘‘མེ་ཤུལ་ཆུ་ལས་གྲང་། ཆུ་ཤུལ་མེ་ལས་དྲོ་’’ཟེར་བཞིན་རྐང་པ་གངས་ཀྱིས་གཙང་མར་བཀྲུས་ཏེ་ལྷམ་གྱོན་པ་དང་། སྐེད་རགས་དམ་པར་བསྡམ་ནས་སོང་བས་ད་རེས་ལས་ཡང་ཞིང་ལྷོད་པ། རྐང་པའང་ཚ་དྲོད་འཕེལ། 15ངོ་མ་འབྲོག་པའི་ཁ་དཔེར་‘‘ལྷམ་སྒྲོག་དམ་ན་སྒྲོག་ཡིན། སྐེད་རགས་དམ་ན་རྟ་ཡིན་’’ཞེས་པ་རང་རེད། འཁྱུག་ཙམ་ཞིག་གིས་ས་ཐག་རིང་པོ་བཅད་དེ་ས་མ་རུབ་གོང་རི་འདབས་ཀྱི་ན་ཐང་ཞིག་ཏུ་སླེབས། དེར་གཤོང་ས་རྣམས་གངས་གསོག་ཅུང་མཐུག་ཀྱང་།
སྒང་འབུར་ཚང་མ་སྟོབས་ཆེན་འབྱུང་པོའི་ལྕེ་ཡིས་ལྡག་པ་ལྟར་གངས་སེན་མོའི་སྒོར་རྒྱ་ཙམ་མེད་པར་ནག་རྐྱང་རེད་འདུག་པས། རེ་ཞིག་གསོན་ཐུབ་པ་འདུག་སྙམ་པའི་དགའ་ཚོར་སྐྱེད་པ་དང་། རྐང་པའི་འདེགས་འཇོག་ཀྱང་སྔར་བས་ཡང་ཞིང་ལུས་ཡོངས་ཀྱི་འགུལ་སྐྱོད་བདེ་ལྕག་དོད་དུ་ཕྱིན། རྔོན་ཁྱི་ལྔ་པོ་མཆོངས་བཞིན་རྒྱུག་བཞིན་སྔོན་དུ་སོང་ནས་མཐར་གཤོང་ས་ཞིག་ཏུ་མི་སྣང་བར་གྱུར་སོང་། ཕ་བུ་གཉིས་ཀྱིས་མྱུར་རྟབ་ཀྱིས་ཁྱི་ལྔ་པོའི་རྗེས་སུ་རྒྱུག་ནས་སོང་བས་གཏིང་རིང་ཞིང་འཁོར་རྒྱ་ཆེ་བའི་གཅོང་རོང་ཁྱད་མཚར་ཅན་ཞིག་འདུགགཅོང་རོང་དེའི་ཕྱོགས་བཞི་མཚམས་བརྒྱད་རྫ་དང་བྲག་ལས་གྲུབ་པའི་རི་བོ་གཅན་གཟན་གྱི་མཆེ་བ་དང་འདྲ་བས་བསྐོར་ནས་འདུག་པ་དེ་དག་གི་རྩེ་མོ་ནི་དམག་དཔོན་ཆེན་པོས་དངུལ་དཀར་གྱི་རྨོག་གྱོན་པ་ལྟར་གངས་དཀར་གྱི་ཅོད་པན་བཅིངས་ནས་འདུག གཅོང་རོང་གི་གཏིང་དུ་གངས་ཀྱི་མིང་ཙམ་ཡང་མེད་པར། ན་རྩྭ་ཝ་དམར་གྱི་སྒལ་གཞུང་དང་འདྲ་བའི་དབུས་སུ་རྔོན་ཁྱི་ལྔ་པོས་ཆུ་ལྡག་བཞིན་འདུག ་ ་ ཕ་བུ་གཉིས་ཀྱིས་རྫ་ལྡེབས་ནས་ཐུར་དུ་རྒྱུག་ནས་ས་མ་རུབ་ཙམ་ལ་གཅོང་རོང་གི་མཐིལ་དུ་སླེབས། འཆི་ལ་ཉེ་བའི་སྐབས་དེར་པདྨ་འབྱུང་གནས་ཀྱིས་ལུང་བསྟན་པའི་སྦས་ཡུལ་ལྟ་བུའི་གཅོང་རོང་གཏིང་རིང་དེ་འདྲ་ཞིག་ཏུ་སླེབས་པའི་དགའ་ཚོར་ཡིན་ནམ། ཡང་ན་ཡབ་མེས་ཀྱི་དགོངས་པ་རྫོགས་ས།
ཆུང་བུ་རྒྱུད་འཚར་ལོངས་བྱེད་ས། རང་གི་ཡུལ་སྡེ་ཁྲ་མོ་དང་ཁ་བྲལ་ཏེ་ཉིན་ཞག་དུ་མའི་རིང་གི་16ཞེ་འཁོན་དང་སེམེས་སྡུག བཀྲེས་ལྟོགས་དང་ངལ་དུབ་ཀྱི་ཁུར་པོ་ཁུར་ཏེ་མ་ཤི་ཙམ་བྱུང་ནས་ད་ལྟ་གཅོང་རོང་དེར་སླེབས་ནས་སྡུག་བསྔལ་ཡོད་ཚད་རྒྱབ་ཏུ་བསྐྱུར་བ་ཡིན་མི་ཤེས་པར་སྒྲ་དབྱངས་མཐོ་དམན་མི་མཚུངས་པའི་གད་མོའི་སྒྲ་དེ་གཅོང་རོང་གི་ནང་དུ་ཕྱོགས་བཞིར་བྲག་ཅ་འཁོར་བྱུང་། དེར་ཅུང་ཟད་གན་རྐྱལ་དུ་ཉལ་ནས་ངལ་གསོས་རྗེས། གསོ་རླུང་ཡིད་ཚིམས་པ་རེ་རྔུབ་སྟེ་ཡར་ལངས་ནས་མདུན་ཕྱོགས་སུ་སོང་། དེར་གཏམ་རྒྱུད་དུ་གསལ་བའི་འཆི་མེད་ལྷ་ཡི་བཏུང་བྱ་ལྟ་བུའི་ཆུ་མིག་དྭངས་ཤིང་གཙང་བ་ཞིག་འདུག་པ་དེའི་ཆུ་གཞུག་འཁྱགས་རོམ་གྱི་སྦུབ་ཏུ་ཏུབ་ཏུབ་ཀྱི་སྒྲ་་གྲགས་བཞིན་རྒྱུག་པ་དང་། ཆུ་འགོའི་མཐའ་རུ་འཁྱགས་པ་སྲབ་པོ་ཞིག་ལས་མེད་པར་འཕྱུར་བཞིན་འདུག་པས་ས་ཆ་དེ་ནི་ངོ་མ་ཁྱད་དུ་འཕགས་པ་ཞིག་རེད། གཅོང་རོང་དེ་གཏིང་ཤིན་ཏུ་རིང་བས་ངོ་མ་ཁྲོན་པའི་གཏིང་དུ་སླེབས་པ་ལྟར་གནམ་སྔོ་ལྷོབ་ལྟེབ་ཅིག་ལས་མི་མངོན་ཞིང་རླུང་སྤུ་ཙམ་ཡང་མེད་ཅེས་བརྗོད་ན་ཧ་ལམ་མ་འགྲིག་པ་མེད་པས་ས་སྦུག་ཅིག་ཏུ་འཛུལ་བ་ལྟར་གྲང་རེག་གི་འཚེ་བ་མེད་པར་དྲོ་སྐྱིད་ལྡན་པ་ཞིག་རེད། དབང་ཆེན་གྱི་སེམས་སུ་བླ་མ་ཡི་དམ་དཀོན་མཆོག་གསུམ་གྱི་བཀའ་དྲིན་གྱིས་ངེད་ཕ་བུ་གཉིས་མ་ཤི་ཙམ་འདིར་སླེབས། ས་ཆ་འདི་ནི་ཨོ་རྒྱན་པདྨ་འབྱུང་གནས་ཀྱིས་ལུང་དུ་བསྟན་པའི་སྦས་ལུང་ཞིག་མིན་རྒྱུ་མི་འདུག
ད་རེས་མ་ཤི་ཙམ་འདིར་སླེབས་ནས་གསོན་ཐུབ་པས་ཕྱིས་འབྱུང་སྔར་ཡག་སྔར་དར་ཡོང་ངེས་རེད་བསམ་པའི་དགའ་ཚོར་སྐྱེས། དེ་ནས་ཁོ་གཉིས་ཀྱིས་ཆུ་མིག་གི་ཆུ་མཛུབ་མོས་མཆོད་པ་ཕུལ་ཏེ་‘‘མཆོད། མཆོད། མཆོད། རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། ལྷ་དགེ་བསྙེན་གྱི་ཞལ་ལ་མཆོད་’’ཅེས་གྱེར་དབྱངས་སྒྲོགས་རྗེས་ཁུར་པོ་ཕབས་ཏེ་ཞག་སྡོད་ཀྱི་གྲ་སྒྲིག་བྱས། ཁྱི་ལྔ་པོས་ཀྱང་ད་སྐབས་འདིར་ཞག་སྡོད་བྱེད་རྒྱུ་ཡིན་པར་ཤེས་ཏེ་ཚང་མ་17ཁུར་པོའི་འགྲམ་དུ་ཨ་ལོང་ལྟར་འཁྱིལ་ནས་ཉལ། བུ་དགྲ་འདུལ་གྱིས་ཁོ་ཚོ་དང་བར་ཐག་མི་རིང་བའི་ས་ན་སྤུ་གྲ་གསེར་མདོག་བཀྲ་བའི་ཝ་མོ་གཅིག་རྒྱུག་མ་འདུར་གྱིས་འགྲོ་བ་མཐོང་ནས་‘‘ཨ་ཕ། ཨ་ཕ།
ལྟོས་དང་ཝ་མོ་གཅིག་འདུག་’’ཅེས་སྐད་དམའ་བོས་བཤད། དེ་འཕྲལ་དབང་ཆེན་གྱིས་དེ་ཕྱོགས་སུ་ལྟ་ཙམ་བྱས་ནས་བོའུར་རྫས་མདེལ་བླུགས་ཏེ་བློ་རྩེ་གཅིག་སྒྲིམ་གྱིས་གཟེས་ཏེ་བརྒྱབ་པས་འདི་ཕྱོགས་ནས་‘‘ཏྭ’’ཞེས་མེ་མདའི་སྐད་གྲགས་པ་དང་། ཕར་ཕྱོགས་ནས་ཝ་མོ་དེ་གཟུགས་པོ་གཞུ་དབྱིབས་ལྟར་བཀུག་སྟེ་གནམ་དུ་མཆོང་པ་དང་དེ་མར་ས་རུ་ལྷུང་ནས་འཇིག་རྟེན་ཕྱི་མའི་གཟིགས་མོར་གཤེགས། དབང་ཆེན་གྱིས་‘‘ཁྱོད་སོང་ནས་ཝ་རོ་དེ་ཁྱེར་ཤོག ངས་ལྕི་བ་སྒྲུག་ནས་ངེད་གཉིས་ཇ་བསྐོལ་ཏེ་དགོང་ཇ་འཐུང་’’ཟེར་ནས་བུ་དགྲ་འདུལ་ཝ་རོ་དེ་ལེན་པར་བཏང་། ཁོ་རང་གིས་སློག་པའི་ཐུ་གཤམ་ཡར་བརྫེས་ནས་ལྕི་བ་བསྒྲུགདབང་ཆེན་གྱིས་ལྕི་བ་ཐུ་བ་གསུམ་བསྒྲུག་ནས་རྡོ་ཕོག་གསུམ་གྱི་ཐབ་རྡོ་བཙུགས་པའི་ནང་དུ་ལྕི་བ་སྒོར་སྒོར་དུ་བརྩིགས་པའི་དབུས་སུ་ལྕི་བ་ཞིབ་ཞིབ་བཟོས་ཏེ་སྤུངས། དེ་ནས་གློ་ལ་བཏགས་པའི་མེ་ལྕགས་བླངས་ནས་མེ་རྡོ་བཟོ་དབྱིབས་ཡག་པ་གཅིག་བདམས་ནས་མེ་ལྕགས་བརྡབས་ཏེ་བླངས་པའི་མེ་སོན་ཆུང་ཆུང་དེ་ལྕི་བ་ཞིབ་ཞིབ་སྤུངས་པའི་ནང་དུ་བཞག་པ་དང་ཁ་སྦུབ་ཏུ་ཉལ་ནས་ཕུ་བཏབ་པས་དབེན་པའི་གཅོང་རོང་གི་མཐིལ་ནས་གསོན་ཤུགས་ལྡན་པའི་མེ་སྤུངས་ཤིག་སྦར་ནས་གྱེན་འཕུར་གཡུ་འབྲུག་ལྟ་བུའི་དུ་ཞག་དགུང་དུ་འཕྱུར། དབང་ཆེན་གྱིས་མེ་ཕུང་གི་སྟེང་དུ་རྫ་མ་ཆུང་ཆུང་ཁེངས་པ་གཅིག་བཙུགས་ནས་ཇ་སྦར་མོ་གང་བླུགས། རྒྱང་ནས་བལྟ་དུས་རྫ་མ་ཆུང་ཆུང་དེ་མེ་ཕུང་གི་སྟེང་དུ་བབས་པའི་ཕོ་རོག་ནག་ཆུང་ཞིག་དང་འདྲ། དབང་ཆེན་གྱིས་18ཐབ་ནང་དུ་ལྕི་བ་རྡོག་རེ་གཉིས་བླུགས་ནས་མེ་འགྲམ་དུ་ཙོག་བུར་བསྡད་དེ་མེ་ཕུང་ལ་མྱོང་རོལ་བྱེད་པ་དང་མཚུངས།
བུ་དགྲ་འདུལ་གྱིས་‘‘བྲང་ལ་བརྒྱབ་འདུག ལྟོས་དང་། ’’ཞེས་སྐད་རྒྱག་བཞིན་ཝ་རོ་ཕྲག་པར་ཁུར་ནས་འདུག ཝ་རོ་དེ་ཤིན་ཏུ་ཆེ་བས་མཇུག་མ་ས་རུ་དྲུད་ནས་འདུགདབང་ཆེན་གྱིས་‘‘ད་ཡག་པོ་བྱུང་སོང་། ཁྱི་ལ་ཡང་ཁྱི་ལྟོ་བྱུང་སོང་། ད་ཁྱོད་མེ་འགྲམ་དུ་བསྡད་ནས་མེ་སྲོས་’’ཟེར་ནས་བུའི་ལག་ནས་ཝ་རོ་དེ་ཚུར་བླངས་ཏེ་མེ་མདའི་ཁ་ཝ་རོའི་མདེའུ་ཁུང་ལ་གཏད་དེ་‘‘རྔོན་པ་ཤ་ཟན་གྱིས་ཤ་ཟ། གཟེ་མོ་ཁྲག་འཐུང་གིས་ཁྲག་འཐུང་’’དྷིཅེས་བཤད་རྗེས་མེ་མདའི་ཁ་རུ་༵་བྱེཏྲཱི་། མདེའུ་ཁུང་གི་ཁྲག་བྱུག་བྱུག་བྱས་རྗེས། ཝ་ལྤགས་བཤུས་ཏེ་ཝ་རོ་ཁྱི་ཁྱི་ལྔ་པོས་ཧབ་ཐོབ་རྒྱག་བཞིན་ཝ་ཤ་མ་ལུས་པར་བཟས་རྗེས་ཁ་ལྡག་ལྕེ་ལྡག་བྱེད་ཀྱིན་ཁོ་གཉིས་ཀྱི་འཁྲིས་སུ་ཙོག་ནས་བསྡད། ཁྱི་ལྔ་པོས་ད་དུང་ཤ་ཟ་རྒྱུ་ཡོང་རེ་བྱས་ཏེ་ཙོག་ཀྱང་ཤ་ཏིག་གཅིག་ཀྱང་སྟེར་མཁན་མེད་པས་མཐར་རྔུལ་ཆུའི་ཟིལ་པས་བརླན་པར་གྱུར་བའི་ནག་སྣུམ་གྱི་སྣ་བྲང་འོག་ཏུ་བཅུག་ཅིང་‘‘སི།
སི། ’’ཞེས་འཁུན་སྒྲ་སྒྲོག་བཞིན་གཉིད་ཁུག་པའི་ཚུལ་ལ་བལྟས་ན་དགུན་དུས་གངས་ཁྲོད་ཀྱི་གྲང་རེག་གི་འཚེ་བ་གང་ཡང་མེད་པ་འདྲ། སྐབས་རེ་མེ་ཕུང་གི་ནང་ནས་མེ་ཡིས་ཚིག་པའི་རྡོ་ཆག་པའི་སྒྲ་གྲགས་དུས་རྣ་བ་གཡུག་ཙམ་རེ་བྱེད་པ་ལས་གཞན་འགུལ་ཙམ་ཡང་བྱེད་ཀྱི་མིན་འདུགདེ་ནས་ཅུང་མ་འགོར་བར་ས་རྦད་དེ་རུབ། མགོ་བོ་དགྱེ་ནས་བལྟ་དུས་()མིརྔོནཔཤརྭསགྱིས1་ཟ། གཟེ་སྔོཁྲག་འཐུང་གིས་ཁྲཀྟའཐུངཞུསསྡོདེནི་རྔོཏྱཱཔསརིདྭགསརྗེཀྱིལྗཟ་ཡང་སྡིག་ ་འསྐྱོང་བས་ ་མདའ་ན་ ་དསས་ཀྱ་43ལྡི་ཊྭཱཾཐུང་སྣྲཁསྙི་ ན་སྡིལ་གྱས་ ་ལྟེགས་ ག་༷མར་བསཏྱཱ་ ས་ སྐྱོ་ཟློསྣ་་བྱུ་།་ ཀཱུཤཱ་ཡོ་ཛོ།་ མ་ཆད་རྒྱུན་དུ་ཟ་རྒྱུ་ ང་བའ་ ་ ན་མ ན་ ད་དུ་ ་ལྟར་སྨྲས་ ་ ་མདའ་མཆུ་རུ་ ་དྭགས་ ་19ཕྱོགས་བཞིའི་གཡང་གཟར་མུ་ཁྱུད་ཀྱི་དབྱིབས་ནི་སྒང་གཤོང་མི་སྙོམ་པ་སོག་ལེའི་ཁའམ་ཡང་ན་ཆུ་རྫིང་གི་གཉེར་རིས་དང་འདྲ། སྤྲིན་ལྷོབ་ཙམ་ཡང་མེད་པའི་ལྷ་ཡི་རྫིང་རིང་ནི་གཅོང་རོང་དེའི་སྟེང་དུ་བཀབ་པའི་ཚགས་མའི་ཁེབ་གཅོད་དང་འདྲ། མེ་སྤུངས་དེ་འུར་འུར་དུ་འབར་བ་དང་མེ་ལྕེ་དགུང་དུ་འཕྱུར་ནས་ས་སྲོད་མཚམས་ཀྱི་མཚམས་སྤྲིན་དང་དབྱེར་མེད་ཀྱི་མེ་མདངས་ཕ་བུ་གཉིས་ཀྱི་ངོ་གདོང་ལ་ཡང་ཡང་འཕྲོས། ‘‘ད་གཟུགས་པོ་དྲོས་སོང་’’ཟེར་བཞིན་དགྲ་འདུལ་གྱིས་ལྷམ་ཕུད་ནས་མེ་འཁྲིས་སུ་བཞག་སྟེ་བསྐམས།
དབང་ཆེན་གྱིས་བུའི་རྐང་པའི་སྟེང་གི་འཁྱགས་སྦོས་ལ་ཚྭ་ཆུ་བྱུགས་ཏེ་ཕུར་ཕུར་གཏོང་བཞིན། ‘‘སྐྱོན་མི་འདུག སྐྱོན་མི་འདུག སྐྱེ་བ་ཕོ་ལུས་བླངས་པར་མདའ་གྲི་མདུང་གསུམ་གྱི་ཁ་གཏད་ལངས་ཐུབ་ལེ་དགོས། རྐང་པ་འཁྱགས་སྦོས་ཅུང་ཟད་ཐེབས་པར་ཧ་ལས་རྒྱུ་ཅི་ཡོད་’རིཟེར། བུ་དགྲ་འདུལ་གྱིས་‘‘ཨ་ཕ། ང་གཉིས་སང་ཉིན་གང་དུ་འགྲོ་’’ཞེས་དྲིས། ‘‘སང་ཉིན་ སང་ཉིན་གང་དུ་འགྲོ་མིན་སང་ཉིན་ལྟ་རྒྱུ་རེད། ’རི‘‘ལུང་པ་འདིའི་ཕྱི་རུ་འགྲོ་ས་ཨ་ཡོད། ’’‘‘ལུང་པའི་ཆུ་གང་དུ་རྒྱུག་པའི་ཕྱོགས་དེར་འགྲོ་ས་ཡོད་ཐག་ཆོད་རེད།
’’‘‘ལུང་པ་ཆུང་ཆུང་འདི་དྲོ་བ་ལ་ཨང་’’‘‘དཀོན་མཆོག་གསུམ་གྱི་བཀའ་དྲིན་གྱིས་ང་གཉིས་དོ་དགོང་འདིར་སླེབས་པ་རེད། ’’‘‘འདི་ནས་སོང་ན་ཡུལ་ག་འདྲ་ཞིག་ལ་སླེབས་ཀྱི་ཡོད་དམ། ’’‘‘ངས་མི་ཤེས། ’’‘‘བུ། ད་ཇ་འཁོལ་རན་འདུག དོ་དགོང་ཇ་རྒྱགས་ཚད་འཐུང་ནས་གཉིད་སྐྱིད་པོ་ཉོལ་ཨང་’’ཞེས་བུའི་མགོར་བྱིལ་བྱིལ་འགའ་བྱས་རྗེས་‘‘ཐབ་’’ནང་དུ་ལྕི་རྡོག་འགའ་བླུགས། 20‘‘ཇ་ཁོལ་སོང་། ཇ་ཁོལ་སོང་། ’’རྫ་མའི་ནང་གི་ཇ་ཁོལ་ཏེ་རླངས་པ་སྐྱ་འཕྱུར་འཕྱུར་བྱས། དབང་ཆེན་གྱིས་ཕུ་དུང་གིས་འཇུས་ཏེ་ཇ་ཐབ་ལས་ཕབས་རྗེས་ཇ་ཕུད་གནམ་ལ་གཏོར་ཏེ་རང་ཡུལ་གྱི་ཡུལ་ལྷ་གཞི་བདག་ལ་མཆོད་པར་བྱས་ཤིང་གསོལ་བ་སྨོན་ལམ་བཏབ།
དེ་ནས་ཁོ་རང་གཉིས་ཀྱི་ཕོར་པ་བླངས་ཏེ་རྩམ་པ་དང་མར་ཕྱུར་བླུགས་ནས་ཇ་བཏུང་། ནམ་ཉིན་མཚན་མང་པོ་ཇ་ཚ་པོ་ལྟ་ཅི། ཆུ་དྲོད་འཇམ་ཧུབ་གང་ཡང་འཐུང་རྒྱུ་མ་བྱུང་བས་ད་རེས་ཇ་ཚ་པོ་ཧུབ་གང་བཏུང་བ་ཙམ་གྱིས་ཀྱང་སེམས་ཉིད་སོས་པའི་སྣང་བ་བྱུང་ནས་མིག་གཉིས་ཀྱང་གསལ་དུ་སོང་། དབང་ཆེན་གྱིས་ཇའི་ཁ་རུ་ལྡིང་བའི་མར་ཁུ་ལ་ཕུ་འདེབ་བཞིན་ཧུབ་ཆེན་པོས་གང་བཏུང་ནས་‘‘ཨ་ད་’’ཞེས་ཁ་གནམ་ལ་གདང་ནས་‘‘ངའི་མི་ཚེའི་ནང་ཇ་ཞིམ་པོ་འདི་འདྲ་དེ་རིང་མ་གཏོགས་འཐུང་མྱོང་མེད། དེ་རིང་གི་ཇ་ལས་གར་བའང་འཐུང་མྱོང་མེད། ལུང་པ་འདིའི་མིང་ལ་ཇ་གར་རོང་ཞེས་འདོགས་རྒྱུ་ཡིན་དྭ་་’ཟེར། དགྲ་འདུལ་གྱིས་བསྟུད་མར་ཇ་ཕོར་པ་བཞི་ལྔ་བཏུང་རྗེས་ཁ་ལ་འགོས་པའི་རྩམ་རལ་དང་ཇ་རོ་ལག་པས་འཕྱི་བཞིན་‘‘དེ་འདྲའི་ཞིམ་པ་ལ་ཨང་’’ཟེར། མཚན་མོ་གཅན་གཟན་གྱི་འཚེ་བ་མི་ཡོང་ཆེད། ཉལ་ཁར་ཁོ་གཉིས་ཀྱིས་ཉེ་འཁོར་ནས་ལྕི་བ་མང་པོ་སྒྲུག་སྟེ་ཕྱོགས་བཞི་མེ་ཕུང་མང་པོས་བསྐོར་ཏེ་ཉལ་བས་མེ་ཡི་ཚ་དྲོད་ཀྱིས་གྲང་རེག་གི་གནོད་པ་མ་བྱུང་བར་ཕ་བུ་གཉིས་མགོ་སྔས་ལ་བཞག་པ་དང་གཉིད་ལམ་གྱི་ཞིང་ཁམས་སུ་གཤེགས། ཉིན་མ་མང་པོའི་རིང་ངལ་དུབ་ཀྱིས་མནར་བས་ཕྱི་ཉིན་གཉིད་སད་དུས་ཉི་མ་ཡང་ཉིན་དགུང་ཟིན་གྲབས་འདུག
ཉི་འོད་ཀྱིས་གཟུགས་པོ་ཚ་དྲོད་ལྷམ་མེར་འདུག་པས་ཁོ་གཉིས་ལངས་མ་འདོད་པར་གན་རྐྱལ་དུ་ཉལ་ནས་བསྡད། ་ རྔོན་ཁྱི་ལྔ་པོ་ལ་ལ་ཙོག་ནས་བསྡད། ལ་ལ་གཟུགས་པོ་ཨ་ལོང་ལྟར་གུག་21ནས་ཉལ། ལ་ལ་ས་རུ་ཛི་སྣོམ་བྱེད་བཞིན་ཕར་འགྲོ་ཚུར་འགྲོ་བྱེད་ཀྱིན་འདུགདབང་ཆེན་གྱིས་གྲིམ་རིལ་ཞིག་བྱས་ནས་‘‘ད་ལོངས། ད་ངེད་གཉིས་ཞོགས་ཇ་བཀོལ་དོ་’’ཟེར། དགྲ་འདུལ་གྱིས་‘‘ཨ་ཕ། ཏོག་ཙམ་ཉལ་སྡོད་་’ཟེར་ནས་ལངས་འདོད་མ་བྱས། དབང་ཆེན་གྱིས་‘‘འོ་ན་ཁྱོད་ཏོག་ཙམ་ཉོལ། ངས་ཇ་བསྐོལ་ཡོང་’མིཟེར། དགྲ་འདུལ་གྱིས་‘‘ཏོག་ཙམ་ཉལ་ནས་ངས་ཇ་བསྐོལ་ཡོང་།
ཕ་ཁྱོད་རང་ཉལ་ནས་སྡོད་རིམིཟེར། ‘‘འོ་ན་ངས་སྣ་ཐ་སེན་མོ་གང་འཐེན་་’ཞེས་དབང་ཆེན་མལ་ལས་ཙོག་སྟེ་སྣ་རུ་ཚུར་བླངས་ཏེ་ཁ་ཕྱེ་ནས་མིག་ཡ་བཙུམས་ཏེ་དེའི་ནང་བལྟ་ཙམ་བྱས་ནས་‘‘ཨོ། སྣ་ཐ་མང་པོ་འདུག་ག་’’ཞེས་ཆིག་ལབ་རྒྱག་བཞིན་མཐེ་བོང་གཡོན་མའི་སེན་མོའི་སྟེང་དུ་ཏོག་ཙམ་ཞིག་བླུགས་ཏེ་འཐེན་བཞིན་བསྡད། ཁོའི་པུས་མོ་གཉིས་གོང་བའི་ནང་ནས་དམར་རོང་ངེར་ཕྱིར་མངོན་པའི་སྟེང་དུའང་སྣ་ཐ་འགོས་ནས་འདུགདགྲ་འདུལ་ཅུང་ཟད་ཉལ་རྗེས་‘‘ཨ་རུ་ཡ་’མིཞེས་བྱ་རྨྱང་ཞིག་བྱས་རྗེས་མལ་ལས་ཙོག་སྟེ་ཕྱོགས་བཞིར་བལྟས་པ་ན་བསམ་ཡུལ་ལས་འདས་པའི་ངོ་མཚར་གྱི་ལྟད་མོ་མིག་གི་དགའ་སྟོན་དུ་མངོན་པ་སྟེ་གཅོང་རོང་གི་སྦུག་གི་རྫ་འདབས་ན་འབྲོང་ཁྱུ་གཅིག་བག་ཕེབས་ངང་གནས་འདུག་པས་ཁོས་དེ་ཕྱོགས་སུ་མཛུབ་མོ་བཙུགས་ཏེ་‘‘ཨ་ཕ། ཨ་ཕ། ཁྱོད་ཀྱིས་ལྟོས་དང་། འབྲོང་མ་རེད་པས་’’ཟེར། དབང་ཆེན་གྱིས་འདྲེན་བྱེད་ཀེམ་ཀེམ་དུ་གཡོ་བཞིན་དེ་ཕྱོགས་སུ་བལྟས་པས་ན་རྫ་འདབས་ཀྱི་ནག་རོག་རོག་དེ་དག་ནི་ངོ་མ་འབྲོང་རེད་འདུག་པས་‘‘ཨ། ངོ་མ་འབྲོང་རེད། ཁྱོད་ཀྱིས་རྩིས་དང་འབྲོང་ག་ཚོད་འདུག
ད་དེ་རིང་ཤ་ཞིམ་པོ་ཞིག་ཟ་རྒྱུ་ཡིན་པ་འདྲ་’’ཞེས་བཤད། 22‘‘གཅིག གཉིས། གསུམ། ’མིཞེས་རྩིས་པས་ཏག་ཏག་འབྲོང་བཅུ་གསུམ་འདུག་པས་‘‘འབྲོང་བཅུ་གསུམ་འདུག་’རིཅེས་བཤད། དེ་ནས་ཁོ་གཉིས་གཉིས་ཀ་ཉལ་འདོད་མེད་པར་མལ་ལས་ལངས་ཏེ་ཞོགས་ཇ་བསྐོལ། གྱེན་འཕུར་གཡུ་འབྲུག་ལྟ་བུའི་དུ་བ་སྔོན་པོ་དགུང་སྔོན་དུ་འཕྱུར་བ་ནི་སྐྱེ་བོའི་བསམ་ཡུལ་ལས་འདས་པའི་གཅོང་རོང་གཏིང་རིང་དེའི་ནང་དུ་ལྷག་པའི་ཕ་བུ་གཉིས་ཤི་གསོན་གྱི་དབྱེ་མཚམས་ཆོད་པར་མཚོན། ཚེ་སྲོག་གི་སྟོབས་ཤུགས་ལྡན་པའི་དུ་བའི་གཡུ་འབྲུག་དེ་མཁའ་དབྱིངས་ཀྱི་སྤྲིན་རིམ་དུ་ཟུགབུ་དགྲ་འདུལ་གྱིས་དྭངས་གཙང་ཆུ་མིག་དེ་ལས་ཆུ་རྫ་མ་གང་བླངས་ནས་རྡོ་ཕོག་གསུམ་གྱི་ཐབ་སྟེང་དུ་བཞག ཕས་ཇ་སྦར་མོ་གང་བླངས་ཏེ་བླུགས་རྗེས་གཙོད་ཀྱི་གཉའ་ལྤགས་ལས་བཟོས་པའི་ཇ་ཁུག་ནག་རིལ་དེའི་ནང་བལྟ་ཡག་བྱས་པས་ཧ་ལམ་ཇ་འདེབས་ཐེངས་བཅུ་ལྷག་ཙམ་ལས་མི་འདུག་པས་དཔྲལ་གཉེར་དམ་དུ་བསྡུས་ནས་‘‘ཨུམ’’ཞེས་མགོ་བོ་འཕྲེད་དུ་གཡུགདགྲ་འདུལ་གྱིས་‘‘ཨ་ཕ། རྗེས་མ་ངེད་གཉིས་འབྲུག་མོའི་ཐོར་ཇ་དྷིབཏུང་ན་ ’’ཞེས་ཐབ་ནང་དུ་ལྕི་བ་འདེབས་ཞོར་དུ་མགྲིན་པ་ཕའི་ཕྱོགས་སུ་གཏད་དེ་བཤད།
ཕ་དབང་ཆེན་གྱིས་བུའི་ངོ་གདོང་ལ་གཟབ་ནན་གྱིས་བལྟ་བཞིན་‘‘ཏག་ཏག་རེད། འོན་ཀྱང་འབྲུག་མོའི་ཐོར་ཇ་མང་པོ་བཏུང་ན་ཁྲག་ཁ་འཕར་གྱི་རེད། ’རིཅེས་འཛུམ་ཆུང་ཞིག་མངོན་ཏེ་ཤོད་བཞིན་བུའི་མགོ་ལ་བྱིལ་བྱིལ་བྱས། བུས་‘‘འོ་ན། དེ་རིང་ནས་བཟུང་ངས་ཇ་མི་འཐུང་། ང་ཆུ་བཏུང་ན་འགྲིག་པ་འདུག མ་གཞི་ནས་ཕྲུ་གུ་ཇ་འཐུང་མཁན་ཅི་ཡོད་’རིཟེར། དེ་ནས་ཁོ་གཉིས་མ་གྲོས་གཅིག་མཐུན་གྱིས་འབྲོང་ཁྱུའི་ཕྱོགས་སུ་བལྟས། དྷི འབྲུག་མོའི་ཐོར་ཇ། གྲོ་མའི་ཁ་ལོ་དང་འདྲ་བའི་བྱང་ཐང་གི་རི་ཇ་ཞིག23འབྲོང་ཁྱུ་དེ་ད་རེས་ཀྱི་ས་དེ་རང་དུ་གནས་འདུགཁོ་གཉིས་ཞོགས་ཟས་བཟས་རྗེས་ད་དུང་ཇ་རྫ་མ་གང་བསྐོལ་ཏེ་བཏུང་རྗེས་ཕ་དབང་ཆེན་གྱིས་‘‘ད་ངེད་གཉིས་འབྲོང་གསོད་པར་འགྲོ།
དེ་རིང་འབྲོང་ཤ་ཞིམ་པོ་ཞིག་ཟ། ད་དུང་འབྲོང་འབྲི་སྐམ་གཅིག་ཡོད་ན་དེ་བས་ཞིམ་པ་ཡོད། ’’ཅེས་བཤད་རྗེས་བོའུ་ཡི་ནང་དུ་རྫས་མདེལ་བླུགས་ཏེ་རུ་བཀར་ནས་བཞག་རྗེས་སྐེད་གྲི་དང་ཁོ་རང་གཉིས་ཀའི་གློ་གྲི་བརྡར། ཁོས་རྡོ་ལེབ་འཇམ་པོ་ཞིག་གི་སྟེང་དུ་མཆིལ་མ་བཏབ། དེའི་སྟེང་དུ་གོ་ཐལ་སྦར་མོ་གང་བླུགས་་ནས་ཉམས་འགྱུར་ལྡན་པའི་ངང་ཡུན་རིང་བརྡར་རྗེས་གྲི་སོར་མཐེ་བོང་གིས་གནན་ཙམ་བྱས་ནས་རྣོ་ཐོན་མིན་བལྟས་ཏེ་‘‘སྤུ་གྲི་དང་ཁྱད་པར་མི་འདུག’’ཟེར་ནས་ཕུ་དུང་གི་སྟེང་དུ་གཙང་མར་ཕྱིས་རྗེས་གྲི་ཤུབས་སུ་བཅུགདེ་ནས་ཁོ་གཉིས་འབྲོང་ཁྱུའི་ཕྱོགས་སུ་སོང་། དེ་སྔ་ཁོ་གཉིས་ཀྱིས་འབྲོང་མཐོང་མྱོང་བ་ཙམ་ལས་འབྲོང་གསོད་མྱོང་མེད། ལྷག་པར་དུ་བུ་དགྲ་འདུལ་གྱི་ངོས་ནས་བཤད་ན་དེ་སྔ་འབྲོང་རྒྱང་ནས་མཐོང་བ་ཙམ་ལས་ཉེ་པོ་མཐོང་མྱོང་མེད། ཁོ་གཉིས་ཀྱིས་གྲོག་ཤུར་ཞིག་གི་ནང་ནས་འཇབ་སྟེ་འབྲོང་དང་བར་ཐག་གོམ་པ་ལྔ་བརྒྱ་ཙམ་གྱི་སར་སླེབས་ཏེ་ག་ལེར་གྲོག་ཤུར་གྱི་ཁ་ནས་བལྟ་དུས་འབྲོང་རྣམས་ལ་ལ་ཉལ་ནས་འདུག ལ་ལ་ལངས་ནས་ཕར་འགྲོ་ཚུར་འོང་བྱེད་པ་ལས་རྩྭ་ཟ་མཁན་མི་འདུག་པས་བྱང་ཐང་གི་གཏམ་དཔེར་ལྟོགས་ན་ཉིན་རྩྭ་མི་ཟ་ལེ། གྲེ་སེར་འབྲོང་གི་གཤིས་ཀ།
སྐོམ་ན་ཉིན་ཆུ་མི་འཐུང་ལེ། ཁ་དཀར་རྐྱང་གི་གཤིས་ཀ་’’ཞེས་པ་དེ་ཅིས་མི་བདེན་སྙམས། བུ་དགྲ་འདུལ་གྱིས་དེ་རིང་མ་གཏོགས་འབྲོང་ཉེ་པོ་དེ་འདྲ་མཐོང་མྱོང་མེད་པས་འབྲོང་ནི་སྤྱིར་གཟུགས་དབྱིབས་གཡག་དང་འདྲ་ཡང་གཟུགས་ཕུང་གཡག་ལས་ལྡབ་གསུམ་ཙམ་གྱིས་ཆེ་བ། རྩིད་པ་བཀྲག་མདངས་ཆེ་བ། འབུར་དུ་དོན་པའི་མིག་གཉིས་ནས་ཆེས་གཏུམ་དྲག་གི་འོད་མདངས་འཚེར་གྱི་24འདུག་པས་ཁོ་ཧང་སང་ནས་ཁོག་འདར་ཡང་ཡང་ཤོར་ཡང་རང་སེམས་གནོན་གང་ཐུབ་བྱས། དེ་ནས་གྲོག་ཤུར་གྱི་ནང་དུ་མར་བསྡད་རྗེས་ཕ་དབང་ཆེན་གྱིས་སྐད་གསང་དམའ་པོའི་སྒོ་ནས་‘‘བུ། སྐྲག་གི་འདུག་གམ་’’ཞེས་དྲིས། ‘‘མི་འདུག ང་སྐྲག་གི་མི་འདུག་’’ ཅེས་མགོ་བོ་འཕྲེད་དུ་གཡུགདོན་དུ་ཁོའི་སེམས་སུ་ཡ་མཚན་པའི་འཇིགས་སྐྲག་ཧ་ཅང་ཆེན་པོ་སྐྱེས། སྤྱིར་འབྲོང་ནི་གཅན་གཟན་མིན་པས་འཇིགས་སྐྲག་སྐྱེ་དགོས་དོན་མེད་ཀྱང་འབྲོང་གི་གཟུགས་ཕུང་ཆེ་བས་ཡིན་ནམ་ཡང་ན་རྒྱུ་མཚན་གཞན་ཞིག་ཡིན་མི་ཤེས་པར་འབྲོང་འདི་དག་གིས་དུས་དེ་རིང་ངེད་ཕ་བུ་གཉིས་གསལ་ཉི་མའི་འོད་མི་མཐོང་བ་འཇིག་རྟེན་ཕྱི་མའི་ལམ་དུ་གཏོང་གི་མེད་དམ་སྙམ་ནས་སྐད་དམའ་པོས་‘‘ཨ་ཕ།
འབྲོང་ང་གཉིས་ཀྱི་ཕྱོགས་སུ་རྒྱུག་ན་ ’’དབང་ཆེན་གྱིས་བུའི་སེམས་ནང་འཇིགས་སྐྲག་སྐྱེད་པ་ཤེས་ཏེ་‘‘བུ། སྐྱོན་མེད། དང་པོ་ཁོབ་སྡུག་དྷིདེ་གསོད་དགོས་’’ཟེར་ནས་ག་ལེར་གྲོག་ཤུར་དེའི་ཁ་ནས་བལྟས་ཏེ་‘‘ངས་དེ་རིང་ཁོབ་སྡུག་དེ་ཁོབ་གང་གིས་ལངས་རྒྱུ་མེད་པར་བཟོ་ངེས་ཡིན། ཁྱོད་ཀྱིས་ལྟད་མོ་ལྟོས་ཨང་། གལ་སྲིད་མདེའུ་གཅིག་གིས་གསོད་མ་ཐུབ་ན་ཁོབ་སྡུག་དེ་ང་གཉིས་ཀྱི་སྟེང་དུ་རྒྱུག་ཡོང་གི་རེད། འབྲོང་ཚུར་རྒྱུག་བྱུང་ན་ངེས་པར་དུ་གཡས་གཡོན་ཕྱོགས་གང་རུང་དུ་འཕྲེད་ཀྱིས་བྲོས་དགོས་པ་ལས་འབྲོང་གི་མདུན་ནས་ཐད་ཀར་བྲོས་མི་རུང་། དེ་ལྟར་བྱས་ན་འབྲོང་གིས་རྡུང་ནས་གསོད་ཀྱི་རེད་’’ཅེས་ནན་བཤད་བྱས། ‘‘ཡ་ཡ་’’ཞེས་བུས་མགོ་བོ་ལྕོག་ཙམ་བྱས། ‘‘སེམས་འཚབ་མ་བྱེད། ངེས་པར་དུ་འཕྲེད་དུ་བྲོས་ཨང་།
’’‘‘ཤེས་སོང་། མེ་མདའ་བརྒྱབ་རྗེས་འདི་རུ་གབ་ན་འགྲིག་གི་མ་རེད་(ཉེ ཁོབ་སྡུག འབྲོང་རྒན་ལ་ཟེར། 25དམ།་ ’‘‘ཁོབ་གང་གིས་གསོད་མ་ཐུབ་ན་རྨིག་པས་བརྫིས་ཏེ་ཤ་ཕྱེ་བཟོ་གི་རེད། འབྲོང་རྨས་མ་ལས་ངར་བའི་སེམས་ཅན་མེད་’’ཅེས་ཡང་བསྐྱར་ནན་བཤད་བྱས། དེ་ནས་བུ་དགྲ་འདུལ་གྱིས་ཕའི་སྐེད་གྲི་ལག་ཏུ་བཟུང་། ཕས་མེ་མདའ་ཡི་སྦི་སྡིར་མེ་སྦར་ནས་མགོ་བོ་གྲོག་ཤུར་གྱི་ཁ་ལས་དོན་ཏེ་མེ་མདའ་གཟེས། སྐབས་དེར་རླུང་གྲང་ཤུར་ཤུར་ཞིག་མདུན་ཕྱོགས་ནས་བརྒྱབ་ཡོང་གི་འདུག་པས་འབྲོང་གིས་སྦི་སྡིའི་རྫས་དྲི་མ་ཚོར་བས་སྔར་བཞིན་བག་ཕེབས་ངང་གནས་འདུག ད་རེས་ཀྱི་ཁོབ་སྡུག་དེའི་གཞོགས་གཡོན་ཕྱོགས་ཁོ་གཉིས་ཀྱི་ཕྱོགས་སུ་གཏད་དེ་ལངས་ནས་འདུག
དབང་ཆེན་གྱིས་བུའི་ངོ་གདོང་ལ་བལྟས་ཏེ་མགོ་བོ་ལྕོག་ཙམ་བྱས་པ་ནི་ད་རེས་ཀྱི་སྐད་ཆ་དེ་དག་ཡང་བསྐྱར་ནན་བསྐུལ་བྱེད་པ་རེད། དེའི་སྐབས་བུ་དགྲ་འདུལ་གྱི་སེམས་སུ་རང་ཡུལ་གྱི་རྒྱབ་རི་དྲན་ཏེ་སྙིང་ཁོང་རུས་པའི་གཏིང་ནས་གསོལ་བ་སྨོན་ལམ་བཏབ། དབང་ཆེན་གྱིས་ཁོབ་སྡུག་དེའི་སྙིང་གི་ཐད་དུ་གཟེས་ཏེ་མེ་མདའི་སྐམ་པ་ག་ལེར་གནན། ‘‘ཏྭ་མི’ཞེས་མེ་མདའི་ཁ་གྲགས་པ་དང་འབྲོང་དེའི་དཔུང་པ་གཡོན་མར་ཕོག་སྟེ་ཁོག་སྟོད་ཀྱི་གཡོན་ཕྱོགས་ས་རུ་འགྱེལ་གྲབས་བྱས་རྗེས་སླར་ཡར་ལངས་ཏེ་ན་ཟུག་བཟོད་མི་ཐུབ་པ་ལྟར་མགོ་བོ་སྨད་དེ་གཡུག་བཞིན་སྣ་གཉེར་གཉེར་འགའ་བྱས་རྗེས་རྔ་མ་དགུང་དུ་འཕྱར་ཞིང་ལྕེ་དམར་པོ་འདོམ་པ་གང་བསྣར་ནས་མེ་མདའི་སྐད་གྲགས་འོང་སའི་ཕྱོགས་སུ་བལྟས་ཏེ་རང་ཉིད་ལ་གནོད་པར་བྱེད་མཁན་གྱི་དགྲ་བོ་དེ་འཚོལ་བཞིན་འདུགདབང་ཆེན་གྱིས་སླར་ཡང་མེ་མདར་རྫས་མདེའུ་བླུགས་ཏེ་སྦི་སྡིའི་སྣེ་མོར་ཕུ་འགའ་བརྒྱབ་པ་དང་ས་སྟེང་དུ་བརྡར་ཙམ་བྱས་པས་དུ་བ་སྔོ་ལྷོག་ཏུ་འཕྱུར་བཞིན་འདུག་པས་ཁོས་མེ་མདའི་རུ་གད་པའི་སྟེང་དུ་བཙུགས་ཏེ་ད་ཐེངས་མེ་26མདའ་ཁོབ་གང་གིས་ལངས་རྒྱུ་མེད་པ་བཟོ་དགོས་སྙམ་ནས་ག་ལེར་མགོ་ཡར་གད་པའི་སྟེང་ནས་དོན་པ་དང་འབྲོང་རྨས་མ་དེས་མཐོང་སྟེ་སྨྱོ་བ་ལྟར་ཁོ་གཉིས་ཀྱི་ཕྱོགས་སུ་རྒྱུག་བྱུང་། བྱང་རིགས་ཀྱི་རྔོན་པའི་ལོ་རྒྱུས་ཐོག་འབྲོང་རྒོད་རྨས་མའི་རྣོ་ངར་གྱི་རྭ་ཅོ་དང་། ཤུགས་དྲག་ཆེ་བའི་རྨིག་པ། ཙུབ་ལ་ཚ་དྲོད་ཆེ་བའི་ལྕེ་ཡི་འོག་ཏུ་རྐྱེན་ལམ་དུ་སོང་བའི་རྔོན་པ་བགྲངས་ཀྱིས་མི་ལངས། ད་ལྟ་ཕ་བུ་གཉིས་འཆི་གསོན་ཆགས་འཇིག་ལ་ཐུག་པའི་དུས་དེར་ཁོ་གཉིས་གཅིག་གིས་མེ་མདའ་ཁྱེར། གཅིག་གིས་གྲི་ཁྱེར་ཏེ་རླུང་ནག་འཚུབ་མ་ཞིག་དང་འདྲ་བར་མདུན་ཕྱོགས་སུ་རྒྱུག་འོང་བའི་འབྲོང་རྒོད་དེའི་མདུན་ནས་འཕྲེད་བཅད་དེ་བྱང་ཕྱོགས་སུ་བྲོས། འབྲོང་རྒོད་དེའི་མགྱོགས་ཚད་ནི་རླུང་ལྟར་མྱུར་བ་སྟེ་དེའི་མཆོངས་ཐེངས་རེར་མིའི་གོམ་པ་བཅོ་ལྔ་ཙམ་ཡོད་སྟབས་འབྲོང་རྒོད་དེས་བུ་དགྲ་འདུལ་གྱི་རྗེས་ཟིན་ཏེ་རྭ་གཡུག་གཅིག་གིས་བུ་དགྲ་འདུལ་གྱི་སྐེད་རགས་རྭ་རྩེར་བཟུང་ནས་རྐང་པ་ས་ལ་འདྲུད་ཀྱིན་རང་ཉིད་ལ་རྒྱལ་ཁ་ཐོབ་པའི་ཚུལ་ལྟར་ཕར་འགྲོ་ཚུར་འགྲོ་བྱས།
ཕ་དབང་ཆེན་སེམས་འཚབ་ལངས་ཏེ་ད་རེས་རང་གི་སྙིང་ལྟར་གཅེས་པའི་བུའི་སྲོག་ཤོར་སོང་སྙམ་ནས་མིག་གི་མཆི་ཞག་གིས་འདྲེན་བྱེད་ཀྱི་མཐོང་ལམ་བཀགདེ་མར་ཨམ་གཙིགས་བསྡམ་ནས་མེ་མདའ་ཡར་བཏེགས་ཏེ་འབྲོང་ལ་རྒྱག་པར་བརྩམས་ཀྱང་ལག་ཟུང་འཇག་སྐྱ་རླུང་གིས་སྐྱོད་པ་ལྟར་འདར་བས་སྟབས་མི་ལེགས་པར་འབྲོང་གསོད་རྒྱུ་ཕར་ཞོག་བུ་བསད་ན་མི་འོས་བསམ་ནས་མེ་མདའི་སྐམ་པ་གནན་མ་ནུས། སྐབས་དེར་བུ་དགྲ་འདུལ་ནི་འབྲོང་རྒོད་དེའི་རྭ་རྩེ་ལས་དཔྱང་སྟེ་རྐང་པ་གཉིས་འབྲོང་གི་འགྲམ་པ་གཡོན་མའི་འཁྲིས་ལས་ཐུར་དུ་དཔྱང་ནས་བྱ་དཀའ་བྱེད་གཏད་དུ་གྱུར་ནས་‘‘ཨ་ཕ་་་་་་་ང ་་་་་་ང ་་་་་་ཤི་་་་་་་རན་སོང་’’27ཞེས་ངུ་ངག་གིས་འོ་དོད་འབོད་ཀྱིན་འདུག འོན་ཀྱང་ཁོའི་ལག་ནང་གི་སྐྱེད་གྲི་དེ་ལྷན་སྐྱེས་ཀྱི་དངོས་པོ་ཇི་བཞིན་ད་དུང་ལག་ནང་དུ་བཟུང་ནས་འདུག‘‘བུ་་་་་་་ངའི་བུ་་་་་་་འབྲོང་དེའི་མིག་ལ་ མིག་ལ་གྲི་ཚུགས་’རིཞེས་འབོད་པ་ལས་འབྲོང་དང་ཉེ་བར་བཅར་མ་ནུས། འབྲོང་རྒོད་རྨས་མ་ངར་མ་དེས་བུ་རྭ་རྩེར་བཟུང་བས་མི་ཚད་ཕ་ཡང་འཆམ་ལ་འབེབས་དགོས་སྙམ་པའི་ང་རྒྱལ་གྱིས་མིག་འབུར་ཚུགས་ཀྱིས་དབང་ཆེན་གྱི་ཕྱོགས་སུ་བལྟས་ཏེ་ལག་པ་གཡོན་མ་འཐེང་བཞིན་དབང་ཆེན་གྱི་ཕྱོགས་སུ་ཡོང་གི་འདུགཚུལ་དེ་མཐོང་བས་དབང་ཆེན་ཁོང་ཁྲོའི་མེ་ལྕེ་རབ་ཏུ་འབར་ནས་ཉི་མ་དེ་རིང་འབྲོང་རྒོད་འདི་གསོད་མ་ཐུབ་ན་ངའི་སྙིང་གི་བུ་ཆུང་འདིའི་སྲོག་ཤོར་སོང་སྙམ་ནས་དེ་མར་སར་ཉལ་ཏེ་མེ་མདའི་རུ་ས་ལ་བཙུགས་ཏེ་གཟེས། ད་གཟོད་ཁོ་གཉིས་དབར་གྱི་བར་ཐག་ད་གིན་ལས་ཀྱང་ཉེ་བ་ཡོད་པས་བུས་ཕར་བལྟས་པ་ན་རང་གི་ཕས་རང་གི་ཕྱོགས་སུ་མེ་མདའ་གཟེས་ཏེ་སྦི་སྡིའི་མེ་སྟག་དམར་འཚུབ་བེར་འཕྱུར་ཞིང་མེ་མདའི་ཁ་ནག་རོག་གེར་རང་གི་ཕྱོགས་སུ་གཏད་ཡོད་པས་དངངས་སྐྲག་ཆེན་པོ་བསྐྱེད་དེ་‘‘ཨ་ཕ་་་་་་་མེ ་་་་་་མེ་མདའ་མ་རྒྱག་ ང་གསོད་ཀྱི་རེད་’རིཅེས་ངུ་འབོད་བྱས། དབང་ཆེན་གྱིས་ཀྱང་དེ་ཕྱོགས་སུ་གཟེས་པ་ཙམ་ལས་དོན་དུ་འབྲོང་རྒོད་དེ་རང་སར་མི་ལངས་པར་ལག་པ་འཐེང་གིན་ཁོའི་ཕྱོགས་སུ་ཡོང་གི་ཡོད་པས་རང་གི་བུའི་བདེ་འཇགས་ལ་བསམ་ནས་མེ་མདའི་སྐམ་པ་གནན་མ་ནུས་པར་སྙིངཁོང་རུས་པའི་གཏིང་ནས་བླ་མ་ཡི་དམ་དཀོན་མཆོག་གསུམ་ལ་གསོལ་བ་འདེབས་ཀྱིན་བསྡད། ཇི་ལྟར་སྒུག་ཀྱང་འབྲོང་རྒོད་དེ་སེ་གོལ་ཏོག་ཡུན་ཙམ་ཡང་མི་སྡོད་པར་སྐབས་རེ་ལྕེ་རིང་པོ་བསྣར་ཏེ་ཕར་འགྲོ་ཚུར་འགྲོ་བྱེད་པ་དང་སྐབས་རེ་རྐང་ལག་ས་ལ་འདྲུད་ཀྱིན་ཁོའི་ཕྱོགས་སུ་ཡོང་བ་ནི་ཁྱོད་ཀྱི་བུ་ངའི་ལག་འོག་ཏུ་ཚུད་28ཟིན་པས་ཁྱོད་ཀྱིས་ད་དུང་མེ་མདའ་རྒྱག་ནུས་སམ་ཞེས་ཁོ་ལ་རྒྱལ་ཕམ་གྱི་འགྲན་རྩོད་བྱེད་པ་དང་མཚུངས། འབྲོང་གི་གམ་དུ་བཅར་ཐུབ་ན་མེ་མདའ་རྒྱག་རྒྱུར་འགོག་རྐྱེན་མེད་ཀྱང་འབྲོང་རྒོད་ངར་མ་དེས་རང་ཉིད་གསོད་རྒྱུ་གཏན་འཁེལ། འགྱང་ས་ནས་མེ་མདའ་བརྒྱབ་ན་འབྲོང་གསོད་ཐུབ་རྒྱུ་ཕར་བཞག་རང་གི་བུ་ལ་ཡང་ཉེན་ཁ་ཡོད་པས་‘‘བུ་་་་་་་དགྲ་འདུལ་་ འབྲོང་གི་གཉའ་ལ་གྲི་ རྒྱོབ་’’ཅེས་བོས། ‘‘ཨ་་་་་་་ཕ ་་་་་་མེ་མདའ་་ ་་ མ་རྒྱག’’‘‘འབྲོང་གི་རྩིབ་གསེང་ལ་གྲི་རྒྱོབ།
’’‘‘ཨ་་་་་་་ཨ་ཕ་་་་་་་ང་གསོད་པཱ་ མེ་མདའ་མ་རྒྱག’’‘‘གྲི་རྒྱོབ་ འབྲོང་ལ་གྲི་རྒྱོབ། ’’‘‘ཨ་ཕ་་་་་་་ངའི་རྒྱུ་མ་ཆད་ཉེན་འདུག་་་་་་་ཨརུ ་་་་་་’’ཕན་ཚུན་བར་ཐག་འགྱང་པོ་མེད་ཀྱང་སེམས་འཚབ་དང་དངངས་སྐྲག་གི་དབང་གིས་གཅིག་གི་སྐད་ཆ་གཅིག་གིས་མི་ཐོས། དེའི་ཚེ་དབང་ཆེན་གྱི་བསམ་པར་འབྲོང་གི་ཁོག་སྨད་ལ་མེ་མདའ་བརྒྱབ་ན་དེས་འཕག་འཚག་བརྒྱབ་ནས་བུ་ཤ་ཐོར་རུས་ཐོར་དུ་གཏོང་རྒྱུ་རེད། འོན་ཀྱང་འབྲོང་གི་སྙིང་གི་ཐད་ལ་གཟེས་ཏེ་བརྒྱབ་ན་བུ་གསོད་ཉེན་འདུག འདི་ལྟར་སྒུག་དྲགས་ན་བུའི་སྐེད་པ་ཆད་པའི་ཉེན་ཁ་ཡོད་པས་ད་འདི་འོ་སྙམ་པའི་ཐབས་ཤིག་མ་རྙེད། རང་ཉིད་ཕ་བུ་གཉིས་ཁྱིམ་ཁྲ་མོ་མི་ལག་ཏུ་ཤོར་ནས་རང་ཡུལ་རྒྱབ་ཏུ་བསྐྱུར། གཞན་ཡུལ་པང་དུ་བླངས་ཏེ་དཀའ་བ་མང་པོ་སྤྱད་ནས་འདིར་སླེབས་ཀྱང་། ད་གཟོད་སྙིང་ལྟར་གཅེས་པའི་བུ་འདི་ཡང་འབྲོང་གི་རྭ་རྩེར་འཁོན་པ་ནི་ངའི་སྐྱེ་བ་སྔོན་མར་ལས་ངན་ཅི་ཞིག་བྱས་པའི་རྣམ་སྨིན་ཡིན་ནམ་སྙམ་ནས་སེམས་ནང་མི་བསམ་དགུ་བསམ་བསམ། དེ་ནས་དབང་ཆེན་ཡར་ལངས་ཏེ་‘‘བུ་ འབྲོང་ལ་གྲི་རྒྱོབ། གྲི་རྒྱོབ།
’’ཅེས་སྐད་ཤུགས་ཆེན་པོས་ལན་མང་བོས་པ་བུས་ཐོས་ཏེ་ལག་གཡོན་མས་29འབྲོང་རྭའི་རྩེ་མོ་ནས་འཇུས་ནས་འབྲོང་གི་མིག་གཡས་པར་གྲི་བཙུགས་པ་ན་འབྲོང་དེ་ན་ཟུག་མ་བཟོད་པར་འཕག་འཚག་ཤུགས་ཆེན་བརྒྱབ་པས་རྭ་རྩེའི་སྟེང་གི་དགྲ་འདུལ་ཕར་གཡུག་ཚུར་གཡུག་གིས་འབྲོང་མགོའི་སྟེང་དུ་མུན་པ་རུབ་རུབ་དང་ཉི་མ་ཤར་ཤར་བརྡབ་ཀྱང་ད་གཟོད་ཁོ་ཡང་སྙིང་སྟོབས་ཆེ་རུ་སོང་སྟེ་འབྲོང་གི་མིག་གཉིས་ཀ་འདྲུ་ཐུབ་ན་ཚེ་སྲོག་ཐར་པའི་ལམ་ཞིག་ཡོད་སྙམ་ནས་ལག་གཡོན་མས་འཇུས་པའི་རྭ་རྩེ་ལྷོད་དུ་མ་བཏང་བར་དམ་པོར་འཇུས་ནས་ཐུར་དུ་དཔྱང་བའི་གཟུགས་པོའི་ལྗིད་ཚད་ཡང་དུ་གཏོང་གང་ཐུབ་ཀྱིས་གོ་སྐབས་ཤིག་རྙེད་པ་དང་དེ་འཕྲལ་འབྲོང་རྒོད་ཀྱི་མིག་གཡོན་མར་གྲི་གཅིག་བཙུགས། འབྲོང་རྒོད་དེ་ན་ཟུག་མ་བཟོད་པར་ས་མཆོངས་གནམ་མཆོངས་བྱས་པས་ཏོག་ཙམ་མ་གཏོགས་ཁོའི་རྒྱུ་མ་ཡང་ཆད་ལ་ཁད་བྱས། དབང་ཆེན་གྱིས་ཚུལ་དེ་དག་མཐོང་བས་ཞེ་སྡང་གིས་ཨམ་གཙིགས་བསྡམ་ནས་མས་མཆུ་ནས་ཁྲག་དམར་དོན་པ་དང་། ད་ཐེངས་བུའི་རྒྱུ་མ་བཅད་མེད་དམ་སྐེད་ཚིགས་བཅག་མེད་དམ་སྙམ་པའི་དངངས་སྐྲག་ཇེ་ཆེར་ཇེ་ཆེར་སྐྱེད་དེ་མེ་མདའི་སྐམ་པ་གནན་གྲབས་གནན་གྲབས་ཐེངས་མང་བྱས་ཀྱང་འབྲོང་དེ་འཕག་འཚག་རྒྱག་བཞིན་ཡོད་པས་མེ་མདའ་རྒྱག་མ་ནུས། འབྲོང་རྒོད་དེའི་མིག་འབྲས་གཉིས་ཀ་མིག་ཀོང་གི་ཕྱི་རུ་དོན་ཏེ་ཐུར་དུ་དཔྱང་པ་དང་ཁྲག་དམར་འཕྱུར་འཕྱུར་དུ་དོན་གྱི་ཡོད་པས་ད་གཟོད་ཁོ་ཇི་ལྟར་གཏུམ་དྲག་ཆེ་ཡང་འཇིག་རྟེན་མཐོང་བའི་མིག་མེད་པས་རང་ཉིད་ཀྱི་ཚེ་སྲོག་ཐར་སོང་སྙམ་ནས་ནུས་ཤུགས་ཡོད་དགུ་བཏོན་ཏེ་གཟུགས་པོ་གཡས་ཕྱོགས་སུ་བསྐོར་ནས་རྭ་ཅེར་འཁོན་པའི་སྐེད་རགས་ཀྱི་སྟེང་དུ་གྲི་ཞིག་གཡུག་པས་དེ་མར་ས་རུ་ལྷུང་པ་དང་‘‘ཨ་ཕ་ད་རི’ཞེས་ངུ་འབོད་དང་བཅས་རྒྱུག་སྟེ་ཕ་ཡི་བྲང་ལ་འཁྱུད། རེ་ཞིག་ཁོ་རང་གཉིས་ཀ་ཁ་ནས་སྐད་ཆ་ཚིག་གཅིག་ཀྱང་མ་ཐོན་པར་གཅིག་གིས་གཅིག་ལ་འཁྱུད་དེ་ངུ་བཞིན་རང་སར་གནས། 30ཡུན་རིང་སོང་རྗེས་ཕ་དབང་ཆེན་གྱིས་བུའི་ངོ་གདོང་ལ་བྱིལ་བྱིལ་བྱེད་བཞིན་‘‘ཁྱོད་ཀྱི་གཟུགས་པོར་སྐྱོན་བྱས་མ་བྱུང་ངམ་’’ཞེས་དྲིས་ཏེ་མགོ་ནས་མཇུག་བར་ཡང་ཡང་བལྟས། ‘‘ང་སྐྱོན་མི་འདུག ཨ་ཕ། ཁྱོད་ཀྱིས་ལྟོས་དང་’’ཞེས་བུ་དགྲ་འདུལ་གྱི་ངོ་གདོང་ལས་འཛུམ་ཞིག་ཤར།
ད་གཟོད་ཁོ་གཉིས་སེམས་ལྷིང་འཇགས་བྱུང་ནས་འབྲོང་རྒོད་དེ་ད་དུང་གསོད་མ་ཐུབ་པར་གསོན་པོ་ཡིན་པ་ཡིད་ལ་དྲན་ཏེ་བལྟས་པས་ན་འབྲོང་རྒོད་དེ་མིག་འབྲས་གཉིས་ཀ་མེད་པར་དམུས་ལོང་དུ་གྱུར་སྟབས་ཕྱོགས་ངེས་མེད་ཀྱིས་སྐོར་བ་བསྐོར་གིན་བསྡད་འདུག‘‘ཨ་ཕ། ངས་ཁོའི་མིག་གཉིས་ཀ་དྲུས་ཟིན་པས་ད་ཁོས་གང་ཡང་མཐོང་གི་མ་རེད་’’ཅེས་དགྲ་འདུལ་གྱིས་སྤོབས་སེམས་ཆེན་པོས་བཤད། ‘‘རེད་རེད། ཁྱོད་ཀྱིས་གྲི་བཙུགས་ཏེ་མིག་འབྲས་གཉིས་ཀ་བཏོན་པ་ངས་མཐོང་བྱུང་། ཕོ་ཁྱོ་ག དེ་རིང་ངའི་བུ་འདི་ཕོ་ཁྱོ་ག་རང་རེད། ལྟེ་ཐག་བཅད་པ་ལ་བཅད་རིན་འདུག་’མིཅེས་བསྔགས་བརྗོད་བྱས། ‘‘ཁོབ་སྡུག་དེའི་སྡུག་མིག་གཉིས་ཀ་འདྲུ་མ་ཐུབ་ན་ང་དེའི་རྭ་རྩེ་ལས་ཐར་ས་མ་རེད་’’ཅེས་བཤད།་ ‘‘དེ་རང་རེད། ཨ་ཕས་མེ་མདའ་ག་ཚོད་གཟེས་ཀྱང་སྐམ་པ་གནན་ནུས་ཀྱི་མིན་འདུག
ད་འགྲིག་སོང་ཕོ་རབ་’’ཅེས་བཤད་རྗེས་དབང་ཆེན་གྱིས་མེ་མདའ་ཡར་བླངས་ཏེ་‘‘ད་ཁོ་ད་དུང་གྱོང་པོ་ཨེ་འདུག་ངས་བལྟ་དགོས་’’ཟེར་ནས་གོམ་ཞེང་ཆེན་པོས་འབྲོང་རྒོད་དམུས་ལོང་དེའི་གམ་དུ་བཅར། འབྲོང་དེའི་མིག་གིས་གང་ཡང་མི་མཐོང་ཡང་རི་དྭགས་ལ་ཡོད་པའི་དམིགས་གསལ་གྱི་སྣ་ཤེས་ཀྱིས་གམ་དུ་མི་ཞིག་ཡོད་པའི་ཚོར་སྣང་བྱུང་ནས་ཞེ་སྡང་གི་ལྕེ་བསྣར་ཞིང་རྭ་གཡུག་རྒྱམི་བཞིན་སྨྱོ་བ་ལྟར་སྐོར་བ་རྒྱག་གིན་ཕར་རྒྱུག་ཚུར་རྒྱུག་བྱེད་ཀྱི་འདུག31དབང་ཆེན་གྱིས་རྡོ་ཕུག་རོན་ཙམ་ཞིག་སྒྲུག་ནས་རྭ་ཅོར་གཟེས་ཏེ་བརྒྱབ་པས་རྭ་ཅོ་ལས་མེ་སྟག་ཁྲ་ལྟེམ་ལྷོམ་ཤར་བ་དང་འབྲོང་རྒོད་དེ་སྔར་བས་ངར་བར་གྱུར་ནས་གང་བྱུང་འཕག་འཚག་བརྒྱབ་པས་ཀོང་དོང་ཞིག་གི་ནང་དུ་ལག་སུག་གཉིས་ཤོར་ཏེ་རང་དབང་མེད་པར་མགོ་རྟིང་ལོག་སྟེ་རེ་ཞིག་སུག་བཞི་ཐག་པས་དམ་པོར་བཀྱིག་པ་ལྟར་རང་ཚུགས་སུ་ལངས་མི་ཐུབ་པར་འཕག་འཚག་རྒྱགགིན་རྭ་ཅོ་གཉིས་ཀྱིས་བརྐོས་པའི་གད་པའི་ས་ནག་གནམ་ལ་གཏོར་ཀྱིན་འདུགདགྲ་འདུལ་ད་རེས་བསམ་ཡུལ་ལས་འདས་པའི་བར་ཆད་དེའི་དབང་གིས་འབྲོང་དང་ཐག་ཉེར་བཅར་མི་ནུས་པར་འགྱང་ས་ནས་བལྟས་ཏེ་‘‘ཨ་ཕ་ད་མེ་མདའ་རྒྱོབ། ད་གསོད་ཅིག་’’ཅེས་སྐད་རྒྱག་བཞིན་འདུགདབང་ཆེན་གྱིས་ཡང་རྡོ་མི་མགོ་ཙམ་ཞིག་སྒྲུག་སྟེ་ཀོང་དོང་གི་ནང་དུ་ད་དུང་ལངས་མ་ཐུབ་པར་འཕག་འཚག་རྒྱག་བཞིན་པའི་འབྲོང་དེའི་མགོ་ལ་བརྒྱབ་པས་འབྲོང་དེ་ན་ཟུག་མ་བཟོད་པར་འཕག་འཚག་ཤུགས་ཆེན་པོ་ཐེངས་ཁ་ཤས་བརྒྱབ་པས་ཨ་ལོག་ཐེབས་ཏེ་ད་གཟོད་ཡར་ལངས་ཐུབ་ཙམ་བྱུང་ནས་གཟུགས་པོའི་ཚུགས་ཀ་མི་བརྟན་པར་འདར་འཁྲུག་འཁྲུག་གིས་ཕྱོགས་ངེས་མེད་ཀྱིས་སྐོར་བ་བསྐོར་བཞིན་རྔ་མ་དགུང་ལ་འཕྱར། དབང་ཆེན་དེ་མར་ཕར་ཙམ་བྲོས་ཏེ་མེ་མདའི་སྦི་སྡིའི་སྣེ་མོར་མེ་ལྕགས་ཀྱིས་མེ་སྒྲོན་ཏེ་འབྲོང་དང་ཉེ་བར་བཅར་ནས་སྙིང་ཁར་གཟེས་ཏེ་‘‘ཏྭ་’རིཞེས་མེ་མདའི་སྐད་གྲགས་པ་དང་དུས་མཉམ་འབྲོང་རྒོད་དེ་རི་ཉིལ་བ་ལྟར་ས་རུ་འགྱེལ་བྱུང་བས་ཏོག་ཙམ་མ་གཏོགས་ཁོ་རང་ཡང་དེའི་འོག་ཏུ་གནན། དགྲ་འདུལ་གྱིས་‘‘ཨ་ཕ། འབྲོང་ཤི་འདུག་གམ་’’ཞེས་ད་དུང་རང་སར་ལངས་པ་ལས་གམ་དུ་བཅར་མ་ནུས། ‘‘ཤི་འདུག ངས་སྙིང་ལ་བརྒྱབ་པ་ཡིན། ཤོག་ཤོག་’’ ཅེས་དགྲ་འདུལ་གྱི་ཕྱོགས་སུ་ལག་གཡུག་བརྒྱབ་པས་དགྲ་འདུལ་གཞི་ནས་ག་ལེར་ཚུར་32ཡོང་ཡང་སེམས་ནང་དུ་ད་དུང་འབྲོང་དེ་མ་ཤི་བར་རྒྱལ་བ་ལས་སངས་ནས་སྲོག་ཉེན་ལ་ཐུག་པའི་ཆགས་འཇིག་སློང་མི་ཡོང་ངམ་སྙམ། དབང་ཆེན་གྱིས་མེ་མདའི་རུ་འབྲོང་རོའི་སྟེང་གང་སར་བཙུགས་ཀྱང་འཕག་འཚག་རྒྱག་གི་མི་འདུག་པས་ད་ནི་འཇིག་རྟེན་ཕྱི་མའི་ལམ་དུ་བརྫངས་ཟིན་ནོ་བསམ་ནས་མེ་མདའི་མཆུ་འབྲོང་རྒོད་ཀྱི་སྙིང་ཁའི་རྨ་ཁར་གཏད་དེ།
‘‘རྔོན་པ་ཤ་ཟན་གྱིས་ཤ་ཟ། གཟེ་མོ་ཁྲག་འཐུང་གིས་ཁྲག་འཐུང་’’ཞེས་རི་ལུང་བྲག་ཅ་འཁོར་བའི་སྐད་བརྒྱབ། བུ་དགྲ་འདུལ་ཡང་དགའ་དྲགས་ནས་‘‘ལྷ་རྒྱལ་ལོ། ལྷ་རྒྱལ་ལོ་རི’ཞེས་དགའ་འབོད་བྱེད་ཀྱིན་དགའ་མཆོང་བརྒྱབ་ནས་སྐེད་རགས་མེད་པའི་སློག་པ་ལྷོབ་གྱོན་བྱས་པ་དེ་ལྷབ་ལྷབ་ཏུ་གཡུགདགྲ་འདུལ་གྱིས་དུམ་བུར་བཏུབ་པའི་སྐེད་རགས་ཡར་བསྒྲུགས་ནས་མདུད་པས་མཐུད་དེ་སྐེད་རགས་དམ་པར་བཅིངས། དབང་ཆེན་གྱིས་བུའི་ལག་ཏུ་ཡོད་པའི་སྐེད་གྲི་ཚུར་བླངས་ཏེ་འབྲོང་གི་རྔ་མ་བཅད་ཏེ་རྭ་ཅོའི་རྩེར་བསྐོན་ནས། དུར་དུར་དུར། བུ་རྟ་གཉིས་ཀྱི་དམུ་གབ། དགྲ་འབྲོང་གཉིས་ཀྱི་མགོ་ལ་ཁོབ། མེཅེས་བྱང་རིགས་རྔོན་པས་རི་དྭགས་བསད་རྗེས་ངེས་པར་དམོད་པའི་དམོད་ཚིག་དེ་དག་བོར་རྗེས་ཡང་མེ་མདའི་ཁ་མདེའུ་ཁུང་ལ་གཏད་དེ། རྒྱུ་མའི་བྱིའུ་ཚང་གི་མདའ་ལོན།
དུསྟེསྐབྱཱལྡདོནབསོདསྦྲིའི་སེརྙིས་༷ས་དེ་བསད་ནས་རངདང3་ ང་གཱ་བཞོན་རྟ་གཉིརྙིམིམཐོཇུབ་སྦོདཔཏྲེ་སྡོསྣ་། གབ་—་ཞྭ་ ་ ་་དགྲ་དང་འ ང་ག—ས་—་མགོ་ལ་བཀབ་ནས་རང་གིསམ ང་ཞིང་གཞན་—ས་རང་ ་མ3ཊྭཱཾ་བའ་དཔུང་པའི་ཉག་ཉག་གི་ཤ་ལོན། དྷིཞེས་ཡང་ཡང་བཤད་རྗེས་དེ་རིང་སྔ་དྲོ་བརྡར་བའི་སྐེད་གྲི་དང་གློ་གྲི་ལག་ཏུ་བཟུང་ནས། བརྡར་ལོ། བརྡར་ལོ། བརྡར་ལོ། རྫ་རག་དཀར་འདྲ་བའི་གཡས་ཟུར། གངས་ནུ་མ་འདྲ་བའི་གཡོན་ཟུར། འདྲོགས་འདོད་ཅན་གྱི་རྒྱ་རི་སྒྱིད་སངས་། བརྡར་ལོ།
བརྡར་ལོ། ②ཞེས་རྡོ་ལེབ་གཅིག་ལ་མཆིལ་མ་བཏབས་ནས་མཚོན་བྱེད་རང་བཞིན་གྱིས་གྲི་བརྡར་ནས་འབྲོང་བཤའ་འགོ་བརྩམས། རྔོན་ཁྱི་ལྔ་པོ་མཇུག་མ་ཨ་ལོང་ལྟར་འཁྱིལ་ཏེ་ཡང་ཤ་དོད་པོའི་སྒོ་ནས་ཉེ་འཁོར་དུ་ཕར་རྒྱུག་ཚུར་རྒྱུག་གིས་ཁྲག་དྲི་བྲོ་བ་ཙམ་གྱིས་ཡིད་ཚིམ་པའི་རྣམ་འགྱུར་ཅི་ཡང་བསྟན། འབྲོང་ཁྱུ་དེ་ད་གིན་གྱི་ས་ནས་འདྲོག་སྟེ་ལུང་པའི་མདོ་ན་རང་གི་རིགས་ཀྱི་འགྲོ་འདྲེན་སྤུན་ཟླ་གཅིག་གི་སྲོག་དགྲ་ལག་ཏུ་ཤོར་བར་ཡིད་གདུང་བའི་མྱ་ངན་ཞུ་བ་ལྟར་རྩྭ་མི་ཟ་བར་ལངས་ནས་འདུགདེ་ནས་བུ་དགྲ་འདུལ་སོང་ནས་ཁོ་གཉིས་ཀྱི་མཁོ་བྱེད་རྣམས་ཁུར་འོང་།་ རྙི་ཏྟྭཾ་་བྱེ་༵། ག་སྟེ་རྡོ་ཕོག་གསུམ་གྱི་ཐབ་སྟེང་དུ་རྫ་མ་བཙུགས་ནས་ཤ་བཙོ་རྒྱུའི་དབང་ཆེན་གྱིས་འབྲོང་བཤས་མ་ཚར་གོང་བྲང་ཤ་བླངས་ཏེ་ཆེ་ཆུང་ལག་སོ རྗོ ཕསྤྲ་ཆེར་རྔོན་པ་དྭད་༽སབརྒྱབ་པའིསྤྱདའ་དེས་རི་དྭགས་གང་དེའི་སྒྲོ་མ་གསསྐྱ་པཉྪ་ནང་ཁྲོལ་བཅད་དེ་སྤྲུཔྱདྔྷ་་སྡོཏྣ་ཟློ།་ ཞག་དང་། བགྲད་ཟུད་ལག་སུག་ག་དཔུང་པ་བཅག་ཐུབ་པ་ཤཾག་ ས་པའ་སྨན་ ག་འདྲ་ཡང་ད་དུང་ཐོ ་ བྱེདམོངདངསྟ་འདྲབའིརྫུརིདབྱེནུསྤྱདཱུངའདྲནྣིའིགརྭས་རིའི་འདབསརོལདཱ་གདུས1ངརྔོནཱཔ་སྟྲ་རྣོཏྭེ་ཊྭཱཾ་་ཆིསྡིལྡི་ལྡ་རྙིཀཱ་ཪྴནཱ་སྭཱཏྲཱིསྣ་སྣད། ག་རྒྱ་ ་འམ་ཟ་ ་རྐང་པ་ ང་པ་རྒྱད་པ་སང་སང་བྱས་པའ་འཟང་ཀ་བཤུ་ ད་པ་ཙམ་བཏུབས་ཏེ་རྫ་མའི་ནང་དུ་བླུགས། བུ་དགྲ་འདུལ་གྱིས་མེ་གཏོང་ཆུ་ལེན་ཟིན་རྗེས་ཕུ་དུང་གཡས་པ་ཕུད་དེ་ཕ་དང་མཉམ་དུ་འབྲོང་བཤའ་བར་སོང་།
མི་གཉིས་ཀྱིས་འབྲོང་གཅིག་བཤའ་རྒྱུ་ནི་ཧ་ཅང་དཀའ་ངལ་ཆེ་བའི་ལས་ཀ་ཞིག་རེད། འབྲོང་གི་རྐང་ལག་ལ་ཐག་པ་བཏགས་ནས་དགྲ་འདུལ་གྱིས་ཕྱོགས་གཅིག་ཏུ་ནུས་ཤུགས་གང་ཡོད་ཀྱིས་འཐེན། དབང་ཆེན་གྱིས་བཤུས་ཟིན་པའི་ཀོ་བའི་མཐའ་ནས་ཕྱོགས་གཞན་ཞིག་ཏུ་འཐེན་ནས་ཤ་དང་ཀོ་བའི་བར་རྡོ་ཟུར་གསུམ་གཅིག་གིས་རྒྱག་བཞིན་དུས་ཡུན་ཆུ་ཚོད་གཉིས་ཙམ་འབད་འཐབ་བྱས་ཀྱང་འབྲོང་ཀོ་ད་དུང་ཕྱེད་ཀའང་བཤུས་མ་ཚར་བས་ཁོ་གཉིས་ལུས་ཀྱི་སྟོབས་ཤུགས་ཡོངས་ཟད་དེ་རྔུལ་ཆུ་ཁྲུམ་ཁྲུམ་དུ་བཞུར་ནས་ངནབུགས་ཧལ་བཞིན་ལངས་ཏེ་ངལ་གསོས། དེ་དུས་ཐབ་ནང་གི་མེ་འུར་འུར་དུ་འབར་གྱི་འདུག་ལ་རྫ་མ་དེའི་ཁ་ནས་རླངས་པ་སྐྱ་འཕྱུར་འཕྱུར་བྱེད་ཀྱིན་འདུག་པས་དགྲ་འདུལ་སོང་ནས་བལྟས་པས་ཤ་རྡོག་ཚི་ལུ་སེར་པོ་བྱས་པ་མང་པོ་ལྷོག་ལྷོག་ཏུ་འཁོལ་བའི་ཤ་ཁུའི་ནང་འགྲེ་ལྡོག་རྒྱག་བཞིན་འདུགདབང་ཆེན་གྱིས་ལག་པས་དཔྲལ་བའི་སྟེང་གི་རྔུལ་ཆུ་ཕྱིས་ཙམ་བྱས་ནས་‘‘ཤ་ཚོས་གྲབས་འདུག་གམ་’’ཞེས་དྲིས། དགྲ་འདུལ་གྱིས་‘‘ཧ་ལམ་ཚོས་ཡོད་པ་འདྲ་’’ཟེར། དབང་ཆེན་གྱིས་‘‘ད་དུང་ཏོག་ཙམ་ཞོགརི’ཟེར། དགྲ་འདུལ་གྱིས་ཐབ་ནང་དུ་ལྕི་བ་རྡོག་ཁ་ཤས་བླུགས་ནས་ཡང་འབྲོང་ཀོ་བཤུ་བར་སོང་། ད་ལྟ་གྲི་ཡང་རྣོ་ཟད་འདུག་པས་འབྲོང་ཀོ་བཤུ་རྒྱུ་སྔར་བས་དཀའ་ངལ་ཆེ་བར་གྱུར་བས་ཁོ་གཉིས་ས་རུ་བསྡད་དེ་ངལ་གསོ་ཞོར་དུ་མི་རེའི་ལག་ཏུ་རྡོ་ལེབ་རེ་བཟུང་ནས་མཆིལ་མ་བཏབས་ཏེ་གྲི་བརྡར་བརྡར་བྱས་ནས་མཐར་འབྲོང་ཀོ་ཕྱེད་ཀ་བཤུ་ཐུབ་ཙམ་བྱུང་། 35ཁོ་གཉིས་ལས་མཚམས་བཞག་ནས་‘‘ད་ཤ་ཟ་’’ཟེར་ནས་ཐབ་ཀྱི་འགྲམ་དུ་སོང་ནས་དབང་ཆེན་གྱིས་ལག་ཏུ་གྲི་ཐོགས་ཏེ་ཤ་ཁུའི་རླངས་པ་སྣོམ་ཙམ་བྱས་ནས་‘‘དེ་འདྲའི་ཞིམ་པ་ལ་’’ཞེས་བཤད་དེ་ཐབ་འགྲམ་དུ་བསྡད་ནས་ཕུ་དུང་གིས་འཇུས་ཏེ་རྫ་མ་ཐབ་ལས་ཕབ་ནས་ཤ་རྡོག་གཅིག་གྲི་རྩེས་བླངས་ཏེ་བུ་ལ་སྦྱིན། དེ་ནས་ཡང་ཤ་རྡོག་གཅིག་བླངས་ཏེ་ཁོ་རང་གི་ལག་ཏུ་བཟུང་ནས་གྲི་ཁམ་ཆེན་པོ་གཅིག་བཅད་དེ་བཟས།
འབྲོང་ཤ་དེ་དག་ཕྱི་ཚོས་ཀྱང་ནང་ད་དུང་ཚོས་མེད་པས་ཁྲུམ་ཁྲུམ་དུ་བཞུར་བའི་ཤ་ཁུ་དམར་པོས་ཁོ་གཉིས་ཀྱི་ལག་པ་དམར་པོ་བྱུ་རུའི་སྡོང་པོ་ལྟར་གྱུར། མི་རེས་ཤ་རྡོག་གསུམ་བཞི་རེ་བཟས་རྗེས་ཡིད་ཡོངས་སུ་ཚིམ་པར་གྱུར་ནས་དབུགས་རིང་རེ་བཏང་ནས་ཕོར་པའི་ནང་དུ་ཤ་ཁུ་བླུགས་ཏེ་བཏུང་། དབང་ཆེན་གྱིས་རང་གི་ཁ་ལ་འགོས་པའི་ཞག་ཕྱིས་ཙམ་བྱས་ནས་རུམ་ནས་སྣ་རུ་བླངས་ཏེ་རྐང་འགོར་ཐེངས་གསུམ་བརྡབ་རྗེས་ལག་པ་གཡོན་མའི་མཐེ་བོང་གི་སྟེང་དུ་འགོས་པའི་ཤ་ཁུ་དང་ཞག་སློག་པའི་སྟེང་གཙང་མར་ཕྱིས་རྗེས་སྣ་ཐ་སེན་མོ་གང་བླུགས་ནས་ཤ་ཁུ་ཕོར་པ་གང་བཏུང་བ་དང་གྲི་རྩེས་སོ་གསེང་དུ་འཚང་བའི་ཤ་ལེན་བཞིན་བསྡད། དགྲ་འདུལ་གྱིས་ཤ་ཁུ་འཐུང་བཞིན་མིག་གིས་འབྲོང་དེའི་ཕྱོགས་སུ་བལྟས་ནས་བསྡད། དབང་ཆེན་གྱིས་གྲི་མར་བཞག་ནས་ལག་གཡས་པའི་མཐེ་བོང་དང་ལྡག་མཛུབ་སློག་པའི་སྟེང་ཕྱིས་ཏྲེམ་བྱས་ནས་སྣ་ཐ་ཅུང་ཟད་ཅིག་བཟུང་ནས་འཐེན་རྗེས་ད་གིན་གྱི་འཇིགས་སྐྲག་དེ་ཡིད་ལ་དྲན་ནས་‘‘བུ་ཁྱོད་ད་གིན་སྐྲག་ཨེ་བྱུང་’’ཞེས་དྲིས། བུས་ཅི་ཡང་མི་སྨྲ་བར་མགོ་བོ་ལྕོག་ལྕོག་བྱས། ‘‘ཁྱོད་ཀྱི་གཟུགས་པོ་ལ་རྨས་སྐྱོན་ཅི་ཡང་མེད་པ་ངོ་མ་རེད་དམ་’’ཞེས་ཡིད་མ་ཆེས་པར་བུའི་སྐེད་རགས་བཀྲོལ་ཏེ་མགོ་ནས་མཇུག་བར་ཡང་ཡང་36བལྟས་པས་སྐེད་རགས་འབྲོང་རྭར་འཁོན་ཏེ་གཟུགས་པོའི་ལྗིད་ཚད་ཀྱིས་ཐུར་དུ་འཐེན་དྲགས་པའི་སྟབས་ཀྱིས་རྐེད་པར་དམར་ཐིག་ཅིག་འདུག་པ་ལས་རྨས་སྐྱོན་གང་ཡང་མི་འདུག་པས་དབང་ཆེན་གྱིས་‘‘ཚ་གི་མི་འདུག་གམ་’’ཞེས་སྐེད་པར་ཕུར་ཕུར་བྱས། དགྲ་འདུལ་གྱིས་‘‘ཚ་གི་མི་འདུག་’’ཟེར། དབང་ཆེན་གྱིས་‘‘ད་རེས་ནི་བསམ་བརྗོད་ཀྱི་ཡུལ་ལས་འདས་པའི་བར་ཆད་ཅིག་རེད། བར་ཆད་དེའི་ནང་སྟབས་མི་ལེགས་པའི་རྐྱེན་ངན་མ་བྱུང་བས་ཕྱིས་འབྱུང་ངེད་གཉིས་བསམ་དོན་ཚང་མ་འགྲུབ་ཀྱི་རེད།
ལྷ་བླ་མའི་བཀའ་དྲིན་གྱིས་མ་གཏོགས་དེ་རིང་ངའི་བུའི་སྲོག་ཤོར་སོང་’’ཞེས་སྐད་གཞུག་འདར་གྱིན་བུ་རང་གི་བྲང་ཁར་དམ་པོར་བཟུང་། དེ་ནས་ཇ་ཁོལ་སོང་བས་ཁོ་གཉིས་ཇ་ཡིད་ཚིམས་པར་བཏུང་རྗེས་ཡང་འབྲོང་བཤའ་བར་སོང་ནས་ཡུན་རིང་འབད་འཐབ་བྱས་རྗེས་འབྲོང་བཤའ་ཐུབ་ཙམ་བྱུང་ནས་ནང་ཁྲོལ་གློ་མཆིན་དང་རྒྱུ་མ་རྔོན་ཁྱི་ལྔ་པོར་སྦྱིན། འབྲོང་ཤ་ཡོངས་འཁྱགས་པའི་སྟེང་དུ་སྤུངས། དེའི་མཐའ་སྐོར་ནས་རྡོ་ཡི་ར་བ་བརྩིགས་པ་ནི་ཕ་བུ་གཉིས་གཅོང་རོང་དེའི་ནང་དུ་གནས་སྡོད་ཀྱི་འགོ་ཐོག་མར་ཚུགས་པའི་མཚོན་ཚུལ་ཙམ་ཞིག་གོ། ཉི་མ་ཡང་ནུབ་རིའི་ཕག་ཏུ་ཡིབ་ཅིང་རྒྱུ་སྐར་གྱི་ཚོགས་ཀྱང་རིམ་གྱིས་མང་དུ་སོང་། ཕ་བུ་གཉིས་ཉིན་གང་རིང་འཁྱགས་ལྟོགས་ཀྱི་མནར་གཅོད་མ་མྱོང་ཡང་། བུ་འབྲོང་གི་རྭ་རྩེར་འཁོན་པའི་སེམས་ཀྱི་འཇིགས་སྐྲག་དང་འབྲོང་བཤའ་བའི་ལུས་ཀྱི་ངལ་དུབ་ཆེ་བས་འབྲོང་ཀོ་གདན་དུ་བྱས་ནས་གཉིད་ལམ་གྱི་ཞིང་ཁམས་སུ་གཤེགས། བུ་དགྲ་འདུལ་ལ་བསམ་ཡུལ་ལས་འདས་པའི་ཉེན་ཁ་ཆེན་པོ་དེ་འདྲ་འཕྲད་ཀྱང་སྟེས་དབང་གིས་རྨས་སྐྱོན་གང་ཡང་མ་བྱུང་བར་སྲོག་ཐར་བས་ཉིན་ཤས་དེའི་རིང་ཁོ་གཉིས་ལ་སྔར་བྱུང་མ་མྱོང་བའི་དགའ་ཚོར་གྱིས་ཉིན་ལྟར་ཟ་37མ་ཟ་ར་ན་སྐབས་འཁྱགས་པའི་སྟེང་དུ་བཞག་པའི་འབྲོང་ཤ་ལས་ཟ་ཚོད་རེ་བཅད་དེ་ཟས་ཟ་བ་དང་། སྔ་དྲོ་མལ་ཆས་ཀྱི་ནང་ནས་ཁོག་སྟོད་དོན་ཏེ་མེ་གཏོང་བ་དང་ཇ་བསྐོལ་ནས་ཟས་ཟ་གི་ཡོད། མལ་ལས་ལངས་རྗེས་ཀྱི་དོན་དག་དང་པོ་ནི་འབྲོང་ཁྱུ་གང་དུ་བསྡད་ཡོད་བལྟ་རྒྱུ་དང་དེ་ནས་ལྕི་བ་ཐུ་བ་ཤ་ཁས་བསྒྲུག་རྒྱུ་དེ་རེད།
ཉིན་ཞིག་ཕ་དབང་ཆེན་གྱིས་འབྲོང་ཀོའི་སྟེང་གི་རྩིད་པ་ཡོངས་བྲེག་སྟེ་སྐུད་པ་ཡོག་བཞིན་གློ་གྲི་དེ་དགྲ་འདུལ་གྱི་ལག་ཏུ་བཞག་ནས་‘‘ཁྱོད་ཀྱིས་དེའི་རྔ་མའི་སྟེང་གི་རྩིད་པ་བྲེག་དང་’’ཟེར། དགྲ་འདུལ་གྱིས་‘‘ཨ་ཕ། རྩིད་སྐུད་ཡོག་ནས་ཅི་བྱེད་པ་ཡིན་’་ཞེས་དྲིས། ‘‘སྔ་ཕྱི་མ་གཏོགས་ང་གཉིས་ལུང་པ་འདི་ལས་དོན་ཏེ་རང་འགོ་ཐོན་ཐབས་བྱེད་དགོས། ངེད་གཉིས་ལ་སྦྲ་ཞིག་མེད་ན་ག་ལ་རུང་’’ཞེས་གཟབ་ནན་གྱིས་ལན་བཏབ། དགྲ་འདུལ་གྱིས་འབྲོང་གི་རྔ་མའི་སྟེང་གི་རྩིད་པ་བྲེག་བཞིན་མགོ་ལྕོག་༣གླེག་བྱས། དབང་ཆེན་གྱིས་མུ་མཐད་བཤད་པར་‘‘ང་གཉིས་ལུང་པ་འདིའི་ནང་རང་ ༄༄མི (1)མར། བསྡད་ན་ཟ་རྒྱུ་ཤ་ལས་རྩམ་པ་དང་དཀར་ཆུ་ ་ད་པས་སྡོད་ཐབས་མེད་’’ཟེར། ‘‘ལུང་པ་འདིའི་ཕྱི་ལ་དོན་ས་ཡོད་དམ་’’ཞེས་བུ་དགྲ་འདུལ་གྱིས་ལུང་པའི་ཕྱོགས་བཞིར་མིག་འགྲིམ་ཞིག་བྱས།
‘‘དོན་ས་ཡོད་ངེས་རེད། དེ་ལྟར་མིན་ན་འབྲོང་མང་པོ་འདི་དག་གང་ནས་ཡོང་བ་རེད། ཆུ་རྒྱུག་པའི་ཕྱོགས་ནས་དོན་ས་ཡོད་པ་གཏན་འཁེལ་རེད་’’ཅེས་དབང་ཆེན་གྱིས་ཀྱང་ལུང་པའི་ཕུ་ནས་མདའ་བར་མིག་འགྲིམ་ཞིག་བྱས། བྱེབྱེ དཀར་ཆུ། ཞོ་དང་འོ་མ་སོགས་ལ་ཟེར། དགྲ་འདུལ་གྱིས་‘‘ཨ་ཕ། ངེད་གཉིས་ལུང་པའི་ཕྱི་རུ་དོན་ཐུབ་ནའང་ངེད་གཉིས་ལ་ཟོག་ཟེར་བ་ར་མ་གཅིག་ཀྱང་མེད་པས་ཇི་ལྟར་འཚོ་ཐུབ་’’ཅེས་དྲིས་པ་ན། དབང་ཆེན་གྱིས་སྨིན་ མ་བསྡུས་ ཏེ་ མནོ་ བསམ་ གཏོང་ བ་ལས་ལན་འདེབས་རྒྱུ་མ་རྙེད། ཕྱི་ཉིན་ཁོ་གཉིས་ཉིན་དགུང་མ་ཟིན་ཙམ་ལ་མལ་ལས་ལངས་ཏེ་རྒྱུན་ལྡན་གྱི་དུས་ཚོད་ལས་ཡོལ་བའི་ཞོགས་ཟས་བཟས་རྗེས་ལུང་པའི་ཆུ་རྒྱུད་འདེད་དེ་ལུང་པའི་མདའ་རུ་དོན་ས་ཡོད་མེད་བལྟ་བར་སོང་། ཧང་སང་འོས་པ་ཞིག་ལ་ལུང་པ་དེ་ནི་ཧ་ཅང་བཙན་པའི་ལྕགས་རི་ལྟར་ཕྱོགས་བཞི་ནས་ས་འཛིན་གྱི་ཕྲེང་བས་བསྐོར་ཞིང་མདའ་རུ་ཕྱོགས་གཉིས་བྲག་རི་དཀར་པོ་ལས་གྲུབ་པའི་འཕྲང་འགག་གུ་དོག་པོ་གཅིག་འདུག

ལུང་པའི་ནང་ནས་རྒྱུག་པའི་ཆུ་མོ་དེ་འཕྲང་འགག་དེར་སླེབས་རྗེས་དགུན་གྱི་གྲང་ངར་གྱིས་འཁྱགས་པའི་ཕུང་གསོག་ཐེབས་ཏེ་གཡས་གཡོན་གྱི་བྲག་རི་དཀར་པོ་དང་མཐོ་དམན་གྱི་ཁྱད་པར་ཆེར་མེད་པའི་འཁྱགས་རིར་གྱུར་ནས་ཡོད་པས་གཤོག་གཉིས་ཀྱི་བྱ་ལས་གཞན་སུ་ཡིན་ཡང་འགྲོ་བའི་ལམ་བུ་མི་འདུགཁོ་གཉིས་རེ་ཞིག་ཧང་སང་ནས་མགོ་བོ་བཏེགས་ཏེ་འཁྱགས་རི་དཀར་པོ་དེར་བལྟས་ནས་སྡོད་པ་ལས་ཐབས་གཞན་མ་བྱུང་། གཡས་གཡོན་གྱི་བྲག་རི་དེ་གཉིས་ནི་རལ་གྲིས་ཕྱེད་བཤག་བཏང་བ་ལྟར་ཤིན་ཏུ་གཟར་བས་གནམ་ལ་འཛེགས་པའི་སྐས་འཛེགས་ཡོད་ན་མ་གཏོགས་དཔའ་རྩལ་དྲུག་གི་ཁོ་ལག་རྫོགས་པའི་སྐྱེ་བོ་སྟོབས་ལྡན་ག་འདྲ་ཞིག་ཡིན་ཡང་མགོ་བོ་སྒུར་ནས་སྡོད་རྒྱུ་ལས་མི་འདུག དཔྱིད་ཀྱི་དྲོད་རླུང་ལྡང་ནས་འཁྱགས་པའི་ཕུང་གསོག་དེ་མ་ལུས་འཇོམས་རྗེས་མ་གཏོགས་བཙོན་རར་ཚུད་པ་ལྟར་གནས་འདིར་སྡོད་རྒྱུ་ལས་མ་མཆིས་སྙམ་ནས་དབུགས་རིང་ཤོར། དགྲ་འདུལ་གྱིས་‘‘ཨ་ཕ། ད་ལྟ་ཟླ་བ་ག་ཚོད་རེད་’’ཅེས་དྲིས། 39དབང་ཆེན་གྱིས་‘‘ཟླ་བ་བཅུ་གཅིག་རེད། ཟླ་བ་བཞི་པ་མ་ཤར་བར་ལུང་པ་འདི་རང་དུ་སྡོད་རྒྱུ་ལས་ཐབས་གཞན་མི་འདུག་’’ཅེས་མགོ་བོ་འཕྲེད་དུ་གཡུག་སྟེ་‘‘ལུང་པ་འདི་འདྲ་ཡ་མཚན་ཅན་གྱི་ས་ཆ་ཞིག་རེད་’’ཅེས་བཤད། ད་རེས་ལུང་པ་དེའི་ཕྱིར་དོན་ས་ཡོད་ངེས་གཏན་རེད་སྙམ་ནས་ཁོ་གཉིས་སྐད་ཆ་སྣ་ཚོགས་ཤོད་ཀྱིན་ཕྱིན་ཡང་བསམ་ཡུལ་ལས་འདས་པའི་འཁྱགས་པའི་ཕུང་གསོག་ཆེན་པོ་དེས་འགོག་རྐྱེན་གྱི་དབང་གིས་བསམ་པའི་འཆར་སྒོ་སྣ་ཚོགསཁྱ་འཕུར་རྗེས་མེད་དུ་གྱུར་བའི་ཚུལ་གྱིས་འཁྱགས་རི་དེ་མ་བཞུར་བར་འདི་རང་དུ་སྡོད་རྒྱུ་ལས་མེད་སྙམ་ནས་གཅིག་སྔོན་གཅིག་རྗེས་ཀྱིས་མགོ་བོ་གཞུ་ལྟར་གུག་ནས་རང་གནས་སུ་ལོགདེར་སླེབས་པ་དང་དབང་ཆེན་གྱིས་རྩམ་ཁུག་ནང་གི་རྩམ་པར་བལྟ་དུས་ཇི་ལྟར་ཟ་མཁས་སྤྱོད་མཁས་ཀྱིས་གྲོན་ཆུང་བྱས་ཀྱང་མི་གཉིས་ལ་ཉིན་བཅུ་ཙམ་ལས་ལྡེང་བ་མི་འདུག ཤ་ཁོ་ན་བཟས་ཏེ་འཚོ་སྡོད་བྱེད་དགོས་གྱུར་ན་ལྟོགས་ཤིར་འགྲོ་མི་སྲིད་ཀྱང་ཉི་མ་འཁྱོལ་དཀའ་བོ་ཡིན་པས་‘‘ལུང་པ་སྐྱིད་པོ་འདི་འདྲ་བ་ལ་ཕྱིར་དོན་པའི་སྒོ་ཙམ་ཡང་མེད་པར་ངོ་མ་ཡ་མཚན་རེད་’’ཅེས་དབང་ཆེན་གྱིས་ཆིག་ལབ་བརྒྱབ་ནས་དབུགས་རིང་ཤུར་སྒྲ་གྲགས་པ་ཞིག་བཏང་། ལུང་པ་དེར་དོན་ས་ཞིག་ཡོད་ངེས་སྙམ་ཡང་བསམ་ཡུལ་ལས་འདས་པའི་འགོག་རྐྱེན་དེ་འཕྲད་པས་ཁོ་གཉིས་གཉིས་ཀ་ཡིད་མུག་པར་གྱུར་ཏེ་ཁ་མཚར་སྐད་ཆ་ཤོད་པའི་སྤོབས་པ་བྲལ་ཏེ་ཧ་ལམ་དོན་རྐྱེན་ཞིག་གི་དབང་གིས་ཕན་ཚུན་ཁ་རྩོད་ཤོར་ཏེ་ཕ་རོལ་པོའི་མདུན་དུ་རང་ཉིད་ལ་བདེན་པ་ཡོད་ཁུལ་གྱིས་མགོ་མི་སྒུར་བ་ལྟར་གཉིས་ཀ་གན་རྐྱལ་དུ་ཉལ་ནས་སྐད་ཆ་གང་ཡང་མ་བཤད། ཉི་མ་མ་བཞུད་ཙམ་ལ་ཡར་ལངས་ཏེ་འོ་ན་ཕྱོགས་གཞན་ཞིག་ནས་དོན་ས་ཞིག་མེད་དམ་སྙམ་ནས་ཕྱོགས་བཞིར་མིག་རྒྱང་བཅད་ཀྱང་གཅིག་ལས་གཅིག་མཐོ་བའི་རྫ་རི་དང་བྲག་རིའི་མུ་ཁྱུད་ཀྱིས་བསྐོར་བ་ལས་ཕྱིར་དོན་རུང་བའི་འཕྲང་ལམ་ཙམ་ཡང་མཐོང་རྒྱུ་མི་འདུག40དེ་ནས་ཁོ་གཉིས་སོང་ནས་འབྲོང་ཤ་སྤུངས་པའི་ཁྲོད་ནས་འབྲོང་མགོ་དེ་ཚུར་བླངས་ཏེ་ཡ་མགོ་མ་མགོ་གཉིས་བཤག་སྟེ་འབྲོང་ལྕེ་དེ་བཙོས་ཏེ་མཉམ་དུ་བཟས་རྗེས་སྨག་རུམ་མུན་པས་ཕྱོགས་ཀུན་བཅོམ་ཞིང་སྐར་ཕྲེང་གི་གུར་ཁང་ཕུབས།
དབང་ཆེན་གྱིས་བུའི་མགོར་བྱིལ་བྱིལ་བྱེད་བཞིན་དུ་‘‘དཔྱིད་ཀ་མ་ཤར་བར་སྡོད་རྒྱུ་རེད། ད་ཉལ་ལོ་’’ཞེས་ཁོ་གཉིས་འབྲོང་ཀོའི་སྟེང་དུ་གཉིས་གཤིབ་བྱས་ཏེ་ཉལ་ནས་བོའུ་ཁྲ་རིང་གི་རུ་ས་ལ་བཙུགས་ཏེ་དབང་ཆེན་གྱི་འཁྲིས་སུ་བཞགནུབ་དེར་གངས་ཆུང་ཆུང་ཞིག་བབས་ཏེ་གཅོང་རོང་དེ་བ་སོའི་གཞོང་པ་དཀར་གཙང་ཞིག་ལྟར་སྣང་། རྔོན་ཁྱི་ལྔ་པོ་ཁོ་གཉིས་ཀྱི་གཡས་གཡོན་དུ་སྣ་མཇུག་མའི་འོག་ཏུ་བཅུག་ནས་ཨ་ལོང་ལྟར་འཁྱིལ་ཏེ་ཉལ་ནས་འདུགཕྱི་ཉིན་དབང་ཆེན་གཉིད་ལས་སད་ཀྱང་ལང་མ་སྒྱིད་པར་མགོ་བོ་རུམ་ལས་བཏོན་ཏེ་ཉལ་ནས་རང་གི་བུ་ལ་བལྟ་དུས་དགྲ་འདུལ་ནི་གངས་ཀྱི་ཕུང་བོ་ནར་མོ་ཞིག་ལྟར་ད་དུང་གཉིད་ཁུག་ནས་སྡུར་པ་འཐེན་གྱིན་འདུགདུས་ཡུན་ཅུང་ཙམ་སོང་རྗེས་དབང་ཆེན་མུ་མཐུད་ཉལ་མ་འདོད་པར་སྣ་ཐ་འཐེན་དགོས་སྙམ་ནས་བྱ་རྨྱང་ཞིག་བྱས་རྗེས་མལ་ལས་ཙོག་ཏེ་ཕར་བལྟ་ཚུར་བལྟ་བྱེད་དུས་འབྲོང་ཁྱུ་དེ་ལུང་པའི་ཕུ་རུ་ནག་རོག་གེར་འདུག་པ་གངས་ཀྱི་སྟེང་དུ་ལྷག་པར་གསལ། དེ་ནས་སྔས་ཀྱི་འགྲམ་དུ་བཞག་པའི་སྣ་རུ་བཙལ་སྐབས་སྨྲ་བསམ་བརྗོད་པའི་ཡུལ་ལས་འདས་པ་ཞིག་ལ་བོའུ་ཁྲ་རིང་མཐོང་ཡུལ་དུ་མི་འདུག་པས་ཅི་ཡིན་ནམ་སྙམ་ནས་ཕར་བལྟ་ཚུར་བལྟ་ལན་འགའ་བྱས་ཀྱང་བྱ་འཕུར་རྗེས་མེད་དུ་གྱུར་བས་ས་རུ་འཛུལ་ལམ་གནམ་དུ་འཕུར་སྙམ་པའི་ཧང་སང་ནས་རེ་ཞིག་ཁ་གདངས་ནས་སྡོད་པ་ལས་མ་འདས། བུ་དགྲ་འདུལ་ནི་ད་དུང་གཉིད་སད་མི་འདུག་པས་མདང་ནུབ་ང་རང་41གཉིད་ཁུག་རྗེས་ཁོས་རྩེད་མོ་རྩེད་ནས་སྦས་པ་ཡིན་པའི་རེ་བ་བསྐྱེད་དེ་‘‘བུ་བུ་ཡར་ལོངས། ཡར་ལོངས། ཁྱོད་ཀྱིས་མེ་མདའ་གང་དུ་སྦས་པ་ཡིན་’’ཞེས་དྲིས། དགྲ་འདུལ་གྱིས་‘‘ག་རེ། མེ་ མདའ་’’ཞེས་སྐད་ཆ་དབ་དིབ་ཅིག་བཤད་རྗེས་ད་དུང་གཉིད་མ་སད་པར་གྲིམ་རིལ་ཞིག་བརྒྱབ་ནས་ཉལ་ཏེ་རྐང་པ་ཕྱིར་བརྐྱང་པས་རྐང་པ་གངས་དང་རེག་པས་གྲང་གིས་མ་བཟོད་པར་མྱུར་མོ་ཡར་བསྐུམ་ནས་ཡང་གྲིམ་རིལ་ཞིག་བརྒྱབ་སྟེ་ཁ་ཕར་ཕྱོགས་ནས་ཉལ། ‘‘ཁོ་རེ།
བུ། མེ་མདའ་མཐོང་རྒྱུ་མི་འདུག ཁྱོད་ཀྱིས་གང་དུ་ཉར་བ་ཡིན་’’ཞེས་འབོད་ཀྱིན་དཔུང་པ་ལས་བཟུང་ནས་དཀྲུག་དཀྲུག་བཏང་། དགྲ་འདུལ་ཧོབ་སྟེ་མལ་ལས་ཙོག་ནས་‘‘ག་རེ། མེ་འདའ་མི་འདུག་ཨད་’མིཅེས་མིག་ཕུར་གྱིན་མདང་ནུབ་མེ་མདའ་འཇོག་སའི་ཕྱོགས་སུ་བལྟ་དུས་མེ་མདའི་རུ་གཉིས་ས་ལ་བཙུགས་པའི་ཤུལ་ཨི་ཁུང་ཆུང་ཆུང་གཉིས་བྱ་དཀའ་བྱེད་གཏད་དུ་གྱུར་བའི་སྐྱེ་བོ་ཉམ་ཐག་ཅིག་གི་འདྲེན་བྱེད་ལྟར་ཚུར་བལྟས་ནས་འདུག་པས་ཡང་བསྐྱར་‘6མེ་མདའ་མི་འདུག་ཨད་’’ཅེས་དྲིས། ངོ་གདོང་གི་རྣམ་འགྱུར་ལ་བལྟས་ན་དགྲ་འདུལ་གྱིས་རྩེད་མོ་རྩེས་ཏེ་སྦས་པ་མིན་པས་དབང་ཆེན་སྔར་བས་བྲེལ་འཚུབ་ལངས་ནས་‘‘མི་འདུག ངོ་མ་མཐོང་རྒྱུ་མི་འདུག ཁྱོད་ཀྱིས་ལྟོས་དང་མདང་ནུབ་འདིར་བཞག་ཡོད་’རིཅེས་ཨི་ཁུང་ཆུང་ཆུང་དེ་གཉིས་ཀྱི་སྟེང་དུ་མཛུབ་མོ་རེ་བཙུགས་ཏེ་མིག་ཅེ་རེར་དགྲ་འདུལ་ལ་བལྟས་ནས་བསྡད། ‘‘ལུང་པ་འདིའི་ནང་མི་གཞན་ཡོད་པ་ཡིན་ནམ། ’རི‘‘ཁྱད་མཚར།
’’‘‘ཡ་མཚན། ’’དེ་མར་ཁོ་གཉིས་སེམས་འཚབ་སྔར་བས་ཆེ་བར་སྐྱེད་དེ་མལ་ལས་ལངས་ཏེ་ལྷམ་གྱོན་ཞིང་རྟབ་རྟབ་པོར་སྐེད་རགས་བཅིངས་ནས་གཡས་གཡོན་ལ་བལྟ་42མྱུལ་བྱེད་སྐབས་བུ་དགྲ་འདུལ་གྱིས་སུག་རྗེས་ཁྱད་མཚར་པོ་འགའ་མཐོང་ནས་‘‘འདི་ཅིའི་རྗེས་རེད། ཨ་ཕ་ལྟོས་དང་’’ཟེར། དབང་ཆེན་གྱིས་གཟུགས་པོ་གཞུ་ལྟར་གུག་ནས་བརྟག་པས་དེ་ནི་དྲེད་མོང་གི་རྗེས་རེད་འདུག སུག་རྗེས་དེ་ཐད་ཀར་ལུང་པའི་མདོ་ཕྱོགས་སུ་ཟུག་འདུག ‘‘ས་འདི་ལ་དྲེད་མོང་ཡོད་པ་ཡིན་ནམ་’’ཞེས་བཤད་ཞོར་དུ་ཐབ་རྡོ་ཡར་བླངས་ཏེ་སྐེད་གྲི་དང་གློ་གྲི་ལན་འགའ་བརྡར་རྗེས་མདང་དགོང་ཟ་འཕྲོར་ལྷག་པའི་འབྲོང་ལྕེ་རྡོག་ཙམ་དེ་དུམ་བུ་གཉིས་སུ་བགོས་ཏེ་གཅིག་དགྲ་འདུལ་ལ་སྤྲད། གཅིག་ཁོ་རང་གི་ཁ་ནང་དུ་བླུགས་ཏེ་ལྡད་ཀྱིན་དུ་‘‘འགྲོ་’’ཞེས་རྫ་མ་དང་ལམ་རྒྱགས་ཕྱེད་ཐིག་ཅིག་ཁུར་ཏེ་དྲེད་མོང་གི་སུག་རྗེས་འདེད་དེ་ཕྱིན། ཉིན་མང་པོ་ཁ་བ་བུ་ཡུག་གི་ཁྲོད་དུ་འཆི་གསོན་ལ་ཐུག་པའི་དཀའ་བ་སྤྱད་དེ་མ་ཤི་ཙམ་ལ་ལུང་པ་འདིར་སླེབས་ཀྱང་། བུ་འབྲོང་གི་རྭ་རྩེར་འཁོན་ཏེ་ཅུང་ཙམ་མ་གཏོགས་བུའི་སྲོག་ཤོར། ད་གཟོད་ཡང་གར་ཡོང་ཆ་མ་འཚལ་བའི་དྲེད་མོང་གཅིག་གིས་ངའི་བོའུ་ཁྲ་རིང་ཡང་བརྐུས།
ཧུན། འདི་འདྲ་སྡུག་གཅིག་ཐོག་གཉིས་བརྩེགས་འདི་ངས་ཚེ་སྔོན་མ་ལས་ངན་ཅི་ཞིག་བྱས་པའི་བུ་ལོན་ཡིན་ནམ་སྙམ་ནས་གོམ་མཚམས་བཞག་སྟེ་ལུང་པའི་མདའ་ཡི་བྲག་རི་དཀར་པོའི་དཀན་གཟར་དེར་བལྟས་ཏེ་‘‘དྲེད་མོང་དེ་བྲག་ཕུག་ཏུ་ཉལ་ཡོད་ངེས་རེད། དེ་རིང་གཟབ་གཟབ་མ་བྱས་ན་ང་གཉིས་དྲེད་མོང་གིས་ཟ་རྒྱུ་རེད་’’ཟེར་ནས་སྐེ་གྲི་ཤུབས་ལས་བཏོན་ཏེ་ཡང་བསྐྱར་རྡོ་ལེབ་ཅིག་གི་སྟེང་དུ་ལན་མང་བརྡར། དྲེད་མོང་གི་སུག་རྗེས་དེ་མ་དོར་བར་སོང་བས་མཐར་སུག་རྗེས་དེ་ལུང་པའི་མདའ་ཡི་གཡས་ཕྱོགས་ཀྱི་བྲག་རི་དཀར་པོ་དེར་ཟུག་འདུག་པས་དྲེད་མོང་དེ་ག་དུས་བྲག་ཁུང་ག་འདྲ་ཞིག་ལས་ཕྱིར་དོན་ཡོང་གི་ཡོད་སྙམ་པའི་འཇིགས་སྐྲག་ཆེན་པོ་བྱུང་ཡང་། བྱ་བ་བཟང་ངན་ཅི་བྱུང་ཡང་བོའུ་ཁྲ་རིང་དེ་ཚུར་ཐོབ་ཐབས་མ་བྱས་ན་ག་ལ་འགྲིག་སྙམ་ནས་ཕ་བུ་གཉིས་སེམས་ཆུང་གི་སྒོ་ནས་43སུག་རྗེས་དེ་དེད་དེ་བྲག་རི་དཀར་པོ་དེ་འཛེགས། བསམ་ཡུལ་ལས་འདས་པ་ཞིག་ལ་བྲག་རི་དེའི་སྟེང་ཞེང་ཚད་ཕོ་འདོམ་གཉིས་ཙམ་ལས་མེད་པའི་འཕྲང་ལམ་དོག་པོ་ཞིག་ཀྱག་ཀྱོག་སྦྲུལ་ནག་ས་རུ་འཁྱུག་པ་ལྟར་འདུག བྲག་འཕྲང་གུ་དོག་པོ་དེ་ནི་ཧ་ཅང་རྙེད་དཀའ་བའི་བགྲོད་ལམ་ཉག་ཅིག་རེད། ཁོ་གཉིས་བྲག་འཕྲང་རྒྱུད་དེ་སོང་སོང་བས་མཐར་རི་རྩེར་སླེབས། ཉིན་མང་པོ་གཅོང་རོང་དུ་བསྡད་པས་ད་ལྟ་རི་རྩེ་ནས་ལུང་པའི་ཕར་ཕྱོགས་སུ་བལྟ་དུས་ཕྱོགས་བཞི་མཐའ་ཡས་ཤིང་ས་འཛིན་གྱི་ཕྲེང་བ་རབ་ཏུ་མང་བ། ནམ་མཁའ་རྒྱ་ཆེ་ཞིང་མུ་མཐའ་མེད་པ་ངོ་མ་འཇིག་རྟེན་གཞན་ཞིག་ཏུ་སླེབས་པ་ལྟར་སྣང་།
ཡང་ཁ་ཚུར་ཕྱོགས་ཏེ་གཅོང་རོང་ལ་བལྟ་དུས་གཅོང་རོང་ནི་གཏིང་ཤིན་ཏུ་རིང་བ་ཕྱོགས་བཞི་རྫ་རིའི་མུ་ཁྱུད་ཀྱིས་བསྐོར་བའི་ས་ཆ་ཡ་མཚན་ཅན་ཞིག་རེད་འདུག་པས་ང་གཉིས་དམུས་ལོང་མྱ་ངམ་གྱི་ཐང་དུ་འཁྱམ་པ་ལྟར་ཉིན་མང་པོ་ཕྱོགས་ངེས་མེད་ཀྱིས་བསྐྱོད་ནས་ས་ཆ་འདི་འདྲ་ཞིག་ཏུ་སླེབས་པ་དེ་ཡང་བཟང་ངན་གང་གི་ཆོ་འཕྲུལ་ཞིག་ཡིན་པ་འདྲ་སྙམ། དེ་ནས་དྲེད་མོང་གི་སུག་རྗེས་འདེད་དེ་རི་ལས་བབས་པས་མཐར་རི་གཤམ་དེར་སྤང་ཨ་ལོང་མེ་ལོང་འདྲ་བའི་སྤང་ལྗོངས་ཁམས་གཙང་ཞིག་གི་སྟེང་དུ་བོའུ་ཁྲ་རིང་ཉམ་ཆག་གང་ཡང་མེད་པར་བཞག་ནས་འདུག དེ་མཚམས་ནས་དྲེད་མོང་གི་སུག་རྗེས་དེ་ཡང་ནམ་མཁའ་ལ་འཕུར་བའམ་ས་རུ་འཛུལ་བ་ལྟར་མཐོང་མེད་དུ་གྱུར། དབང་ཆེན་གྱིས་བོའུ་ཁྲ་རིང་ལག་ཏུ་བླངས་ནས་དད་པའི་སྤུ་ལོང་རབ་ཏུ་རྒྱས་ཏེ་‘‘དེ་སྤྱིར་བཏང་གི་དྲེད་མོང་ཞིག་ག་ལ་ཡིན། དེ་ནི་རང་རེའི་ཡུལ་གྱི་རྒྱབ་རི་ཁ་འཛིན་ཅན་དགེ་བསྙེན་ལྷུན་གྱི་རྩེ་མོའི་སྲུང་མ་མྱུར་མགྱོགས་ཅན་གྱི་རྣམ་སྤྲུལ་རེད། ལྷ་དགེ་བསྙེན་ནི་བཞོན་པ་དྲེད་རག་དཀར་ཅན་ཞིག་ཡོད། རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། བཙན་པོ་བརྡུང་བའི་ཐོ་བ། ཉམ་ཆུང་སྐྱོང་བའི་ཕ་མ།
སྔར་ཡང་ཡོད་དེ་དེང་ཡང་འདུག་’’ཅེས་ལག་ཟུང་གི་སྙིམ་པ་བྲང་ཁར་སྦྱར། 44 ་བུ་དགྲ་འདུལ་གྱིས་རང་གི་མིག་འཁྲུལ་བ་མིན་ནམ་སྙམ་སྟེ་བོའུ་དེ་ལག་ཏུ་བླངས་ནས་འགོ་ནས་མཇུག་བར་བལྟས་པས་དེ་ནི་ངོ་མ་རང་གི་ཁྱིམ་གྱི་བོའུ་ཁྲ་རིང་དེ་རང་རེད་འདུག་པས་སྲུང་མ་མྱུར་མགྱོགས་ཅན་དེར་དད་པ་ཆེན་པོ་སྐྱེད་དེ་རང་ཡུལ་གཡང་ཕྱུག་དང་མ་གཡང་མོ་དྲན་པའི་མིག་ཆུ་ལྷུང་ལྷུང་དུ་ཤོར། དབང་ཆེན་གྱིས་བུའི་མགོར་བྱིལ་བྱིལ་བྱས་ཏེ་‘‘ད་མ་ངུ་། ཕོ་དཔའ་བོ་ཟེར་བ་དེ་མདའ་གྲི་མདུང་གསུམ་གྱི་གདོང་ལེན་ཐུབ་པ་དགོས། རིང་མིན་ང་གཉིས་ཡུལ་གཡང་ཕྱུག་ལ་སླེབས་ནས་བཙན་རྒོད་ཁ་ཤོ་ཁོའི་སྙིང་དམར་ལེན་ཐུབ་ཀྱི་རེད་’’ཅེས་བརྗོད། ཁོ་གཉིས་སྤང་ལྗོངས་དེའི་སྟེང་དུ་ངལ་གསོས་ཏེ་ཡུད་ཙམ་བསྡད་རྗེས་དབང་ཆེན་གྱིས་མེ་མདར་རྫས་མདེལ་བླུགས་ཤིང་མེ་ལྕགས་དང་བཅས་བུ་དགྲ་འདུལ་གི་ལག་ཏུ་བཞག་སྟེ། ‘‘ཁྱོད་སོང་ནས་གཅིག་སོད་ཤོག་’’ཟེར། ‘‘ཅི་གསོད་དགོས་རེད་’རིཅེས་དྲིས། ‘‘ཅི་སོད་ནའང་འགྲིག’’ ་དགྲ་འདུལ་གྱིས་མེ་མདའ་རྒྱབ་ཏུ་ཁུར་ཏེ་ཕྱོགས་ངེས་མེད་ཀྱིས་རི་དྭགས་ཤིག་འཚོལ་བར་སོང་། རྔོན་ཁྱི་ལྔ་པོ་ཡང་ལྷག་བསམ་རྣམ་པར་དག་པའི་ཞབས་ཕྱི་ལྟར་ཁོའི་རྗེས་སུ་འབྲང་།
སོང་སོང་བས་རི་བོང་གཅིག་ཀྱང་མ་ཐུག དེ་ནས་ལ་ཉག་ཆུང་ཆུང་ཞིག་འདུག་པ་དེ་རྒྱུད་ནས་འགྲོ་སྐབས་རི་སྤྱང་སྔོན་མོ་གཅིག་ཁོའི་གཡོན་ཕྱོགས་ནས་ཚུར་ཡོང་བྱུང་བས་ཁོ་དགའ་ཐག་ཆོད་དེ། བསོ བསོ བསོ། དགྲ་རང་ཡུལ་ལ་ཡོད་ཚད་མི་ཡུལ་ལ་ཁུག གྲོགས་མི་ཡུལ་ལ་ཡོད་ཚད་45རང་ཡུལ་ལ་ཁུག་དྷིཅེས་གྱེར་བཞིན་རྔོན་ཁྱི་ལྔ་པོ་ལ་ལའི་གཉའ་ལས་བཟུང་། ལ་ལའི་མཇུག་མ་རྐང་པས་བརྫིས་ཏེ་སྤྱང་ཀིའི་ཕྱོགས་སུ་རྒྱུག་མ་བཅུགངོ་གདོང་ལས་དགའ་བའི་འཛུམ་མདངས་ཤིག་ཤར་ཏེ་སྤྱང་ཀི་འགྲོ་བའི་ཕྱོགས་སུ་ཡུད་ཙམ་བལྟས་རྗེས་ལ་ཉག་གི་སྟེང་དུ་གཏོར་གཟུགས་ཀྱི་ལ་རྫས་ཆེན་པོ་ཞིག་འདུག་པ་དེའི་སྟེང་དུ་རྡོ་ཕུག་རོན་གྱི་ཆེ་ཆུང་ཙམ་རེ་ཟུང་གཡུག་རྗེས་རྒྱབ་ཏུ་ཁུར་བའི་བོའུ་མར་ཕབས་ཏེ་ལག་གཡས་པས་བཟུང་ནས་ཚུར་ཡོང་བའི་ལམ་བུ་དེ་ལྟག་ལོག་བརྒྱབ། ལ་ཉག་ལས་བབས་ཏེ་ཡུད་ཙམ་སོང་རྗེས་ཕ་བོང་ཆེན་པོ་ཞིག་གི་སྟེང་དུ་རི་བོང་གཅིག་ཙོག་ནས་འདུག ཁོས་དེ་མར་མེ་མདའི་རུ་ས་ལ་བཙུགས་ཏེ་གཟེས། རླུང་ཕྱོགས་ནས་སྦི་སྡིའི་དུ་བའི་དྲི་མ་སྣ་ལམ་དུ་འཐུལ་བྱུང་། མེ་མདའི་གཟེས་ཁུང་ལས་རི་བོང་དེ་ནས་རྡོག་གཅིག་གི་ཆེ་ཆུང་ཙམ་ལས་མི་མངོན་ཡང་དེ་མར་དབུགས་སྒོམ་ནས་མེ་མདའི་སྐམ་པ་གནན་པ་ན་བསམ་ཡུལ་ལས་འདས་པ་ཞིག་ལ་རྡོ་ཕ་བོང་དེའི་འོག་ནས་མགོ་སྐྱེས་ཀྱི་རལ་པ་ཕྲག་པར་གློད་ཅིང་ངོ་གདོང་སོལ་བ་ལས་ནག་པའི་མི་གཅིག་གིས་སྐེད་གྲི་དགུང་དུ་སྐོར་བཞིན་‘‘ཁོ་རེ།
མགོ་སྒུར་རམ་རོ་འཇོག་གི་ཡིན་’’ཞེས་སྐད་རྒྱག་བཞིན་ཁོའི་ཕྱོགས་སུ་ཚུར་རྒྱུག་བྱུང་བས་ད་གཟོད་བོའུར་རྫས་མདེལ་བླུགས་ཏེ་ཕར་རྒོལ་བྱེད་པའི་དུས་ཚོད་མེད་སྟབས་གློ་གྲི་ཤུབས་ལས་འབྱིན་ཏེ་‘‘ཁྱོད་ཀྱི་སྡུག་སྲོག་རྟ་རྔ་ཕྲ་མོ་ལ་ཕངས་པ་མེད་ན་ངའི་སྲོག་ལའང་ཕངས་རྒྱུ་མེད། གསལ་ཉི་ཟླ་གཉིས་ཀྱི་འོག་ཏུ་སྡོད་འདོད་མེད་པ་ཡིན་ན་ཤོག་’’ཅེས་ངར་སྐད་རྒྱག་བཞིན་ཕར་རྒོལ་གྱི་སྟ་གོན་བྱས། ངོམདོག་སོལ་བ་ལས་ནག་པའི་མི་དེས་ཐེ་ཚོམ་སྤུ་ཙམ་མེད་པར་‘‘ཀི། ཧི། ཧི། ’’ཞེས་ཁོའི་ཕྱོགས་སུ་ཚུར་རྒྱུག་བྱུང་། དྷི འབྲོག་མིའི་ངག་རྒྱུན་དུ་སྤྱང་ཀི་ཚུར་ཡོང་དང་ལམ་ཐུག་བརྒྱབ་ན་རླུང་རྟ་དར་ཟེར། 46མི་མེད་ཀྱི་ས་སྟོང་འདིར་དོན་དག་ཁབ་རྩེ་ཙམ་གྱི་ཀླན་ཀ་རྩོད་མྱོང་མེད་པའི་མི་འདི་ཅི་ཡིན་ནམ། འདི་འདྲེ་ཡིན་ནམ་མི་ཡིན། གང་ལྟར་ཅི་ཡིན་ཡང་ཝ་རྔ་མ་ཤར་རེ་བྲོས་པ་ལས།
སྟག་འཛོམས་དྲུག་རྒྱས་ནས་ཐི་ན་དགའ་ཞེས་པའི་དཔེ་ལྟར་དབུགས་ཀྱི་རྒྱུ་བ་མ་ཆད་བར་འཛིང་རྒྱུ་ལས་མ་འདས་སྙམ་ནས་ཁོས་ཀྱང་ཚམ་ཚོམ་རྟ་རྔ་ཏིལ་འབྲུ་ཙམ་མེད་པར་‘‘ཀི། ཧི། ཧི། རི’ཞེསས་་མདུན་དུ་རྒྱུགཕན་ཚུན་བར་ཐག་གོམ་པ་ཉི་ཤུ་ཙམ་གྱི་སར་སླེབས་རྗེས་ངོ་གདོང་འཇིགས་སུ་རུང་བའི་མི་དེས་‘‘ཧྭ། ཧྭ། ཧྭ། ’’ཞེས་གད་མོ་དརྒོད་ཀྱིན་གོམ་མཚམས་བཞག་སྟེ་ས་རུ་འགྱེལ་ནས་‘‘བུ་རྒོད་པོ་གཅིག་རེད་ཞག’རིཅེས་རྻ། ཐེ་བོང་ཀེར། ད་བྱེད་དུས་མི་དེ་ནི་གཞན་སུ་ཡང་མིན་པར་རང་གི་ཕ་དབང་ཆེན་རེད་འདུག་པས་‘‘ཨ་ཕ་ཁྱེད་ཀྱིས་ཅི་བྱེད་པ་ཡིན་’’ཞེས་ཧ་ལས་ཧང་སང་ནས་མིག་གཉིས་ཀྱང་སྔར་བས་ཆེ་བར་གྱུར། ་ ‘‘ཧྭ།
ཧྭ། ངས་ཁྱོད་ ཁྱོད་རང་ལ་དཔའ་ཆེ་ཆུང་ཚོད་ལྟ་བྱས་པ་ཡིན། ཧྭ། ཧྭ། ཨ་རུ་’’ཞེས་གད་མོ་དགོད་དྲགས་པས་གྲོད་པའི་ན་ཟུག་མ་བཟོད་པར་ལག་པས་ཕུར་གྱིན་‘‘ཁྱོད་ངོ་མ་ཕོ་རྟགས་འབྱར་པའི་འབྱར་རིན་འདུག ཧྭ། ཧྭ། ཁྱོད་ཀྱིས་ང་ཅི་ཞིག་རེད་བསམ་བྱུང་’’ཞེས་ཤོད་ཀྱིན་ངོ་གདོང་ལ་བྱུག་པའི་རྫས་ནག་ཕུ་དུང་གིས་ཕྱིས། ‘‘ང་ལ་དེ་རིང་ཕོ་རྩེད་རྩེ་འདོད་ཅན་གྱི་མི་ཞིག་འཕྲད་འདུག་པས་ཁོས་ང་བསད་ཀྱང་ངས་ཁོ་རྨས་མ་བཟོ་དགོས་བསམ་བྱུང་’’ཞེས་བཤད། ‘‘ཨུམ།
སྐྱེས་ཕོ་རབ་ཟེར་བ་དེ་འདྲ་དགོས་རི’ཟེར། དགྲ་འདུལ་གྱིས་ཕར་བལྟ་ཚུར་བལྟ་བྱེད་བཞིན་‘‘ཨ་ཕ་ད་རེས་རི་བོང་དེ་ག་པར་འདུག་’’ཅེས་དྲིས། ‘‘རི་བོང་དེ་ཁྱོད་ཀྱིས་མེ་མདའ་བརྒྱབ་ནས་བསད་སོང་’’ཟེར་ནས་རུམ་47ལས་ཐང་ཁུག་གཅིག་བཏོན་ཏེ་ཁོ་ལ་བསྟན། ‘‘འདི་ཅི་རེད། ’’‘‘འདི་ཁྱོད་ཀྱིས་བསད་པའི་རི་བོང་དེ་རེད། ’’‘‘ག་རེ། ཨ་ཕ་ཁྱོད་ཀྱིས་ཅི་ཟེར་བ་ཡིན། འདི་རི་བོང་རེད་ཨད། རི’‘‘རེད། ཁྱོད་ཀྱི་མེ་མདའ་ཚ་པོ་འདུག’’‘‘འདི་་་་་་་འདི་་་་་་་འདི་ཐང་ཁུག་རེད་པ།
’’‘‘འདི་ཁྱོད་ཀྱིས་བསད་པའི་རི་བོང་དེ་རེད། ’’‘‘རི་བོང་རེད་ཟེར་ནས་ཐང་ཁུག་བསྟན་པ་ཅི་ཡིན། ’’‘‘ད་གིན་ངས་ཐང་ཁུག་འདི་ཕ་བོང་གི་སྟེང་དུ་བཞག་ནས་རི་བོང་ཡིན་ཁུལ་གྱིས་ཁྱོད་ཀྱི་མེ་མདའི་ཚ་ཁ་ཚོད་ལྟ་བྱས་པ་ཡིན། རི་བོང་དེ་ཁྱོད་ཀྱིས་བསད་སོང་། དེ་འདྲ་ཡ་ང་བ་ལ། ཨོཾ་མ་ཎི་པདྨེ་ཧཱུཾ་’’ཞེས་ཀུ་རེ་རྩེད་ཀྱིན་ཐང་ཁུག་སྟེང་གི་མདེལ་ཁུང་ལ་མཛུབ་མོ་བཙུགས། ‘‘ཨོ་དེ་འདྲ་ཡིན་པ་རེད། ངས་རི་བོང་རེད་བསམ་བྱུང་། ’’དབང་ཆེརྣོ་གྱིས་བོའུ་དེ་ཚུར་བླངས་ནས་ཡུད་ཙམ་མྱོང་རོལ་བྱས་རྗེས་རྫོས་རྭ་བཏོན་ཏེ་རྫས་ཅུང་ཙམ་བླུགས་རྗེས་ཞ་མདེལ་སྔོ་རིལ་གཅིག་རྐང་པའི་ལྷམ་ལ་བརྡར་ཙམ་བྱས་རྗེས་བོའུ་ཡི་ནང་དུ་བླུགས་ནས་དམིགས་འབེན་ངེས་མེད་ཀྱིས་གཟེས་ཙམ་བྱས། དེའི་སྐབས་རྔོན་ཁྱི་ལྔ་པོ་དུས་གཅིག་ལ་འཕང་པའི་མདའ་མོ་ལྔ་ལྟར་སྤང་ལྗོངས་དེའི་ཕྱོགས་སུ་ཤོར་སོང་བས་ཅི་ཞིག་མཐོང་བ་ཡིན་སྙམ་ནས་བལྟ་དུས་སྦྲེ་དྷིདམར་སེར་གཅིག་མཇུག་མ་རླུང་གིས་གཡོ་བཞིན་བྲོས་ནས་འགྲོ་གི་འདུགདབང་ཆེན་གྱིས་‘‘ལྟོས་ཨང་རྔོན་ཁྱི་ལྔ་པོ་ཁ་སྐྱེངས་པ་ཞིག་བཟོ་’’ཟེར་ཏེ་དེ་མར་སར་ཉལ་ཞིང་རུ་ས་ལ་བཙུགས་ཏེ་གཟེས།
མེ་མདའི་ཁ་དེ་སྦྲེ་དམར་སེར་དེ་རྒྱུག་པའི་ཕྱོགས་སུ་གཏད། རྔོན་ཁྱི་ལྔ་() ཝའི་རིགས་ཤིག་ཡིན་ཞིང་། གཟུགས་དབྱིབས་ཝ་དང་འདྲ་ལ་པགས་པའི་གྲ་ཁ་ཝ་ལས་ཙུབ་པ་ཡོད། 48པོའི་ནང་གི་མགྱོགས་ཤོས་མདའ་མོ་ནག་རྐང་ཞེས་པ་གཅིག་ཡོད་པ་དེས་སྦྲེ་དེའི་རྗེས་ཟིན་ཏེ་རྔ་མར་རྨུག་པ་དང་‘‘ཏྭ་’’ཞེས་འདི་ཕྱོགས་ནས་མེ་མདའི་ཁ་གྲགས་པ་དང་དུས་མཉམ་སྦྲེ་དེ་གནམ་དུ་ཐེངས་གཅིག་མཆོང་པ་དང་སླར་ས་རུ་ལྷུང་སྟེ་འཇིག་རྟེན་ཕྱི་མའི་གཟིགས་མོར་གཤེགས་སོ། ཕ་དབང་ཆེན་གྱི་མེ་མདའ་ཚ་པོ་དེར་དགྲ་འདུལ་ཧང་སང་ནས་རེ་ཞིག་ཁ་ནས་སྐད་ཆའང་མ་ཐོན་པར་མིག་ཅེ་རེར་ཕ་ལ་བལྟས་ནས་བསྡད། དབང་ཆེན་གྱིས་‘‘ག་འདྲ་འདུག མེ་མདའ་རྒྱག་ཟེར་དུས་དེ་འདྲ་རྒྱག་དགོས་’’ཟེར། ‘‘ཨ་ཕ། གལ་སྲིད་མེ་མདའ་སྦྲེ་ལ་མ་ཕོག་པར་ཁྱི་མོ་མདའ་མོ་ནག་རྐང་བསད་ན་’’ཞེས་དྲིས། ‘‘ངས་ད་བར་མེ་མདའ་འདི་རང་ལུས་དང་མ་བྲལ་བ་བྱས་ཏེ་དབང་དུ་འདུལ་ཡོད་པས་མ་གཏོགས་ངས་རྒྱག་ག་ལ་ཕོད་’’ཅེས་བཤད།
དོན་དུ་ཁོ་རང་གིས་རང་གི་མེ་མདའི་ཚ་ཁ་ཚོད་ལྟ་ཞིག་བྱེད་དགོས་བསམ་སྟེ་བྱ་འཕུར་བ་ལྟར་རྒྱུག་འགྲོ་བའི་སྦྲེ་དེར་གཟེས་ཀྱང་གསོད་ཐུབ་པའི་གདེང་ཚོད་མེད། འོན་ཀྱང་སོ་ཁུང་ལས་ཁྱི་མོ་མདའ་མོ་ནག་རྐང་གིས་སྦྲེ་དེའི་མཇུག་མར་རྨུག་པ་མཐོང་བས་འདར་སིག་ཤོར་ཏེ་མེ་མདའི་སྐམ་པ་འགུལ་ནས་བསད་པ་ལས་བསམ་བཞིན་དུ་བསད་པ་མ་ཡིན་ཡང་རང་གི་བུ་ལ་དཔའ་དང་བློ་སྟོབས་ཤིག་སྦྱིན་ཆེད་དེ་ལྟར་བཤད། དགྲ་འདུལ་གྱི་སེམས་སུ་རང་གི་ཕ་དང་མཉམ་དུ་གནས་པའི་ཚེ་རང་སྲོག་ཤོར་སོང་སྙམ་པའི་འཇིགས་སྐུག་སྐྱེད་དགོས་དོན་མི་འདུག དགྲ་ནམ་མཁའི་བྱ་ཡིན་ཡང་འཕུར་དབང་མི་འདུག་སྙམ་པའི་དགའ་ཚོར་སྤོབས་པ་སྐྱེད། ཁྱི་ལྔ་པོ་ལ་ལས་ད་དུང་སྦྲེ་རོ་དེར་རྨུག་བཞིན་པ་དང་ལ་ལ་དེའི་གམ་དུ་ལངས་ནས་འདུགདེ་ནས་ཁོ་གཉིས་ཀྱིས་ད་རེས་བསད་པའི་སྦྲེ་དེའི་གམ་དུ་སོང་ནས་བལྟ་དུས་ཧང་སང་འོས་པ་ཞིག་ལ་མེ་མདའི་མདེའུ་སྦྲེ་ཡི་ལྟག་པར་ཕོག་ནས་དཔྲལ་49པའི་དཀྱིལ་ལས་དོན་ཏེ་བསད་འདུག དགྲ་འདུལ་སྔར་བས་ཧང་སང་བར་གྱུར་ནས་‘‘ཨ་མ་མ། ཨ་ཕ་ཁྱོད་ཀྱི་མེ་མདའ་ཚ་བ་ལ་’’ཟེར། དབང་ཆེན་གྱིས་གང་ཡང་མ་བཤད་པར་སྦྲེ་ཡི་དཔྲལ་པའི་མདེའུ་ཁུང་ལས་ད་དུང་དལ་མོར་བཞུར་འོང་བའི་ཁྲག་གར་པོ་དེ་མེ་མདའི་མཆུ་ལ་བྱུག་ཙམ་བྱས་ནས་ངོ་གདོང་ལས་འཛུམ་མདངས་ཤིག་སྟོན། ད་ལྟ་ཚ་ཟེར་ཅན་གྱི་ཉི་མ་ཡང་ནུབ་རིའི་རྩེ་མོ་དང་བར་ཐག་ཤིན་ཏུ་ཉེ་ཞིང་། རི་ཆེན་གྱི་གྲིབ་མ་རི་གཤམ་གྱི་ཐང་སྟེང་དུ་ཕོག་པ་དང་དུས་མཚུངས་ཁོ་གཉིས་ཀྱི་གཞོགས་གཡོན་ཕྱོགས་སུ་གྲིབ་མ་ནག་པོ་རིང་པོ་རེ་ཐོན་ནས་ཁོ་གཉིས་ཀྱི་གཟུགས་པོའི་འགུལ་སྐྱོད་ལ་ལད་ཟློས་བྱེད་པ་བཞིན་མཉམ་དུ་འགྲོ་བཞིན་འདུག་གོ།
དེ་ནས་ཁོ་གཉིས་དྭངས་གཙང་གི་ཆུ་མིག་ཡོད་པའི་བྲག་རི་ཞིག་གི་གཤམ་དུ་སླེབས་དུས་ཉི་མ་ནུབ་རིའི་ཕག་ཏུ་ཡིབ་ཅིང་ནུབ་ཕྱོགས་ཀྱི་གནམ་སའི་འདྲེས་མཚམས་ནས་དགོང་མོའི་དམར་སེར་མཚམས་སྤྲིན་གྱིས་རེ་ཞིག་འཇིག་རྟེན་ཡོངས་དམར་སེར་ལྡོག་འོད་ཀྱིས་ཁྱབ་ནས་ཡིད་མུག་པའི་ཚོར་སྣང་ཞིག་བསྟེར། བུ་དགྲ་འདུལ་དགོང་མོའི་གྲང་ལྷགས་ཀྱིས་མ་བཟོད་པར་མཇིང་པ་སློག་པའི་གོང་བའི་ནང་དུ་བསྐུམ་ནས་འདུགད་ནི་བྲག་འཕྲང་དོག་པོ་དེ་ལྟ་ཅི། སྤྱིར་བཏང་གི་ལམ་བུ་བདེ་པོ་ཞིག་ཡིན་ཡང་འགྲོ་དཀའ་བས་དབང་ཆེན་གྱིས་མེ་མདའ་དང་ཁུར་པོ་དེར་ཕབས་ནས་‘‘དོ་དགོང་འདིར་ཞག་སྡོད་བྱེད། སང་ཉིན་ཕར་ལོག་འགྲོ་’’ཟེར། དབང་ཆེན་གྱིས་རྡོ་ཕོག་གསུམ་བཙུགས་ནས་ཇ་བསྐོལ། དགྲ་འདུལ་གྱིས་སྦྲེ་རོ་དེ་མདུན་དུ་བཞག་ནས་སྦྲེ་ལྤགས་བཤུས་རྗེས་ཤ་དུམ་བུ་ཁ་ཤས་བགོས་ནས་རྔོན་ཁྱི་ལྔ་པོར་སྦྱིན། རྡོ་ཕོག་གསུམ་གྱི་སྟེང་དུ་བབས་པའི་ཕོ་རོག་ནག་ཆུང་ལྟ་བུའི་རྫ་མ་དེའི་ཁ་ནས་རླངས་པ་འཕྱུར་གྱིན་ཇ་ཐང་གར་པོ་ཞིག་དམར་ལྷོག་ལྷོག་ཏུ་འཁོལ་བས་50དབང་ཆེན་གྱིས་རྫ་མ་ཐབ་ལས་ཕབས་རྗེས་ཇ་ཕུད་དང་པོ་ཡུལ་གྱི་རྒྱབ་རི་དགེ་བསྙེན་ལྷུན་གྱི་རྩེ་མོར་ཕུལ་ནས། མཆོད། མཆོད། མཆོད།
དགེ་བསྙེན་ལྷུན་གྱི་རྩེ་མོའི་ཞལ་ལ་མཆོད། ཕར་འགྲོ་བསྐྱབས་ཀྱི་སྐྱེལ་མ། ཚུར་ཡོང་བསྐྱབས་ཀྱི་བསུ་མ། གྲོགས་མི་ཡུལ་ལ་ཡོད་ཚད་རང་ཡུལ། དགྲ་རང་ཡུལ་ལ་ཡོད་ཚད་མི་ཡུལ། མཆོད། མཆོད། མཆོད། ཅེས་ཕོར་པའི་ནང་གི་ཇ་གནམ་ལ་གཏོར། ཕྱི་ཉིན་བུ་དགྲ་འདུལ་གཉིད་ལས་སད་དུས་ཉི་མ་ཤར་ཙམ་རེད་འདུགདབང་ཆེན་ད་དུང་རྔུར་པ་འབྲུག་སྒྲ་ལྡིར་བ་ལྟར་འཐེན་བཞིན་གཉིད་ལམ་གྱི་ཞིང་ཁམས་སུ་མྱུལ་བཞིན་འདུག་པས།
དགྲ་འདུལ་གྱིས་ག་ལེར་མལ་ལས་ལངས་ཏེ་ལྕི་བ་ཐུ་བ་གང་བཏུས་ཏེ་རྡོ་ཕོག་གསུམ་གྱི་ཐབ་ནང་དུ་བྱིའུ་ཡི་ཚང་ལྟར་བརྩིགས་པའི་ལྕི་བ་སྒོར་མོའི་དབུས་སུ་ལྕི་བ་ཞིབ་ཞིབ་སྦར་མོ་གང་སྤུངས། དེ་ནས་རང་གི་གློ་ལ་བཏགས་པའི་མེ་ལྕགས་བརྡབ་སྟེ་མེ་སྟག་གིས་ཟིན་པའི་པ་རྡོག་གཅིག་ལྕེ་བ་ཞིབ་ཞིབ་དེའི་སྟེང་དུ་བཞག དེ་ནས་ཡང་དེའི་སྟེང་དུ་ལྕེ་བ་ཞིབ་ཞིབ་སྦར་མོ་གང་བླུགས་ནས་ཕུ་འདེབས་ཀྱིན་དུ་བ་ཇེ་ཆེར་ཇེ་ཆེར་སོང་ནས་དགུང་སྔོན་དུ་འཕྱུར། རེ་ཞིག་སོང་རྗེས་དབང་ཆེན་ཡང་གཉིད་ལས་སད་དེ་བྱ་རྨྱང་ཞིག་བྱས་ནས་མལ་ཆས་ལས་ཙོག་སྟེ་ཤར་ཕྱོགས་སུ་བལྟ་སྐབས། ཤར་ཕྱོགས་ཀྱི་ལ་ཉག་དེའི་ཕར་ཕྱོགས་ནས་ཀྱང་འདི་ཕྱོགས་ཁོ་གཉིས་ཀྱིས་བཏང་བའི་མེ་ཡི་དུ་བར་འགྲན་རྩོད་བྱེད་པ་ལྟར་དུ་བའི་གཡུ་འབྲུག་རིང་པོ་ཞིག་དགུང་སྔོན་དུ་འཕྱུང་ཡོང་གི་འདུག་པས་དབང་ཆེན་གྱིས་ལག་གཡས་པས་ཉི་འོད་འགེབ་ཀྱིན་‘‘ལ་51འདིའི་ཕར་ཕྱོགས་སུའང་མི་ཁྱིམ་ཞིག་ཡོད་པ་འདྲ་’’ཟེར་བཞིན་མིག་ཟིམ་ཟིམ་བྱེད་ཀྱིན་ཡུན་རིང་བལྟས། ་ ཁོགཉིས་ཀྱིས་ཞོགས་ཇ་བཏུང་རྗེས་དབང་ཆེན་གྱིས་‘‘ད་ལྟ་ཉི་མ་སྔ་པོ་རེད། ངེད་གཉིས་སོང་ནས་མི་ཚང་དེ་ག་འདྲ་འདུག་ལྟ་བར་འགྲོ་’’ཟེར་ནས་མཁོ་བྱེད་ཡོངས་རྡོ་ཡི་འོག་ཏུ་སྦས་ཏེ་དུ་བ་འཕྱུར་འོང་སའི་ཕྱོགས་སུ་སོང་། ཁོ་གཉིས་ཅི་གྲོས་མོལ་གྲོས་ཀྱི་སྐད་ཆ་སྣ་ཚོགས་ལབ་བཞིན་སོང་བས་ཡུན་རིང་པོ་མ་འགོར་བར་རི་རྩེར་སླེབས་ཏེ་བལྟས་པ་ན་རྒྱང་རིང་གི་རི་ཚོགས་ཀྱི་རླབས་འཕྲེང་བར་མེད་དུ་གནས་ཤིང་འབྱམས་ཀླས་ཀྱི་རྩྭ་ཐང་ཆེན་པོར་སྐབས་རེ་སྐྱི་གཡའ་བའི་རླུང་འཁོར་འཚུབ་ནས་ཐལ་རྡུལ་གྱི་ཀ་བ་ནམ་མཁར་ཟུགརི་གཤམ་གྱི་སྤང་ལྗོངས་ནར་མོ་ཞིག་གི་སྟེང་དུ་ལུག་ཁྱུ་གཅིག་བག་ཕེབས་སུ་གནས་པའི་འཁྲིས་སུ་སྦྲ་ཆེན་པོ་ཞིག་ཕུབ་ནས་འདུག མ་གཞི་སྦྲ་དེ་ནི་ཧ་ཅང་སྤྱིར་བཏང་གི་སྦྲ་ཆུང་ཆུང་ཞིག་ཡིན་ཡང་། ཡུན་རིང་སྦྲ་མཐོང་མྱོང་མེད་སྟབས་སྦྲ་དེ་ཧ་ཅང་ཆེན་པོ་ཡོད་པའི་འཕྲུལ་སྣང་ཤར།
ཁོ་གཉིས་ལ་ཉག་དེར་བསྡད་དེ་ཕྱོགས་གཞན་དུ་ཞིབ་བལྟ་བྱས་ཀྱང་གཞན་གྱི་མི་ཚང་གཅིག་ཀྱང་མཐོང་རྒྱུ་མི་འདུགདབང་ཆེན་གྱིས་སྣ་ཐ་སེན་མོ་གང་བླུགས་ནས་འཐེན་བཞིན་དུ་‘‘བྱང་སྟོང་མི་མེད་ལུང་དུ་མི་ཚང་གཅིག་ཡོད་དོན་ཅི་ཡིན་ནམ་’’ཟེར། དགྲ་འདུལ་གྱིས་‘‘འདི་ཚང་ལ་ལུག་ལས་ནོར་མེད་པ་ཡིན་ནམ་’’ཟེར། དབང་ཆེན་གྱིས་‘‘ཨོ། གོ་ཐོས་ལ་སྟོད་རྒྱུད་ཀྱི་འབྲོག་པས་ལུག་ལ་དོ་པོ་འགེལ་སྲོལ་ཡོད་རེད་ཟེར་བ་གོ་མྱོང་། ཧ་ལམ་སྟོད་རྒྱུད་ཀྱི་ཚྭ་ལེན་མཁན་ཡིན་གྱི་རེད་’མིཅེས་བཤད་རྗེས་ལྡག་མཛུབ་དང་མཐེ་བོང་གིས་སྣ་ཐ་ཅུང་ཟད་ཅིག་བཟུང་ནས་སྣ་ཁུང་གཡས་པར་གཏད་དེ་‘‘སིར་སྒྲ་’’དང་བཅས་ཡར་འཐེན་རྗེས་གློ་གསང་ཞིག་བྱས་ནས་མཁུར་མགོ་གཡས་གཡོན་ལས་ལྷུང་འོང་བའི་མིག་ཆུ་ཕྱིས་ཙམ་བྱས་ནས་‘‘ངས་འགྲོ་ནས་བལྟ་འོང་། ཁྱོད་འདིར་ང་སྒུག་ནས་52སྡོད་’’ཟེར། དགྲ་འདུལ་གྱིས་‘‘ཨ་ཕ། དེར་སོང་ནས་ཅི་ཕན།། མ་འགྲོ། ཡང་སྟབས་མི་ལེགས་པའི་གནས་ཚུལ་འདྲ་ཐུག་ཡོང་’’ཞེས་སེམས་ཁྲལ་སྐྱེད་དེ་རང་གི་ཕའི་ཕུ་དུང་ལས་བཟུང་ནས་འགྲོ་རུ་མ་བཅུགདབང་ཆེན་གྱིས་‘‘སྐྱོན་ཡོད་པ་མ་རེད།
མེ་མདའ་དང་སྐེད་གྲི་ཁྱོད་ཀྱིས་ཉར་ནས་སྡོད་’’ཅེས་སྐེད་གྲི་བླངས་ཏེ་སར་བཞག དེ་ནས་ཡང་རུམ་ལས་རྫས་རྭ་དང་མདེལ་ཁུག་ཀྱང་བླགས་ཏེ་སར་བཞག་ནས་‘‘ངས་གཡག་འཚོལ་བར་ཁ་གཡར་ཏེ་སོང་ན་གང་བྱེད་ཀྱི་མ་རེད། སྟབས་ལེགས་ན་ཁྱིམ་ཚང་འདི་ངེད་གཉིས་ཀྱི་གྲོང་རོགས་སུ་འགྱུར་ཡང་ཆོག་’’ཅེས་བཤད་དེ་བུད་སོང་། དགྲ་འདུལ་གྱིས་རང་གི་ཕ་ལ་རྐྱེན་ངན་པ་འཕྲད་དོགས་ཀྱིས་མེ་མདར་རྫས་མདེལ་བླུགས་ཏེ་ཕ་ལ་མིག་གིས་སྐྱེལ་མ་བྱས། སྦྲ་དེའི་ཉེ་འཁོར་དུ་མི་གཅིག་ཀྱང་མཐོང་རྒྱུ་མི་འདུག དབང་ཆེན་སྦྲ་དང་ཐག་ཉེ་བར་སླེབས་རྗེས་‘‘ཝ་ཡེ། ཝ་ཡེ་’’ཞེས་ལན་གཉིས་བོས། དེ་མཚམས་ནས་བུད་མེད་དར་མ་ལོ་སུམ་ཅུ་ལྷག་ཙམ་བྱས་པ་མགོ་སྐྱེས་ཀྱི་ལན་བུ་སིལ་མས་ལུས་ཀྱི་སྟོད་ཁེབས་པ་ཞིག་སྒོར་དོན་ནས་བླ་འཁྱམ་པ་ལྟར་ཅི་ཡང་མི་ཤོད་པར་ལངས་ནས་འདུགཨ་ཙི། བྱང་སྟོང་གི་ས་ཆ་འདི་ན་ངོ་མ་མི་ཁྱིམ་མེད་པ་རེད་མི་འདུག་སྙམ་ནས་ཕར་བལྟ་ཚུར་བལྟ་བྱས་ཀྱང་བུད་མེད་དེ་ལས་གཞན་གྱི་མི་ནི་མཐོང་རྒྱུ་མི་འདུག རྣ་བ་གཏད་དེ་ཉན་ཡང་སྦྲའི་ནང་ཡང་སྐད་སྒྲ་ལབ་སྒྲ་ཐོས་རྒྱུ་མི་འདུག
མོ་ཧྲེང་གི་ཁེར་རྐྱང་ཁྱིམ་དུད་ཅིག་འདིར་གནས་སྡོད་བྱེད་དོན་ཅི་ཡིན་ནམ་སྙམ་ནས་གོམ་པ་གང་མདུན་དུ་སྤོས་པ་དང་བུད་མེད་དེས་ཕྱིར་བཤོལ་གོམ་གང་བྱས། དབང་ཆེན་གྱིས་ལག་ཟུང་པུས་མོའི་སྟེང་དུ་བཞག་ནས་ཧ་ཅང་ངལ་དུབ་53ཀྱི་རྣམ་འགྱུར་སྟོན་བཞིན་དུ་‘‘ཨ་ཅེ། ང་ཚྭ་པ་ཡིན། གཡག་གཉིས་བོར་སོང་བ་འཚོལ་མཁན་ཡིན་’’ཞེས་ཡང་གོམ་གང་མདུན་དུ་སྤོས། བུད་མེད་དེས་སྐད་ཆ་གང་ཡང་མ་བཤད་པར་མིག་ཅེ་རེར་དབང་ཆེན་ལ་བལྟ་བཞིན་དུ་ཡང་གོམ་གང་ཕྱིར་བཤོལ་བྱས། ‘‘ད་ཉིན་མང་པོ་ཇ་ཁམ་གང་ཡང་རག་མེད་པས་ང་ལ་ཇ་ཞིག་བསྟེར་དང་། ’’བུད་མེད་དེས་ལན་མ་སྦྱིན། ‘‘ཨ་ཅེ། ཁྱོད་ང་ལ་སྐྲག་དགོས་དོན་མེད། ཇ་ཕོར་པ་གང་བསྟེར་དང་།
དེ་ནས་ང་བུད་འགྲོ་ཆོག’རིབུད་མེད་དེས་ད་དུང་ལན་མ་སྦྱིན། ་ ‘‘ཇ་མེད་ཀྱང་ཆུ་ཕོར་པ་གང་བསྟེར་ནའང་འགྲིག’’བུད་མེད་དེས་ཁ་ནས་སྐད་ཆ་གང་ཡང་མ་བཤད་པར་ཁོའི་མགོ་ནས་མཇུག་བར་བསྐྱར་བལྟ་ལན་འགའ་བྱས་ནས་སྦྲའི་སྒོ་ཕྱེས་ཏེ་ཁོ་ནང་དུ་འཛུལ་རུང་བའི་བརྡ་བྱས། སྦྲའི་ནང་དུ་རྣོ་ངར་མཚོན་ཆས་སྣེ་ལེན་བྱེད་མཁན་སྐྱེས་པ་གཅིག་གིས་གྲ་སྒྲིག་ཨང་གསར་གྱིས་སྒུག་ནས་མེད་དམ་སྙམས་པའི་དོགས་འཆར་དང་བཅས་སྦྲ་སྒོ་ལས་ཡར་བལྟ་དུས་ཅི་ཡང་མི་འདུག་པས་ད་གཟོད་ཁོ་བློ་བདེ་བར་གྱུར་ནས་ཚམ་ཚོམ་མེད་པར་ནང་དུ་འཛུལ། ཞིམ་དཀྱིལ་དུ་སོག་ཐབ་རྐང་གསུམ་གཅིག་གི་སྟེང་དུ་རྩམ་ཐུག་གར་པོ་ཞིག་བསྐོལ་བཞིན་འདུག ཁོ་རང་ཁྱིམ་དུ་སླེབས་པ་ལྟར་ཁྱིམ་སྦུག་གི་ལྤགས་གདན་ཧྲུལ་པོ་ཞིག་འདུག་པ་དེའི་སྟེང་དུ་བསྡད་དེ་‘‘ཁྱོད་ཀྱི་ཁྱོ་བོ་གང་དུ་ཕྱིན་སོང་’’ཞེས་དྲིས། བུད་མེད་དེས་གང་ཡང་མ་བཤད། ‘‘ས་ཆ་འདིར་ཁྱོད་ཚང་ལས་གཞན་གྱི་དུད་ཚང་མེད་པ་རེད་དམ། ’’54བུད་མེད་དེས་ད་དུང་གང་ཡང་མ་ལབ་པར་ཁྱིམ་མདོར་ལངས་ནས་བསྡད། ཨཱ། ཡ་མཚན།
བུད་མེད་འདི་ལྐུགས་མ་ཡིན་པ་འདྲ་སྙམ་ནས་སྣ་རུ་བླངས་ཏེ་སྣ་ཐ་སེན་མོ་གང་བླུགས་ཏེ་གང་ཡང་མ་བཤད་པར་ཁ་རོག་ཏུ་བསྡད། དེ་ནས་ཁོས་སྣ་ཐ་སེན་མོ་གང་པོ་དེ་འཐེན་ནས་བལྟས་པས་ན་བུད་མེད་དེའི་ངོ་གདོང་གཅིག་ཐོག་གཉིས་བརྩེགས་སུ་བྱུག་པའི་ཞག་རྩིའི་ནག་དྲེག་གིས་ཐོག་མའི་རང་མདངས་དཀར་དམར་མི་མཐོང་ཡང་ངོ་བཟོ་དོད་པའི་བུད་མེད་འདྲ་ཆགས་ཤིག་རེད་འདུགབུད་མེད་དེའི་ངོ་གདོང་ལས་དགའ་སྡུག་གི་རྣམ་འགྱུར་གང་ཡང་མེད་པར་རང་སར་ལངས་ནས་འདུག གཅིག་གིས་སྐད་ཆ་ཤོད་པའམ་ཡང་ན་དྲིས་ཀྱང་གཅིག་ཤོས་ཀྱིས་ལན་གང་ཡང་མི་བསྟེར་བ་ནི་ཅི་བྱ་གཏོལ་མེད་ཀྱི་དུས་ཚོད་རིང་པོ་ཞིག་རེད། དབང་ཆེན་གྱིས་ཁྱིམ་གྱི་གཡོན་ཕྱོགས་སུ་བལྟ་དུས་སྣོད་ཆས་ཐབས་ཆག་འགའ་གོ་རིམ་གྱི་དང་དོད་མེད་པར་ཐར་ཐོར་དུ་བཞག་ཡོད་པ་དང་། རྩམ་ཁུག་ཆེན་པོ་གཅིག་དང་མར་དཀྲོག་གཉིས་གསུམ་ཞིག་མལ་གཟན་དཀར་པོ་སྣུམ་དྲེག་གིས་ཟིན་ཏེ་ཐོག་མའི་ཚོས་མདོག་མི་མངོན་པ་གཅིག་གི་ཟུར་དུ་བཞག་འདུག ཁོས་གློ་བུར་དུ་རྩམ་པ་རྩམ་ཁུག་གང་པོ་དེ་དང་། མར་དཀྲོག་དེ་དག་འཕྲོག་ནས་བུད་འགྲོ་བསམ། དེ་མཚམས་ནས་རྩམ་ཐུག་འཁོལ་ཏེ་འཕྱུར་བྱུང་བས་ཁོས་ལམ་སེང་རྩམ་ཐུག་དེ་ཐབ་ལས་ཕབས། སྐབས་དེར་ཁོའི་སེམས་སུ་བུད་མེད་དེར་སྙིང་རྗེ་ཞིག་སྐྱེད་དེ་བུད་མེད་གཅིག་གི་ལག་ནས་འཕྲོག་བཅོམ་བྱས་ན་སྐྱེས་པ་ཕོ་ག་ལ་ཡིན། དེ་ལྟར་བྱས་ན་ཕྱིས་འབྱུང་བྱ་བ་ལམ་ལྷོང་ཡོང་རྒྱུ་ལྟ་ཅི་བར་ཆད་ངན་པ་ཡང་འཕྲད་ཡོང་སྙམ་ནས་འགྲོ་བར་བརྩམས་པ་ན་བུད་མེད་དེས་སྒོ་བཀག་ནས་‘‘ཇ་མེད།
ཐུག་པ་འཐུང་’’ཟེར། 55དབང་ཆེན་དེ་མར་ཧང་སང་ནས་‘‘ཡཱ། ཁྱོད་ལྐུགས་མ་རེད་མི་འདུགངས་ཁྱོད་ལྐུགས་མ་རེད་བསམ་བྱུང་’’ཟེར། བུད་མེད་དེས་རྩམ་ཐུག་ཕོར་པ་གང་བླུགས་ཏེ་ཁོ་ལ་སྦྱིན། ཁོས་ཐུག་པ་འཐུང་བཞིན་དུ་‘‘ཁྱོད་ཀྱི་མིང་ལ་ཅི་ཟེར་’’ཞེས་དྲིས། བུད་མེད་དེས་‘‘ངའི་མིང་ལ་འོ་མ་སྐྱིད་ཟེར་’’ཞེས་ལན་བཏབ། དབང་ཆེན་གྱིས་ཐུག་པ་ཕོར་པ་གང་བཏུང་རྗེས་ད་དུང་འཐུང་འདོད་ནས་ཕོར་པ་ཕར་སྦྱིན། འོ་མ་སྐྱིད་ཀྱིས་ཡང་ཐུག་པ་ཕོར་པ་གང་བླུགས་ཏེ་སྦྱིན་ཞོར་དུ་‘‘འོ་ན། ཁྱོད་ཀྱི་མིང་ལ་ཅི་ཟེར་མི’ཞེས་དྲིས། ‘‘ངའི་མིང་ལ།
ཨུམ། ངའི་མིང་ལ་ཚེ་རིང་ཟེར་’’ཞེས་རང་མིང་གསང་ནས་ལན་བཏབ། ‘‘ཁྱོད་གཡག་བོར་ནས་ག་ཚོད་ཕྱིན་སོང་’’ཞེས་དྲིས། ‘‘གཡག་བོར་ནས་ཉིན་གསུམ་ཕྱིན་སོང་’’ཞེས་བཤད་ཞོར་དུ་ཕོར་པ་གཙང་མར་ལྡག་ནས་‘‘འདིར་ཁྱོད་རང་གཅིག་པུ་རེད་དམ། འདིའི་རྒྱུད་ལ་ད་དུང་མི་ཚང་གཞན་ཡོད་དམ་’རིཞེས་དྲིས། ་ བུད་མེད་དེས་མགོ་བོ་འཕྲེད་དུ་གཡུག་བཞིན་དབུགས་རིང་ཞིག་འབྱིན་ཏེ་ཐབ་འགྲམ་དུ་བསྡད་ནས་ཐབ་ནང་དུ་ལྕི་བ་འགའ་བླུགས་ཏེ་རང་གི་སྔར་སོང་གི་གནས་ཚུལ་དག་ཇི་མ་ཇི་བཞིན་ཁོ་ལ་བཤད་པ་སྟེ། འོ་མ་སྐྱིད་ལོ་ན་ཉི་ཤུར་སོན་དུས་ལུང་པའི་ཕྱི་ནང་ལ་སྐད་གྲགས་ཡོད་པའི་བུ་མོ་གཟུགས་མཛེས་ཤིག་རེད། མོའི་ཕ་མ་གཉིས་ལ་ཕྲུ་གུ་མོ་རང་ལས་མེད་ལ་ཁྱིམ་ཚང་གི་འབྱོར་པ་ཡང་གཞན་སྨོན་རང་སྐྱིད་ཅིག་རེད། ཕ་འབྲུག་གྲགས་ཆུང་དུས་རང་གི་མེས་པོ་དང་མཉམ་དུ་ལོ་མང་བྱང་མཐར་འཁྱམ་ནས་རྔོན་རྒྱག་གི་ལས་ལ་བྱང་ཆུབ་པ་ཞིག་རེད། འོན་ཀྱང་ཁོ་ལོ་སུམ་ཅུ་སོ་ལྔའི་དུས་ཡུལ་དེར་སླེབས་ཏེ་འོ་མ་སྐྱིད་ཀྱི་མ་གཡུ་མཚོ་དང་ངོ་ཤེས་ཏེ་མཐར་ཁྱོ་ཤུག་གི་འཚོ་བ་བསྐྱལ་བ་ནས་བཟུང་བྱང་མཐར་འཁྱམས་ཏེ་རི་དྭགས་རྔོན་མྱོང་མེད།
56དེ་ལྟར་དུས་ཡུན་རིང་པོ་ཕྱིན་རྗེས་བྱང་མཐར་འཁྱམས་ནས་རི་དྭགས་རྔོན་འདོད་ཀྱི་སེམས་པའི་འཆར་སྒོ་འགོག་མེད་རྦ་རླབས་འཕྱུར་བ་ལྟར་སྐྱེད་དེ་སྐབས་རེ་མཚན་མོའི་གཉིད་ལམ་དུ་ཡང་རི་དྭགས་རྔོན་པ་ཁོ་ན་རྨིས་པས་མི་ཚད་སྒོ་ཟོག་གི་ཤ་ལ་བྲོ་བ་མེད་པ་དང་རྐྱང་འབྲོག་གི་ཤ་ལས་བསམ་རྒྱུ་མེད་པར་གྱུར་ནས་དགུན་བཤས་བཤའ་བའི་དུས་ལ་སླེབས་དུས་རང་ཁྱིམ་གྱི་ཤ་བཟན་འགའ་ཤས་ལ་གཞུ་འཕངས་ནས་བསོད་ཀྱི་ཡོད་པས་ཉེ་འཁོར་གྲོང་རོགས་ཚང་མས་ཡོ་མ་ཎི་པདྨེ་ཧཱུཾ། རང་གི་སྒོ་ཟོག་ལ་མདའ་རྒྱག་པ་ནི་བདུད་ཀྱི་བྱེད་སྟངས་རེད་ཅེས་དམོད་ཚིག་བོར་བས་མི་ཚད་མི་མང་པོས་ཁོ་དང་ཕོར་པ་གཅིག་ནང་ཇ་མཉམ་འཐུང་དང་གདན་གཅིག་སྟེང་མཉམ་སྡོད་བྱས་ན་རང་གི་བསོད་ནམས་ལོངས་སྤྱོད་ཉམས་ཀྱི་རེད་ཟེར་བ་སོགས་མང་པོ་བཤད་ནས་མཐར་ཁོ་ཚང་ལ་བདུད་ཚང་ཞེས་འབོད་ནས་ཀུན་གྱིས་ཁ་ཡ་མི་བྱེད་པར་དེ་སྔའི་གྲོང་རོགས་ཚོ་ཡང་གཅིག་མཇུག་གཉིས་མཐུད་ཀྱིས་བར་ཐག་རིང་བའི་སར་གནས་སྤོས་ཏེ་ཁོ་ཚང་ཁེར་རྐྱང་དུ་བཞག དོན་དེའི་དབང་གིས་མ་གཡུ་མཚོ་སེམས་སྡུག་གིས་མ་བཟོད་པར་ཚེ་ལས་འདས། འོ་མ་སྐྱིད་ལོ་ན་ཉི་ཤུར་སོན་ཏེ་མག་པ་ལེན་པའི་དུས་ལ་སླེབས་ཀྱང་སྡེ་ནང་གི་ཕོ་གཞོན་ཚོ་མོའི་བྱད་བཞིན་ལ་སེམས་ཆགས་ཀྱང་བདུད་ཚང་གི་བུ་མོའི་མག་པ་བྱས་ན་མཐར་རང་ཉིད་ཀྱང་བདུད་མག་གི་མིང་ཐོགས་ཏེ་གཞན་གྱི་མདུན་དུ་མགོ་འགྱོག་ཐབས་མེད་སྙམ་ནས་མོའི་མདུན་དུ་འདོད་གླུ་ལེན་ནུས་མཁན་གཅིག་ཀྱང་མེད་ལ་དེ་བས་མག་པ་བྱེད་འདོད་མཁན་གཅིག་ཀྱང་མེད། ཉིན་ཞིག་ཕ་འབྲུག་གྲགས་ཀྱིས་ཡུལ་གང་ནས་ཡོང་བ་མི་ཤེས་པའི་ཚེ་སྐྱབས་ཞེས་པའི་འཁྱམས་པོ་ཞིག་ཁྲིད་ཡོང་ནས་མོའི་མག་པ་བྱེད་དགོས་ཞེས་གཉེན་སྟོན་སྟབས་བདེ་ཞིག་བཤམས་ནས་གཉེན་སྒྲིག་བྱེད་དུ་བཅུགས། ཚེ་སྐྱབས་སྤྱིར་བཏང་ལས་ཀར་མི་དམན་པ་ཡོད་ཀྱང་ཁོ་ཡང་གྱོས་པོ་འབྲུག་གྲགས་ལྟར་རི་དྭགས་རྔོན་རྒྱུར་ཤིན་ཏུ་དགའ་མཁན་ཞིག་རེད། 57ཚེ་སྐྱབས་དང་འོ་མ་སྐྱིད་གཉིས་སྔས་གདན་གཅིག་གི་སྟེང་དུ་ལོ་མང་‘‘འབད་འཐབ་’’བྱས་ཀྱང་འོ་མ་སྐྱིད་ཀྱི་ལུས་ལ་ཕྲུ་གུ་འཁོར་མྱོང་མེད་པས་སྡེ་བའི་ནང་གི་མི་ཁ་བདེ་འགས། བདུད་ཚང་ལ་བདུད་མག་གཅིག་བླངས་ཀྱང་བདུད་མག་དེ་ལ་སྐྱེས་པ་ཕོའི་ཆ་རྐྱེན་གཅིག་ཚང་མི་འདུག་ཅེས་ཟེར་བ་དང་། བདུད་རྒན་འབྲུག་གྲགས་ཁོས་རང་གི་སྒོ་ཟོག་ལའང་མདའ་བརྒྱབ་ནས་བཀུམ་པའི་མཐའ་འབྲས་ལ་བུ་མོ་གཅིག་རང་ཡོད་པ་དེའང་རབས་ཆད་རེད་འདུག་ཟེར་བ་སོགས་རྣ་བ་སུན་པའི་འཕྱ་སྨོད་དེ་དག་འབྲུག་གྲགས་ཀྱི་རྣ་བར་ཐོས་སྐབས་ཁོ་པ་ཞེ་སྡང་གིས་བཟོད་མ་ཐུབ་པར་སྐེད་གྲི་གཡུ་བྱུར་གྱི་ཁྲ་ཅན་ཞིག་ཡོད་པ་དེ་དགུང་ལ་འཕྱར་ནས་‘‘བདུད་ལས་མ་ལས་པར་བདུད་ཀྱི་མིང་ཐོགས་ན་དེ་རིང་ལྟད་མོ་ལྟོས་’’ཞེས་ངར་སྐད་རྒྱག་བཞིན་རྒྱུག་ནས་སྦྲ་གུར་ལ་ལར་གྲི་གཡུག་སྟེ་དབྲལ། ལ་ལའི་གུར་ཐག་རྒྱུ་མ་གཅོད་གཅོད་བྱས།
བྱིས་པ་དང་བུད་མེད་རྣམས་མགོ་ལ་སྦར་མོ་བཀབ་ནས་‘‘ཨ་མ་མ། མི་གསོད་པ་འདུག་’’ཅེས་འོ་དོད་འབོད་ཀྱིན་བྲོས། ཚེསྐྱབས་ཀྱིས་ཀྱང་གྱོས་པོའི་རྗེས་སུ་འབྲངས་ནས་‘‘ཁ་ཕྲེད་ལ་འབྱར་ཚད་དེ་རིང་གསོད། སྦྲ་གུར་ས་ལ་བརྡབ་ཚད་དེ་རིང་དབྲལ་དགོས་རི’ཞེས་ངར་སྐད་སྒྲོག་བཞིན་རྒྱུག་ཀྱང་འོ་མ་སྐྱིད་ཀྱིས་‘‘དེ་འདྲ་མ་བྱེད། ཁོ་ཚོས་ཅི་ཟེར་ཡང་ཉན་འཇོག་མ་བྱེད་’རིཅེས་ཤོད་ཀྱིན་ཚེ་སྐྱབས་ཀྱི་རྐང་པ་ལས་འཇུས་ཏེ་བཀག་ཀྱང་‘‘ཁྱོད་ཁ་རྐུབ་འདྲ་མ་བཙུམ་ན་ངའི་གྲི་འདི་ལ་སྙིང་རྗེ་མེད་’’ཅེས་དམོད་ཞོར་དུ་རྡོག་རྒྱག་གཅིག་གིས་འོ་མ་སྐྱིད་ལྟག་འགྱེལ་སློགའབྲུག་གྲགས་ཀྱིས་སྡེ་བའི་ནང་ནམ་རྒྱུན་ཁ་བདེ་ཤོས་ཡིན་པའི་སྐྱེ་བོ་རྣམ་རྒྱལ་བྱ་བ་ཞིག་ཡོད་པ་དེའི་བྲང་སྟེང་དུ་པུས་མོས་གནན་ཏེ་‘‘ཁ་ལྕེ་བདེ་བའི་ལས་འབྲས་འདི་རེད་’’ཅེས་ལྕེ་རྩེ་གཅོད་གྲབས་བྱས། སྡེ་བའི་མི་ཀུན་གྱིས་སྤྱི་བོའི་རྩེ་རུ་བཀུར་བའི་ཕོ་ཧྲེང་བགྲེས་སོང་བན་རྒན་སྐྱ་ལོ་ཞེས་པ་ཆོས་ཁོ་ན་མ་གཏོགས་བསམ་རྒྱུ་མེད་པ་གཅིག་ཡོད་པ་དེས་‘‘དེ་58འདྲ་མ་བྱེད། སྡེ་བའི་ཞབས་འདྲེན་རེད། ནང་དམེ་ལས་སྡུག་པའི་སྤྱོད་ངན་ག་ལ་ཡོད་’’ཅེས་བཀག་པས་རྣམ་རྒྱལ་གྱི་ལྕེ་རྩེ་གྲི་འོག་ཏུ་མ་ཤོར་ཙམ་བྱུང་། དེ་ནས་གྱོས་པོ་དང་མག་པ་གཉིས་ཀྱིས་གྲི་རིང་ཀླད་ལ་བསྐོར་བཞིན་དུ་‘‘ང་རྒད་པོ་འབྲུག་གྲགས་ཀྱིས་འབྲུག་སྐད་གྲགས་ན་ཆར་མ་བབས་པའི་དུས་མེད། དེ་རིང་ཁྱོད་ཚོ་ལྟད་མོ་མཐོང་ཨེ་བྱུང་།
ངས་རང་ཟོག་རང་གིས་ཇི་ལྟར་བསད་ཀྱང་ཁྱོད་ཚོ་ཇུས་གཏོགས་མི་དགོས། གོ་ཨེ་བྱུང་། དེ་རིང་ངས་བན་རྒན་སྐྱ་ལོའི་ཁར་ཉན་པ་མ་གཏོགས་ཁྱོད་ཚོ་ཐམས་ཅད་གོམ་གསུམ་སྤོ་དབང་དང་ཚིག་གསུམ་ཤོད་དབང་མེད་པ་བཟོ་དགོས་བསམ་བྱུང་’’ཞེས་སྐད་བརྒྱབ། ཡུལ་ལུང་དེའི་མི་ཚང་མ་ཉིན་མང་པོ་མགོ་བོ་འཕྲེད་དུ་གཡུག་བཞིན་དབུགས་རིང་གཏོང་བ་ལས་རྒྱུན་ལྡན་གྱི་སྐད་ཆའང་ཤོད་མི་ནུས་པར་གྱུར། མི་སེམས་ཆུང་སྡུག་གི་འཁོར་ལོ་བསྐོར། རྟ་སེམས་ཆུང་འགྲོས་ཀྱི་འཁོར་ལོ་བསྐོར་ཞེས་པ་ལྟར་མི་སེམས་ཆུང་ཁ་ཤས་ཉིན་གྱི་ཟས་ལ་བྲོ་བ་མེད་པ་དང་མཚན་གྱི་གཉིད་ལ་བདེ་བ་མེད་པར་གྱུར་ཏེ་མགོ་བོ་འབྲས་བུའི་ཁུར་གྱིས་ལྕི་བའི་འབྲས་ཤིང་གི་ཡལ་ག་ལྟར་གུག་ཅིང་ལག་པས་འགྲམ་པ་སྐྱོར་ནས་གཟའ་ནད་ཕོག་པ་ལྟར་གྱུར་པ་དང་། གཅིན་གཏོང་སྐབས་ཀྱང་འབྲུག་གྲགས་ཚང་གི་ཕྱོགས་སུ་ཁ་གཏད་ནས་གཏོང་མི་ནུས་པར་གྱུར། བརྩེ་དུང་གི་རྒྱ་མཚོའི་ནང་དུ་བདེ་སྐྱིད་ཀྱི་ཕུགས་བསམ་ལ་རོལ་བཞིན་འདོད་གླུ་ཡི་ལྕགས་ཀྱུས་ཉ་མོ་འཛིན་པའི་གཞོན་ནུ་ཕོ་གསར་མོ་གསར་རྣམས་རེ་ཞིག་མཛའ་གླུའི་འབྲེལ་ཐག་ཆད་ཅིང་འགྲོ་འོང་གི་ལམ་བུའང་འགགདེ་ནས་ཉིན་གསུམ་མ་འགོར་བར་གྱོས་པོ་དང་མག་པ་གཉིས་ཀྱིས་‘‘འདྲེ་ལུང་འདིའི་ནང་མི་ཚེ་འཁྱོལ་ཐབས་མི་འདུག དེ་བས་ད་ལྟ་རང་བྱང་དུ་འགྲོ་’’ཟེར། འོ་མ་སྐྱིད་ཀྱིས་‘‘ང་འཆི་ཡང་རང་ཡུལ་དུ་འཆི་རྒྱུ་ཡིན་’’ཞེས་འགྲོ་འདོད་59མ་བྱས་ཀྱང་འབྲུག་གྲགས་ཀྱིས་བུ་མོའི་མགོ་ལ་བྱིལ་བྱིལ་བྱེད་བཞིན་‘‘བུ་མོ།
ངའི་སྙིང་། ཁྱོད་དེ་འདྲ་མ་ཟེར། ཁྱོད་ཀྱིས་རྩམ་པ་བཟས་པ་ལས་ངས་ཚྭ་བཟས་པ་མང་། ངའི་ཁར་ཉོན། འདིར་བསྡད་ཀྱང་སྡོད་ཐབས་མེད། ང་དང་ཚེ་སྐྱབས་གཉིས་ཁོང་ཁྲོ་མ་བཟོད་པར་ཁོ་ཚོ་ཕུ་དཀྲུག་མདའ་དཀྲུག་བྱས་པས་ཁོ་ཚོ་མི་མང་ལག་མང་རེད། ང་ཚོ་མི་གསུམ་གྱིས་ཁ་གཏད་གཅོག་ཐུབ་ཀྱི་མ་རེད། ’’ཅེས་བཤད་པས་འོ་མ་སྐྱིད་ཀྱི་སེམས་སུ་སྐད་ཆ་དེ་གནས་ལུགས་ཙེད་པ་མ་རེད། སྡེ་བའི་མི་ཚོ་ཡང་བྱིས་པ་ལོ་གསུམ་མ་རེད། ཁོ་ཚོ་ཚང་མ་ཁ་མཐུན་ཏེ་མདའ་གྲི་མདུང་གསུམ་གྱི་རྩེད་མོ་རྩེ་བར་ཡོང་ན་ངེད་ཚང་མེ་བཏང་རྗེཡོཀྱི་ཐལ་བའང་མེད་པ་བཟོ་གི་རེད་སྙམས་ནས་མིག་ཆུ་ཁྲུམ་ཁྲུམ་དུ་གཏོང་བཞིན་མགུ་བའི་བརྡ་ལ་མགོ་བོ་ལྕོག་ལྕོག་བྱས།
འབྲུག་གྲགས་ཚང་གིས་སྦྲ་དང་སྟབས་བདེའི་སྣོད་ཆས། མཆིག་གུ་སོགས་འབྲི་གཡག་ལ་བསྐལ་ནས་ལུག་ཁྱུ་དེད་དེ་བྱང་དུ་འོང་བ་རེད། སྡེ་བ་ལས་བྲལ་སྐབས་མི་ཚང་མ་སྦྲའི་སྒོ་སུབས་ལས་བལྟས་ཏེ་‘‘བདུད་ཚང་བུད་སོང་། སླར་ཕྱིར་ལོག་མི་ཡོང་བར་ཤོག་’’ཅེས་ཤོད་པ་ལས་ཁོ་ཚོར་སྐྱེལ་མ་བྱེད་མཁན་གཅིག་ཀྱང་མེད། སྡེ་ནང་གི་བན་རྒན་སྐྱ་ལོས་ཁོ་ཚོ་མདའ་རྒྱང་གང་ཙམ་གྱི་སར་སྐྱེལ་མ་བྱས། བྲལ་ཁར་ཁོས་‘‘ཁྱོད་ཚོ་ཡུལ་ལུང་གང་དུ་སླེབས་ཀྱང་ཡུལ་ཁྲིམས་སྲུང་དགོས། ཡུལ་ཆུ་བཏུང་སྟེ་ཡུལ་ཁྲིམས་མ་སྲུང་ན་མཐར་རང་ཉིད་ཕམ་རྒྱུ་རེད། དེ་ངེས་པར་དུ་མ་བརྗེད་ཡིད་ལ་བཟུང་རི’ཞེས་ཁ་ཏ་བྱས། འབྲུག་གྲགས་ཀྱིས་‘‘ལགས་སོ། ངས་མ་བརྗེད་ཡིད་ལ་བཟུང་ཆོགམ་གཞི་ཁོང་ཁྲོ་སློང་མཁན་མེད་ན།
བཟོད་པ་སུ་ལ་སྒོམ་’’ཟེར། བན་རྒན་གྱིས་‘‘ད་དུང་དོན་ཆེན་ཞིག་ཁྱོད་ཀྱིས་མ་བརྗེད་པ་བྱེད་དགོས། ཁྱོད་ཚོའི་ལུག་ཁྱུའི་ནང་ལུག་རྭ་མེད་དཀར་རྐྱང་ལ་སུག་བཞི་སེར་པོ་བྱས་པ་གཅིག་ཡོད་པ་དེ་བསོད་མི་ཉན། དེ་བསད་ན་ཁྱོད་ཚང་ལ་བཀྲ་མི་ཤིས་པའི་60རྐྱེན་ངན་ཞིག་འཕྲད་རྒྱུ་རེད་’’ཅེས་བཤད་དེ་ཕྱིར་སྡེ་ནང་དུ་ལོག་སོང་། འབྲུག་གྲགས་ཀྱིས་བསམ་བློ་ག་ཚོད་བཏང་ཡང་རང་གི་ལུག་ཁྱུའི་ནང་ལུག་དེ་འདྲ་མེད་པས། ཁོ་ལོ་ན་མཐོ་བས་འཆོལ་གཏམ་སྨྲས་པ་ཡིན་གྱི་རེད་བསམ་ཡང་སེམས་ནང་དུ་མ་བརྗེད་པར་བྱས། དུས་ཚོད་རིམ་གྱིས་འདས་པས་བན་རྒན་སྐྱ་ལོའི་མངགས་བཅོལ་དེ་ཡང་ཁ་སེང་གི་རྐང་རྗེས་དེ་རིང་མི་གསལ་བ་ལྟར་རིམ་གྱིས་བརྗེད་སོང་། ཟླ་ཕྱེད་ཙམ་སོང་རྗེས་ཁོ་ཚོས་སྟག་རུ་ཞེས་པའི་མཚེའུ་ཞིག་གི་འགྲམ་དུ་སླེབས་ནས་དེར་རྩྭ་ཁ་བཟང་བས་ཉིན་ཤས་སྡོད་རྒྱུ་བྱས། སྐབས་དེ་དུས་ཧོར་ཟླ་ལྔ་པ་ཡིན་པས་ཡུལ་ལུང་ཡོངས་ལྗང་ཐིང་ཐིང་དུ་གནས་ཤིང་། དབྱར་སོས་ཀྱི་ཚ་དྲོད་འཕེལ་བས་རྒྱང་རིང་གི་རི་ཐང་ལ་མིག་རྒྱང་གཅོད་དུས་སྨིག་སྒྱུའི་ཁྲོད་དུ་ཕ་བོང་ཆེ་ཆུང་མང་པོ་ཡང་སྐྱ་མི་མང་པོ་གྲལ་སྟར་སྒྲིག་པ་ལྟར་ཕྲ་ལ་རིང་ཞིང་འགུལ་སྐྱོད་བྱེད་པའི་འཕྲུལ་སྣང་ཤར།
དེ་ཉིན་ཉིན་དགུང་མ་མོའི་འོ་མ་བཞོས་རྗེས་འབྲུག་གྲགས་ཀྱིས་མདའ་གཞུ་བརྒྱབ་ཏུ་ཁུར་ནས་མཚེའུ་ཡི་འགྲམ་དུ་ལུག་འཚོ་བར་སོང་། ཚེ་སྐྱབས་དང་འོ་མ་སྐྱིད་གཉིས་ཉིན་དགུང་གི་ཚ་གདུག་ཀྱིས་མནར་ཏེ་སྦྲའི་ནང་དུ་གཉིད་དེ་བསྡད། འོ་མ་སྐྱིད་ཀྱི་རྣ་ལམ་དུ་‘‘ཨ་རུ། ཨ་རུ་’’ཞེས་སྨྲེ་སྔགས་འདོན་པའི་སྒྲ་ཞིག་ཐོས་པས་ཡ་མཚན་སྐྱེད་དེ་འཕྲལ་མར་ཡར་ལངས་ཏེ་བལྟས་པ་ན་ཕ་འབྲུག་གྲགས་ཁ་ནས་ཁྲག་དམར་དོན་བཞིན་སྒོ་འགྲམ་ནས་གོག་དྲུད་བྱེད་ཀྱིན་ཡོང་གི་འདུགའོ་མ་སྐྱིད་དངངས་འཚབ་སྐྱེད་ནས་‘‘ཨ་ཕ་’’ཞེས་སྐད་རྒྱག་བཞིན་འབྲུག་གྲགས་སྐྱོར་ཏེ་‘‘ཨ་ཕ། ཁྱོད་ཅི་བྱས་སོང་’’ཞེས་དྲིས། ‘‘ང་་་་་་་ང ་་་་་་ང་་་་་་་’’ཞེས་ལན་འདེབས་མ་ཐུབ། དེ་མར་ཚེ་སྐྱབས་ཀྱང་གཉིད་སད་དེ་ཁོ་གཉིས་ཀྱིས་ཁོག་སྟོད་སྨད་ལས་བཏེགས་ཏེ་ནང་དུ་61ཁྱེར། གདན་སྟེང་དུ་བཞག ཁ་རུ་ཆུ་བླུགས་པས་ན་ཟུག་ཅུང་ཟད་དྲག་ནས་འདྲེན་བྱེད་ཟུང་གིས་བུ་མོའི་གདོང་ལ་བལྟ་བཞིན་‘‘ང་ ང་ད་རེས་མཚེའུ་འགྲམ་དུ་ གཉིད་ གཉིད་ཤོར་འདུག དེའི་སྐབས་ཏུབ་ཏུབ་ཀྱི་ སྒྲ་འགའ་ཐོས་ ཐོས་པས་ང་་ ་་ ་ང་གཉིད་ལས་སད་དུས་་་་་་་’’ ་ན་ཟུག་གིས་མ་བཟོད་པར་འདྲེན་བྱེད་གཉིས་ཟིམ་ཟིམ་དུ་གྱུར་ཞིང་སྐད་ཆ་མུ་མཐུད་ཤོད་མ་ཐུབ།
འོ་མ་སྐྱིད་ཀྱིས་‘‘ ཨ་ཕ་དེ་ནས་ དེ་ནས་’’ཞེས་ངུ་ངག་གིས་འབོད་ཀྱིན་ཆུ་ཕོར་པ་གང་ག་ལེར་ཁ་ནང་དུ་བླུགས་པས་ཡང་དྲན་པ་སོས་ཏེ་‘‘ངས་ མཚོ་ལུག་མང་པོ་ཞིག་ དོན་ཡོང་བ་མཐོང་་་་་་་བྱུང་བས་ གཞུ་བཀུག་སྟེ་ འཕང་པས་མདའ་དེ་ མཚོ་ལུག་གཅིག་ལ་ཕོག་སོང་། ’’ཡང་ཆུ་ཅུང་ཟད་བླུགས་པས་དྲན་པ་སོས་ཏེ་‘‘དེ་དང་དུས་མཉམ་་་་་་་གཞུ་་་་་་་དུམ་བུ་གཉིས་སུ་ཆག་ ཆག་ནས་ ངའི་སྙིང་ཁར་བརྒྱབ་བྱུང་་་་་་་མཚོ་ལུག་དེ་ནི་ ཁ་སེང་ བན་་་་་་་བན་རྒན་སྐྱ་ལོས་ལོས་་་་་་་ལོས་’’སྐད་ཆ་ཡོངས་རྫོགས་བཤད་མ་ཚར་གོང་ཁ་ནས་སྐད་ཆ་མི་ཐོན་པར་གྱུར། ཚེ་སྐྱབས་ཀྱིས་ལམ་སེང་སློག་པ་ཁ་ཕྱེས་ཏེ་བལྟ་དུས་སྙིང་ཁར་དམར་ཐིག་ཆེན་པོ་ཞིག་ལས་རྨ་ནི་མི་འདུག ཁ་ནས་ད་དུང་ཁྲག་དམར་འཛད་མེད་དོན་པས་སྨན་བཅོས་ཀྱི་ཐབས་ཤེས་ནི་མེད་སྟབས་གན་རྐྱལ་དུ་བསྙལ་ནས་བཞགཉིན་དེའི་མཚན་མོའི་སྐར་གྲལ་སྒྲིག་རྗེས་འབྲུག་གྲགས་ཚེ་ལས་འདས། འོ་མ་སྐྱིད་སྡུག་བསྔལ་དྲག་པོ་སྐྱེད་དེ་‘‘ཨ་ཕ། ངའི་ཨ་ཕ་’’ཞེས་འབྲུག་གྲགས་ཀྱི་ཕུང་པོར་འཐམ་ནས་ཡུན་རིང་པོ་ངུས། ཚེ་སྐྱབས་ཀྱིས་‘‘ད་མ་ངུ་། ཐབས་ཤེས་ཡོད་མ་རེད། འཇིག་རྟེན་ཐོག་སྐྱེས་པའི་མཐའ་མ་རྒས་རྒྱུ། རྒས་པའི་མཐའ་མ་ཤི་རྒྱུ་རེད།
མ་ངུ་’’62ཞེས་འོ་མ་སྐྱིད་ལ་སེམས་གསོ་བྱེད་ཀྱིན་མིག་ཆུ་ཕྱིས་ཏེ་འབྲུག་གྲགས་ཀྱི་ཕུང་པོ་རྒྱབ་ཏུ་ཁུར་ནས་རི་རུ་བསྐྱུར། གནས་དེར་ཟླ་ཕྱེད་ཙམ་བསྡད་རྗེས་ད་དུང་བྱང་དུ་ཉིན་ཞག་བཞི་སོང་། བྱང་དུ་ཇི་ཙམ་སོང་བ་དེ་ཙམ་གྱིས་འོ་མ་སྐྱིད་རང་ཡུལ་དྲན་པར་གྱུར་ནས་མཐར་ཚེ་སྐྱབས་ལ་ཕྱིར་རང་ཡུལ་དུ་ལོག་རྒྱུའི་རེ་བ་བཏོན། ཚེ་སྐྱབས་ཀྱི་‘‘ཧུང་རྣ་བར་མི་འགྲོ་བའི་སྐད་ཆ། ལོག་ན་ཁྱོད་རང་ལོགང་མི་འགྲོ་ཐག་ཆོད་ཡིན་’’ཟེར། འོ་མ་སྐྱིད་ཀྱིས་ཚེ་སྐྱབས་ཀྱི་མདུན་དུ་པུས་མོ་བཙུགས་ཏེ་‘‘བྱང་ཐང་མི་མེད་ལུང་སྟོང་དུ་སོང་ན་ང་རང་གཉིས་འཚོ་བ་འཁྱོལ་གྱི་མ་རེད། དེ་ལས་ཕྱིར་རང་ཡུལ་དུ་ལོག་ན་ཤི་ཡང་བློ་བདེ་བ་འདུག སྐུ་མཁྱེན། རང་ཡུལ་དུ་ལོག་འགྲོ་’’ཞེས་ཞུ་བ་འཐེན། ཚེ་སྐྱབས་ཀྱིས་‘‘ནག་མོ་རབས་ཆད་ཁྱོད་མེད་ན་འགྲོ་སྟབས་བདེ།
ལོག་ན་ཁྱོད་རང་ལོག་’’ཅེས་ཚིག་ཙུབ་ཀྱིས་དམོད་དེ་ཕྱི་ཉིན་འབྲི་གཡག་ཚང་མ་དེད་དེ་སྙིང་རྗེ་སྤུ་ཙམ་མེད་པར་འོ་མ་སྐྱིད་བྱིའུ་ཕྲུག་ཐང་དུ་གཡུག་པ་བཞིན་བསྐྱུར་ནས་བུད་སོང་། འོ་མ་སྐྱིད་ཕྱིར་རང་ཡུལ་དུ་ལོག་བསམ་ཡང་གཅིག་ནས་འབྲི་གཡག་མེད་པས་སྦྲ་དང་སྣོད་སོགས་འགེལ་ས་མེད་པ་དང་། རི གཉིས་ནས་ཕྱིར་ལོག་པའི་ལམ་ཡང་མི་ཤེས་པས་མི་ཡུལ་གྱི་དམྱལ་བ་མྱོང་བཞིན་དུ་གནས་དེར་མི་སྡོད་ཀ་མེད་བྱུང་བ་སོགས་རྗེས་དྲན་ཡོངས་སྦ་གསང་སྤུ་ཙམ་མེད་པར་དབང་ཆེན་ལ་བཤད་རྗེས་འོ་མ་སྐྱིད་ངོ་གདོང་ཡོངས་མཆི་མས་བརླན་པར་གྱུར་ཏེ་དབུགས་རིང་ཤོར། དབང་ཆེན་ཡང་འོ་མ་སྐྱིད་ཀྱི་ཡ་ང་བའི་ལས་བསྐལ་ལ་སྙིང་རྗེ་སྐྱེད་དེ་ཅུང་ཏྲེམ་མ་གཏོགས་མིག་ཆུ་ཤོར། འོ་མ་སྐྱིད་ཀྱིས་དབུགས་རིང་ཞིག་བཏང་ནས་‘‘ང་ནག་མོ་ཁེར་བུ་ནད་ཀྱིས་མནར་ན་ཆུ་ཁ་གང་ཡང་བསྟེར་མཁན་མེད། ཤི་རྗེས་ཕུང་པོ་སྦྲ་ཧྲུལ་འདིའི་ནང་དུ་ལུ་ས་ཏེ་རྣམ་ཤེས་འགྲོ་ཐུབ་པ་མི་འདུག་’’63ཅེས་སེམས་སྡུག་བྱས། དབང་ཆེན་གྱིས་‘‘ཁྱོད་འདིར་སླེབས་ནས་དུས་ཚོད་ཇི་ཙམ་ཕྱིན་སོང་’’ཞེས་དྲིས། འོ་མ་སྐྱིད་ཀྱིས་‘‘ལོ་གཅིག་དང་ཕྱེད་ཀ་ཕྱིན་སོང་’’ཟེར། དབང་ཆེན་གྱིས་‘‘ད་གིན་ངས་ང་ཚྭ་པ་ཡིན་ཞེས་པ་ནི་རྫུན་བཤད་པ་ཡིན། ང་ཡང་ཕ་གཞིས་མངའ་འབངས་མི་ལག་ཏུ་ཤོར་ནས་བྲོས་འོང་བའི་འཁྱམ་པོ་ཞིག་ཡིན།
ང་དང་བུ་གཉིས་ཀྱིས་ཁྱོད་ཀྱི་སྦྲ་མཐོང་བས་དེ་རིང་འདིར་ཡོང་བ་ཡིན་’’ཟེར། ‘‘རྫུན་མ་ཤོད་’’ཅེས་འོ་མ་སྐྱིད་ཀྱིས་དབང་ཆེན་གྱི་མགོ་ནས་མཇུག་བར་བསྐྱར་ལྟ་ཞིག་བྱས་ནས་ཕྱིར་ནུད་ཙམ་བྱས། ‘‘རྫུན་མིན’’ཞེས་ཁོས་མདུན་དུ་ནུད་ཙམ་བྱས། ‘‘འོ་ན་ཁྱོད་ཡུལ་ལས་བྲལ་ནས་ལོ་ག་ཚོད་སོང་ངམ’’‘‘ཡུལ་ལས་བྲལ་ནས་ཟླ་གཅིག་ཟིན་གྲབས་འདུག’’‘‘ཁྱོད་ཀྱིས་མནའ་སྐྱེལ་དང་། ’’‘‘གནམ་སྔོན་པོ་ཚད་བཙུགས། ’’‘‘སྐྱེས་པ་ཕོ་ལུས་བླངས་པ་ཞིག་གིས་མནའ་ཟ་གི་མ་རེད་’’ཟེར་ནས་རྩམ་ཕྱུར་དང་མར་ཁོའི་མདུན་དུ་བཞག་ནས་‘‘སྤགས་ཟོརི’ཟེར་ནས་ཁོའི་འཁྲིས་སུ་བསྡད་དེ་‘‘ང་ལོ་གཅིག་དང་ཕྱེད་ཀའི་རིང་དེ་རིང་མ་གཏོགས་མི་གཞན་ལ་སྐད་ཆ་ཤོད་རྒྱུ་ལྟ་ཅི། མི་གཞན་གྱི་གཟུགས་བརྙན་ཡང་མཐོང་བ་ཐེངས་དང་པོ་ཡིན། ཁྱོད་འདིར་སྡོད། ང་ནག་མོ་གཅིག་འདིར་སྡོད་དགོས་དུས་བཤས་བཤའ་མཁན་མེད་པར་ལུས་ཀྱི་འདུག སྤྱང་ཀིས་རྨུག་སྟེ་བསད་པའི་ལུག་དང་སྤྱང་ཀིའི་བཟས་འཕྲོ་ལས་ཤ་གཙང་མ་ཞིག་ཟ་རྒྱུ་རྙེད་མ་བྱུང་’’ཞེས་ཤོད་ཀྱིན་ངོ་ཚ་བའི་དབང་གིས་མགོ་བོ་སྒུར་ཞིང་ངོ་གདོང་སྦར་མོས་བཀབ།
མོའི་ཉམ་ཐག་གི་ལས་བསྐལ་དང་འུ་ཐུག་གི་རེ་བ་དེས་ཁོའི་བློ་ཡིད་རྦད་དེ་བཀུག་པས་‘‘ང་ལ་ད་དུང་བུ་གཅིག་ཡོད་’’ཅེས་བཤད། འོ་མ་སྐྱིད་ཀྱིས་‘‘ངས་ཤེས་བྱུང་། ད་གིན་ཁྱོད་ཀྱིས་བཤད་བྱུང་’’ཟེར། 64‘‘འོ། རེད་རེད། ད་གིན་ངས་ང་ལ་བུ་གཅིག་ཡོད་ཅེས་བཤད་པ་ཡིན་’’ཟེར། ‘‘བུ་ད་ལྟ་ག་པར་ཡོད། ’’‘‘བུ་ད་ལྟ་ནུབ་ཀྱི་རི་དེའི་སྟེང་ང་སྒུག་ནས་ཡོད་’’ཅེས་བཤད། ‘‘ད་ཁྲིད་ཤོག བུའི་མིང་ལ་ཅི་ཟེར་’རིཞེས་དྲིས།
‘‘བུའི་མིང་ལ་དགྲ་འདུལ་ཟེར། ད་ལོ་ལོ་བཅོ་ལྔ་རེད་’’ཅེས་བཤད་རྗེས་ཁོ་སྒོར་དོན་ནས་སོང་། འོ་མ་སྐྱིད་ཀྱིས་ནང་གི་གད་སྙིགས་ཕྱགས་ཤིང་གདན་གཙང་མར་བརྡབ། དེ་ནས་གོ་ཐལ་གཙང་མར་བཤོས་ཏེ་ངོ་གདོང་གཙང་མར་བཀྲུས་རྗེས་འཛུམ་མདངས་ཀྱིས་ཁེངས་ནས་སྦྲ་སྒོར་དོན་ནས་ཁོ་གཉིས་ཡོང་རྒྱུར་སྒུགདབང་ཆེན་བུའི་འགྲམ་དུ་སླེབས་དུས་དགྲ་འདུལ་སྒུག་ཡུན་རིང་དྲགས་པས་རྡོ་ལེབ་སྟེང་དུ་རྡོ་ཡི་ནོར། ལུག མི། ཁྱི་སོགས་རི་མོ་འདྲ་མིན་སྣ་ཚོགས་འབྲི་བཞིན་བསྡད་འདུགདབང་ཆེན་གྱིས་‘‘སྒུག་ཡུན་རིང་མ་སོང་ངམ། གྲང་ཨེ་བྱུང་’’ཟེར། ‘‘སྒུག་ཡུན་རིང་མ་བྱུང་། དུད་ཚང་དེས་ཅི་ཟེར་གྱི་འདུག་’’ཅེས་དྲིས།
‘‘དེར་ནག་མོ་གཅིག་ལས་མི་འདུག མོ་རང་ཡུལ་འདིར་སླེབས་ནས་ཨུམ། ཕ་ཤི་རྗེས་ཁྱོ་གས་བསྐྱུར་ནས་མོ་ཧྲེང་མ་རེད་འདུག མོའི་ལས་བསྐལ་ཡང་ཧ་ཅང་ཡ་ང་བ་ཞིག་རེད་འདུག ཨུམ་ ཨུམ། མོས་ང་ཚོ་ཟླ་སྒྲིལ་གཏོང་རྒྱུའི་རེ་བ་འདོན་གྱི་འདུག ཁྱོད་ཀྱིས་བྱས་ན་ག་འདྲ་འདུག’’ཅེས་དྲིས། བུས་‘‘ཨོ’’ཟེར་བ་ལས་མོས་མཐུན་ཡོད་མེད་ཀྱི་རྣམ་འགྱུར་མ་བསྟན། ‘‘མོ་ལ་སྦྲ་ཡོད་པས་མི་ཚད། སྣོད་ཐབ་ཆས་དང་ལུག་ཀྱང་མང་པོ་འདུག
ལུག་བཤའ་མཁན་གཅིག་ཀྱང་མེད་པས་མོ་ངོ་མ་ཡ་ང་འོས་པ་ཞིག་རེད་འདུག་’’ཅེས་བཤད། 65བུས་མགོ་ལྕོག་ལྕོག་བྱས། ‘‘འགྲོ། རྗེས་མ་ག་འདྲ་བྱེད་མིན་རྗེས་སུ་ལྟ་རྒྱུ་རེད། གནས་སྐབས་མོའི་རེ་བ་ལྟར་ཟླ་སྒྲིལ་བཏང་ན་ཕན་ཚུན་གཉིས་ཀར་ཕན་ཐོགས་ཆེན་པོ་འདུག་’’ཟེར་ནས་ཁོ་གཉིས་རི་ལས་བབས་ཏེ་སོང་། དབང་ཆེན་གྱིས་‘‘འདི་བུ་དགྲ་འདུལ་རེད’’ཅེས་བཤད། ‘‘ཡ། ཡ། ངས་ཁྱོད་རང་གི་མ་ལྟར་གཅེས་སྐྱོང་བྱེད་ཆོག་རི’ཟེར། དགྲ་འདུལ་གྱིས་སེམས་སུ་ང་ལ་ཨ་མ་ཡོད་བཞིན་མོས་མ་ཚབ་བྱེད་དགོས་དོན་མི་འདུག་སྙམ་ནས་‘‘མིན།
མ་ལྟར་གཅེས་སྐྱོང་བྱེད་དགོས་དོན་མེད། ང་ལ་ཨ་མ་ཡོད་’’ཟེར། དབང་ཆེན་གྱིས་‘‘ང་ཚོ་གསུམ་ཀ་གཅིག་ཕན་གཅིག་རོགས་བྱས་ན་འགྲིགཕ་དང་མ་ཟེར་དགོས་དོན་མེད་’’ཟེར། དགོང་མོ་ཁོ་ཚོ་ཕྱི་པོ་མ་ཆགས་བར་སྐད་ཆ་སྣ་ཚོགས་ཤོད་ཀྱིན་བསྡད། འོ་མ་སྐྱིད་ཀྱིས་‘‘ཚེ་རིང་། ཁྱོད་གཉིས་ག་འདྲ་བྱས་ནས་ཡུལ་དང་བྲལ་བ་རེད་’’ཅེས་དྲིས། དབང་ཆེན་གྱིས་‘‘ཨོ། ངས་ད་གིན་མིང་ཡང་རྫུན་ལབ་པ་ཡིན། ངའི་མིང་ལ་དབང་ཆེན་ཟེར་གྱི་ཡོད་’’ཅེས་གསལ་བཤད་བྱས་རྗེས་སྔར་སོང་གི་འདས་དོན་ཡིད་ལ་འཁོར་ཏེ་ཕྱིར་དྲན་བྱས་པ་གཤམ་གསལ། ཡུལ་གཡང་ཕྱུག་ཅེས་པ་དེ་ནི་ཁོ་གཉིས་ཕ་བུ་གཉིས་ཀྱི་ཕ་ཡུལ་རེད།
དེ་ནི་ལུང་པ་གཉིས་ཀྱི་ནང་དུ་ཐར་ཐོར་དུ་གནས་པའི་གྲོང་པ་བཅུ་བདུན་ལས་གྲུབ་པའི་བྱང་རིགས་ཀྱི་ཚོ་པ་ཆུང་ཆུང་ཞིག་རེད། ཡུལ་གཡང་ཕྱུག་གི་དབུལ་ཕྱུག་འཕེལ་རིམ་ལྟར་ཁོའི་ཡབ་མེས་ཀྱི་སྐབས་ཀྱང་དབུལ་ཕྱུག་གི་འཕེལ་གྲིབ་མང་པོ་བྱུང་མྱོང་བ་སྟེ། ཁྱིམ་དུད་ཉུང་ཞིང་རྩྭ་ཁ་བཟང་བས་དབྱར་ཆར་ཆུ་མང་ཞིང་དགུན་ཁ་བ་མེད་པའི་དུས། ཕྱུགས་རིགས་འོ་མ་ཁ་ལུད་པ་ལྟར་འཕེལ་བ་དང་། དབྱར་ཆར་ཆུ་ཉུང་ཞིང་དགུན་66ཁ་བ་མང་བའི་དུས། ཕྱུགས་རིགས་ཚང་མ་ཤི་སྟེ་ལྷས་ར་སྟོང་པར་ལུས་པའི་ཁྱིམ་དུད་ཀྱང་མང་པོ་བྱུང་མྱོང་། བྱ་ཤིང་རྩེ་ལ་སྐྱིད། མི་རང་ཡུལ་ན་སྐྱིད་ཅེས་པ་ལྟར་རང་ཡུལ་རྒྱབ་ཏུ་བསྐྱུར་ནས་གཞན་ཡུལ་དུ་མི་ཚེ་འཁྱོལ་ཐབས་བྱེད་མྱོང་མཁན་མེད། དབང་ཆེན་གྱིས་ཁྱིམ་གཞིས་བཟུང་བ་ནས་ཧ་ལམ་འཕེལ་བ་ལས་འགྲིབ་པའི་དུས་བྱུང་མྱོང་མེད། སྒོས་སུ་ཁོ་ཚང་གི་སྒོ་ཟོག་འཕེལ་རྒྱས་ཆེན་པོ་བྱུང་ནས་ཡུལ་གཡང་ཕྱུག་གི་ནང་གྲགས་པ་ཁྱབ་པའི་ཕྱུག་པོར་གྱུར།
དེ་ལོའི་དབྱར་ཟླ་ར་བའི་དུས་སུ་ཡུལ་གཡང་ཕྱུག་ལ་སྔར་བྱུང་མྱོང་མེད་པའི་ཆར་ཆུ་བྱུང་སྟེ་མ་མོ་གཉིས་རེའི་འོ་མས་ཟོ་བ་གཅིག་ཁེངས་པ་དང་། འབྲི་རེའི་འོ་མས་ཟོ་བ་གཉིས་རེ་ཁེངས་པའི་ལོ་ལེགས་ཤིག་བྱུང་། ལོ་དེའི་དབྱར་ཀ་ཤར་མ་ཐག་བོད་དམག་རྟ་པ་བཅུ་གཉིས་དེ་རུ་སླེབས། དེ་སྔ་གཡང་ཕྱུག་ལ་བོད་དམག་གི་ས་སྲུང་སྒར་ས་བྱེད་མྱོང་མེད་ཀྱང་འདི་ལོ་དམག་མི་རྣམས་བྱང་སྐྱོད་སྐོར་གཡེང་བྱེད་སྐབས་སྟེས་དབང་གིས་འབྲོག་ས་སྐྱིད་པོ་དེར་སླེབས་པས་མུ་མཐུད་བྱང་སྐྱོད་མ་བྱས་པར་དེར་བསྡད་པ་རེད། ས་སྲུང་དམག་དེ་དག་ལ་མེའི་འཕྲུལ་མདའ་ཞེས་པ་དེ་ཁུལ་གྱི་འབྲོག་པས་སྔར་མིག་གིས་མཐོང་རྒྱུ་ལྟ་ཅི་རྣ་བས་ཐོས་མ་མྱོང་བའི་མཚོན་ཆ་རྭ་གཉིས་ལྡན་ལྕགས་དང་ཤིང་ལས་གྲུབ་པ་ཞིག་འདུག་པ་དེའི་ནང་རྫས་དང་ཞ་རིལ་བླུགས་ཏེ་རྒྱབ་ན་རྣ་བའི་བར་དུ་བཀང་ནས་འཕངས་པའི་གཞུ་རྒྱང་གསུམ་བཞིའི་སར་གནས་པའི་སྲོག་ཆགས་ཀྱི་སྲོག་བཀུམ་ནུས་པ་རེ་ཁུར་ནས་འདུགས་སྲུང་དམག་དེ་དག་ཐོག་མར་གཡང་ཕྱུག་ཏུ་སླེབས་སྐབས་གཅིག་རེ་གཉིས་རེ་བྱས་ཏེ་འབྲོག་པའི་དུད་ཁྱིམ་དུ་གནས་ཚང་གཡར་ནས་ཚུལ་མཐུན་གྱིས་སྡོད་པ་ལས་བུད་མེད་ལ་བརྙས་བཅོས་དང་། ཉམ་ཆུང་ལ་འཇིགས་སྐུལ། རྒྱུ་དངོས་འཕྲོག་བཅོམ་མི་བྱེད་པར་ཧ་ཅང་ཚུལ་དང་ལྡན་པའི་ཟོལ་གྱིས་ཡུལ་མི་ཡོངས་དང་ཡུག་གཅིག་ཏུ་འབྲེལ་ནས་སྐྱེས་པ་རྣམས་ལ་བོའུ་རྒྱག་སྟངས་67བསླབས་པ་དང་སྐབས་སྐབས་ཡུལ་གྱི་སྐྱེས་པ་རྣམས་དང་མཉམ་དུ་ཐང་བདེ་མོའི་སྟེང་དུ་གཡག་གི་སོག་རུས་ཀྱི་སྟེང་དུ་རྫས་ཀྱི་ནག་ཐིག་བྲིས་ཏེ་འབེན་རྩེད་རྩེ་བ་དང་། སྐབས་རེ་མི་འགར་མེ་མདའ་དང་རྫས་མདེལ་བསྐུར་ཏེ་རི་རུ་རི་དྭགས་རྔོན་པར་མངགས་ཏེ་རྔོན་རྫས་དགོ་བ་དང་གཙོད་སོགས་གང་བྱུང་བ་རྣམས་མཉམ་དུ་ལོངས་སུ་སྤྱོད་ཀྱི་ཡོད། སྡེ་བའི་སྐྱེ་བོ་རྣམས་ཀྱིས་ཀྱང་ཁོང་ཚོའི་བཀའ་བཀོད་དང་དུ་ལེན་པ་དང་ཤ་མར་གྱི་སྣེ་ལེན་གཟབ་རྒྱས་བྱེད་ཀྱི་ཡོད། ཁོ་རང་སྟེ།
དབང་ཆེན་ཚང་དུ་གནས་ཚང་གཡར་ནས་བསྡད་པའི་རུ་དཔོན་ཚེ་མགོན་དང་། ཁོའི་ཞབས་ཕྱི་སྐར་མ་འགྱུར་མེད། དམག་མི་སྤེན་པ་གསུམ་ཡང་བག་ཡོད་ཚུལ་ལྡན་ཡིན་ཁུལ་གྱིས་ཕྱིས་སུ་ལྷ་སར་སླེབས་ན་ཁོ་ཚང་དུ་ངེས་པར་དུ་ཡོང་དགོས་ལུགས་བཤད་པ་དང་། བླ་མ་རྩ་ཆེན་ཞིག་གི་ལྗགས་མདུད་རེད་ཅེས་སྲུང་བ་འགའ་ཡང་སྤྲད། དབང་ཆེན་གྱིས་ཀྱང་ལྷག་བསམ་ཟོལ་མེད་ཀྱིས་ཉིན་གསུམ་རེའི་ནང་ལུག་ཤེད་བཟང་རེ་དང་ཉིན་བཅོ་ལྔའི་ནང་འབྲི་གཡག་ཤེད་བཟང་རེ་བཤས་ཏེ་ཁོ་ཚོར་སྣེ་ལེན་གང་ལེགས་བྱས། སྐབས་དེར་ཁྱིམ་ཚང་གི་འབྱོར་པ་ཕྱུག་པའི་དབང་གིས་དབང་ཆེན་གྱིས་སྡེ་དམངས་ལ་ལས་ཀ་གང་ཅིའི་ཐད་སྣེ་ཁྲིད་ཅིང་སྡེ་དམངས་ཀྱིས་ཀྱང་བརྩི་བཀུར་ཆེ། འོན་ཀྱང་ཡུལ་ཆགས་ཀྱི་ལོ་རྒྱུས་ཧ་ཅང་ཐུང་ཞིང་ཕྱི་ཕྱོགས་ཀྱི་འཇིག་རྟེན་དང་འབྲེལ་བ་མེད་པའི་ས་ཁུག་ལུང་ཁུག་གི་ཚོ་ཆུང་འདིར་སྔར་ནས་ད་བར་སྡེ་དཔོན་ཞེས་མིང་འདོགས་མྱོང་བའི་སྐྱེ་བོ་གཅིག་ཀྱང་མེད། ཐེམ་དུད་བཅུ་བདུན་ལས་མེད་པའི་ཡུལ་གཡང་ཕྱུག་གི་ཕོ་གཞོན་ཚོས་ཉེ་འཁོར་གྱི་སྡེ་ཚོའི་ནང་གི་བུ་མོ་མཛེས་ཤོས་དང་མཛངས་ཤོས་རྣམས་མནའ་མར་བསུ་ཐུབ་པ་དང་། བུ་མོ་ཚོས་ཀྱང་ཕོ་གཞོན་གཟུགས་བཟང་སྟོབས་རྩལ་ཅན་རྣམས་མག་པར་བསུ་ཐུབ་པའི་རྒྱུ་མཚན་ཡང་ཡུལ་གཡང་ཕྱུག་ཡུལ་ལུང་གཞན་ལས་འབྱོར་68པ་ཆེ་བའི་དབང་གིས་རེད། ཡུལ་གཞན་གྱི་ཕོ་གཞོན་མོ་གཞོན་ཚོ་ཡང་གཡང་ཕྱུག་ཏུ་མག་པའམ་མནའ་མར་འགྲོ་རྒྱུ་དེ་ཕུགས་བསམ་དུ་བརྩི་གི་ཡོད།
གཡང་ཕྱུག་གི་ཡུལ་མི་ཚོར་སྔར་མེས་པོའི་དུས་ནས་དར་བའི་སྲོལ་ཞིག་ཡོད་པ་སྟེ་རང་གི་སྡེ་ཚོ་རྒྱ་སྐྱེད་གཏོང་ཆེད་རང་སྡེའི་ཕོ་མོ་རྣམས་ཡུལ་ཚོ་གཞན་དུ་མག་པའམ་མནའ་མར་སོང་ན་ཁྲེལ་མེད་ཀྱི་ལས་ལ་བརྩིས་ཏེ་ཀུན་གྱིས་འཕྱ་ཞིང་ཕོར་པའང་སྦྱིན་མི་ཆོག་པའི་གཏན་འབེབ་ཆེད་དུ་མ་བཟོས་ཀྱང་རང་བཞིན་ལྷུན་གྱིས་གྲུབ་པའི་ལུགས་སྲོལ་དེ་འདྲ་ཞིག་ཆགས་ཡོད། དོན་དུ་ཡང་གཡང་ཕྱུག་གི་ཕོ་མོ་གཞོན་ནུ་ཚོ་རང་ཡུལ་སྐྱིད་པོ་དེ་དོར་ཏེ་གཞན་ཡུལ་དུ་འགྲོ་འདོད་ཅན་གཅིག་ཀྱང་མེད་ལ། ཚང་མ་གཉེན་སྒྲིག་གི་ལོ་ཚད་ཟིན་དུས་ཕ་མ་དང་གཉེན་ཉེ་གྲོང་རོགས་ཁྱིམ་མཚེས་ཀྱིས་ཇུས་བཀོད་ལྟར་གཡས་གཡོན་སྡེ་ཚོ་གཞན་ལས་སྟོབས་རྩལ་ཅན་གྱི་མག་པའམ་མཛངས་མའི་ཡོན་ཏན་འཛོམས་པའི་མནའ་མ་ཚུར་ཁྲིད་ཡོང་གི་ཡོད། གཡང་ཕྱུག་གི་ཡུལ་མི་ཚོས་རང་རེའི་ཡུལ་འདི་ནི་མིང་དོན་མཚུངས་པའི་བསོད་ནམས་ལྷུན་གྱིས་གྲུབ་པའི་སྡེ་བ་ཞིག་རེད་ཅེས་བསྔགས་བརྗོད་ཡང་ཡང་བྱེད་ཀྱི་ཡོད། ཐེམ་དུད་བཅུ་བདུན་དེ་དག་ཕལ་ཆེ་བ་རུས་རྒྱུད་གཅིག་ལས་མཆེད་པའི་གཉེན་ཉེ་ཤ་སྟག་རེད། གཡང་ཕྱུག་ཐོག་མར་ཡུལ་སྡེ་ཆགས་ནས་ཁྱིམ་དུད་གཅིག་ལས་ད་ལྟ་ཁྱིམ་དུད་བཅུ་བདུན་བར་འཕེལ་རྒྱས་འགྲོ་བར་དུས་ཡུན་རིང་ཤོས་སུའང་མི་ལོ་བརྒྱ་ཙམ་ལས་སོང་མེད། དབང་ཆེན་གྱིས་ཕ་གཞིས་བཟུང་བ་ནས་དར་བའི་སྲོལ་བཟང་ཞིག་ཡོད་པ་སྟེ། དབྱར་མཚེར་དགུན་མཚེར་མཉམ་འགྲོ་མཉམ་སྡོད་དང་། ཁྱིམ་ཚང་གི་འབྱོར་ཕྱུག་ཐད་ཕན་ཚུན་ཁ་གསབ་བྱེད་རེས་བྱེད་པ། གཡོག་ཕོ་མོ་ཡང་ང་ཁྱིམ་ཁོ་ཁྱིམ་གྱི་དབྱེ་བ་ཆེར་མ་མཆིས་པར་སུ་ཚང་ལ་ལས་བྲེལ་ཡོད་པ་དེ་ཚང་ལ་ལས་ཀ་བྱེད་པར་འགྲོ་གི་ཡོད།
69རེས་རྟ་རེ་བཞོན་ཏེ་རི་རུ་རི་དྭགས་རྒྱག་པར་སོང་། དབང་ཆེན་གྱིས་སྐར་མ་འགྱུར་མེད་ཀྱི་བོའུ་དེ་རྒྱབ་ཏུ་ཁུར། གཡུ་གཞོང་ལྟ་བུའི་ཆར་ཤུལ་གྱི་སྤང་ལྗོངས་སྟེང་དུ་དབང་ཆེན་གྱིས་ཀ་ཅི་དཀར་པོའི་རྔུལ་ལེན་གྱོན་པའི་ལག་གཡས་པས་ལྕག་ཚན་ཅུང་ཟད་འཕྱར་ནས་བྱ་ཐང་དཀར་གྱི་གཤོག་པ་བརྐྱང་པ་ལྟར་བྱས་ནས་ཨ་རེ་ཨོ། མགོའི་ཝ་ཞྭ་སེར་ཆེན་མེ་ཏོག་རེད། ཚེ་གཅིག་ལ་དབུ་འཕང་མཐོ་བར་ཤོགསྐེད་གྲི་ཁྲ་ནོར་བུའི་བང་མཛོད་རེད། ཚེ་གཅིག་ལ་དགྲ་མགོ་ནོན་པར་ཤོགརྐང་བཞི་ཕྲ་སྦུ་ལའི་འཇའ་ཅན་རེད། ཚེ་གཅིག་ལ་ཡོབ་དཀར་ནོན་པར་ཤོགཅེས་གླུ་གཏོང་གིན་མདུན་དུ་རྒྱུགཚེ་མགོན་གྱིས་རྟ་ཕོ་ལྕག་གིས་སྐུལ་ནས་དབང་ཆེན་གྱི་རྗེས་སུ་འབྲང་། རེ་ཞིག་རྣ་བར་ལྷག་པར་སྙན་པའི་རྟ་ཕོའི་རྨིག་སྒྲ་ཐག་ཐག་དང་རྟ་ཡི་མགུལ་གྱི་དྲིལ་བུའི་ཏིང་སྒྲས་དབང་ཆེན་གྱི་གླུ་ལ་རམ་འདེགས་བྱེད་པ་དང་མཚུངས་། སྤང་ལྗོངས་ཀྱི་སྟེང་དུ་ཁྲ་ཆིལ་ཆིལ་དུ་བཞད་པའི་མེ་ཏོག་དཀར་དམར་སེར་གསུམ་མིག་ལམ་དུ་སྤང་གདན་གྱི་འཇའ་རིས་ལྟར་ཁྲ་ཐར་ཐར་ཞིག་ལས་མི་མངོན། ་་ དེ་ནས་ཆུ་ཕྲན་ལྷུང་ལྷུང་དུ་འབབ་པའི་ཆུ་འགྲམ་གྱི་ནེའུ་གསེང་ཞིག་གི་སྟེང་དུ་དབང་ཆེན་རྟ་ལས་བབས་ཏེ་རུ་དཔོན་ལགས་’’ཞེས་ཕྱག་འབུལ་ཞིག་ཞུས་རྗེས་‘‘ངེད་དཔོན་གཡོག་གཉིས་འདིར་ཏོག་ཙམ་ངལ་གསོས་ན་ག་འདྲ་འདུག་’’ཅེས་ཚེ་མགོན་སྤྲོ་པོ་ཡོང་ཆེད་དེ་ལྟར་བཤད།
ཚེ་མགོན་ཧ་ཅང་དགའ་པོ་བྱུང་ནས་རྟ་ལས་བབས་ཏེ་‘‘རེད། རེད། ཏག་ཏག་རེད། ས་ཆ་འདིར་སྐྱིད་པོ་ཞེ་དྲག་འདུག ང་བྱང་གི་ས་ཆ་མང་71པོར་འགྲོ་མྱོང་ཡང་འདི་རྒྱུད་ལས་སྐྱིད་པའི་ས་ཆར་སླེབས་མྱོང་མེད་’’ཅེས་ཕྱོགས་བཞིའི་རི་ལུང་གི་མཛེས་ལྗོངས་ལ་མྱོང་རོལ་བྱེད་བཞིན་དབང་ཆེན་གྱི་གམ་དུ་བསྡད། ་ དབང་ཆེན་གྱིས་རྟ་གྲོ་བླངས་ཏེ་དེའི་ནང་ནས་ལུག་ཤ་བཙོས་མ་དང་། མར་གཟན། འབག་གི་རྗོབཏོན་ཏེ་ཚེ་མགོན་ལ་སྔར་བྱུང་མྱོང་མེད་པའི་རྩྭ་ཐང་སྟེང་གི་ཉིན་དགུང་གི་གསོལ་ཚིགས་ཕུལ། ཚེ་མགོན་གྱིས་སྨ་རར་བྱིལ་བཞིན་དུ་‘‘འབྲོག་པའི་དབྱར་ཁ་ང་ཚོའི་ལུང་པ་ལས་སྐྱིད་པ་འདུག་’མིཟེར། དབང་ཆེན་གྱིས་‘‘དེ་རིང་ང་ལ་གྲོགས་བཟང་པོ་ཁྱོད་ལྟ་བུ་མཉམ་དུ་ཡོད་པས་ངས་ཆེད་མངགས་འདི་ལྟར་གྲ་སྒྲིག་བྱས་པ་ཡིན།
ང་ཚོའི་ཁ་དཔེར་རྨ་བྱ་ནགས་ཀྱི་རྒྱན། མགྲོན་པོ་ཁྱིམ་གྱི་རྒྱན། གྲོགས་བཟང་མི་ཡི་རྒྱན་ཟེར་སྲོལ་ཡོད། དེ་མིན་རྒྱུན་པར་ང་ཚོ་ཆེད་མངགས་རི་དྭགས་རྔོན་པར་འགྲོ་སྲོལ་མེད་ལ་གལ་སྲིད་དུས་བརྒྱར་ལན་གཅིག་ལྟ་བུ་སོང་བའི་དབང་དུ་བཏང་ཡང་ཟ་འཐུང་མང་པོ་ཁྱེར་གྱི་མེད་’’ཅེས་ཤོད་བཞིན་ཤ་ཏིག་རེ་རེ་བཞིན་བཏུབས་ནས་ཚེ་མགོན་ལ་སྤྲོད་པ་དང་མར་ཟན་འཆང་བུ་རེ་རེ་བཞིན་བླངས་ཏེ་མདུན་དུ་བཞག་ནས་ཞོ་དང་མཉམ་དུ་ཟ་རུ་བཅུགཚེ་མགོན་གྱིས་‘‘མི་ཚོས་འབྲོག་པ་བླུན་པོའི་དཔེར་ལེན་པ་ནི་ཤིན་ཏུ་མི་འོས་པ་རེད། ངོ་མ་བློ་ཐུབ་ཀྱི་གྲོགས་པོ་ནི་འབྲོག་པ་རེད། ང་ལོ་མང་བྱང་དུ་སྐོར་གཡེང་འགྲོ་མྱོང་བས་འབྲོག་པ་ལས་གཤིས་རྒྱུད་འཇམ་པ་དང་གཞུང་དྲང་པ་མི་འདུག་རི’ཅེས་ཤོད་ཀྱིན་ཟ་འཐུང་ལ་རོལ། ཁོ་གཉིས་དེར་ཉིན་དགུང་ཚ་ཐོག་ལ་ངལ་གསོ་བརྒྱབ་རྗེས་རྟ་གཉིས་ཆུ་འགྲམ་དེར་བཏགས། མེ་མདའ་རྒྱབ་ཏུ་ཁུར་ཏེ་རི་འཛེགས་ནས་རི་དྭགས་འཚོལ་བར་ཕྱིན། ཁོ་གཉིས་བྲག་ཚམ་ཚོམ་གྱིས་བརྒྱན་པའི་སྤང་རིའི་ལྡེབས་དྷི ལུག་གི་གྲོད་པའམ་ཡང་ན་པགས་པས་བཟོས་པའི་ཞོ་བླུགས་སྣོད། 72སུ་སླེབས།
དེར་གང་སར་ལྷུང་ལྷུང་དུ་འབབ་པའི་ཆུ་ཕྲན་གྱི་འགྲམ་དུ་སེར་ཆེན། དྲིལ་ཤང་། ཨ་གར་དོ་གར། བྱ་རྒོད་སྤོས། སུམ་ཅུ་ཏིག་ཏ། ཧོང་ལེན་སྔོན་མོ། གུར་གུམ། ལུག་མིག ཁུར་མང་སོགས་རི་སྐྱེས་མེ་ཏོག་གི་ལྷུན་གྱིས་གྲུབ་པའི་རང་བྱུང་སྐྱེད་ཚལ་གྱི་ཁྲོད་དུ་དར་དིར་བུང་བས་དབྱངས་སྙན་སྒྲོག་ཅིང་མེ་ཏོག་གི་ཟེའུ་འབྲུ་འཐུ་བ་དང་། ལྷ་བྱ་གོང་མོས་མགྲིན་པའི་རྫ་རྔ་བརྡུང་བཞིན་མོན་འབྲུ་ཞེས་བྱ་བའི་སྤང་སྐྱེས་གྲོ་མའི་རོ་བཅུད་ལ་རོལ་ནས་འདུགཁོ་གཉིས་རི་རྩེར་སླེབས་ཏེ་ག་ལེར་བལྟས་པས་ན།
གཡུ་ཡི་སྡེར་མའི་སྟེང་དུ་དངུལ་དཀར་གྱི་ཁྲ་བཏབ་པ་ལྟ་བུའི་ཕ་བོང་དཀར་པོ་ཆེ་ཆུང་འདྲ་མིན་སྣ་ཚོགས་ཀྱི་ཁྲོད་དུ་དགོ་བ་ཁྱུ་གཅིག་བག་ཕེབས་ངང་གནས་ནས་འདུག དེ་མར་གཉིས་ཀས་མེ་ལྕགས་བརྡབ་ནས་སྦི་སྡིའི་སྣེ་མོར་མེ་སྒྲོན་ཏེ་གཟུགས་པོ་འཁར་བར་བརྟེན་པའི་བགྲེས་སོང་ལྟར་སྒུར་ཏེ་ཕ་བོང་གི་ཕག་ནས་དགོ་བའི་ཕྱོགས་སུ་རྐང་འཇབ་ལག་འཇབ་ཀྱིས་སོང་སྟེ་བར་ཐག་གོམ་པ་ཉིས་བརྒྱ་ཙམ་གྱི་སར་སླེབས། དབང་ཆེན་གྱིས་ཚེ་མགོན་གྱི་རྣ་བར་ཁ་སྦྱར་ནས་‘‘ཁྱེད་མེ་མདའ་ཚ་བས་ཁྱེད་ཀྱིས་རྒྱོབ་’’ཅེས་བཤད་དེ་ཕ་བོང་གི་སྟེང་ནས་མིག་གི་མཚམས་དོན་ནས་བལྟས། ཚེ་མགོན་ཕ་བོང་གི་ཕག་ཏུ་འདུག་མ་ཙོག་གིས་མེ་མདའི་མཆུ་ཕ་བོང་གཡག་རོ་ཙམ་ཞིག་གི་སྟེང་དུ་བཞག་ནས་‘‘ཏྭ་’’ཞེས་བརྒྱབ། འདི་ཕྱོགས་ནས་མེ་མདའི་སྐད་གྲགས་པ་དང་དུས་མཉམ་ཕར་ཕྱོགས་ཀྱི་དགོ་ཁྱུ་དེ་འདྲོགས་ཏེ་ཁྱུ་གཉིས་སུ་གྱུར་ནས་ཕྱོགས་སོ་སོར་བྲོས་པའི་དབུས་སུ་དགོ་བ་གཅིག་སར་འགྱེལ་ཏེ་འཕག་འཚག་རྒྱག་བཞིན་འདུག དེ་མར་ཚེ་མགོན་གྱི་མེ་མདའི་མཆུ་བསྐལ་སའི་ཕ་བོང་དེའི་མདུན་ལོགས་ནས་དྲེད་མོང་གཅིག་མེ་མདའི་སྐད་ཀྱིས་འདྲོགས་ནས་ཕར་ཙམ་མཆོངས་པ་དང་དེ་འཕྲལ་ཁ་ཚུར་བསྐོར་ནས་སྦར་མོ་གཉིས་བྲང་འོག་ཏུ་བསྐུམ་ཙམ་བྱས་པ་དང་དུས་73མཚུངས་ཚེ་མགོན་གྱི་སྟེང་དུ་མཆོངས་བྱུང་། ཚེ་མགོན་རང་སྲོག་ཤོར་སོང་སྙམས་པའི་འཇིགས་སྐྲག་གིས་‘‘དཀོན་མཆོག་མཁྱེན་’’ཞེས་སྐད་ཤོར་བ་དང་ཆབས་ཅིག་ལྟག་འགྱེལ་ལོག་ནས་དྲན་པ་ཐོར། དབང་ཆེན་གྱི་ལག་གི་མེ་མདའི་སྦི་སྡི་ཐོག་མར་ནས་མེ་མདའི་སྐམ་པའི་སྟེང་དུ་བཞག་ཡོད་སྟབས་དྲེད་མོང་མཆོངས་ནས་བར་སྣང་དུ་ཡོད་པའི་སྐད་ཅིག་མའི་དུས་ཐུང་དེའི་ནང་མེ་མདའི་མཆུ་དྲེད་མོང་གི་ཕྱོགས་སུ་གཏད་དེ་བརྒྱབ་པས་དྲེད་མོང་དེ་‘‘ཨཱ་འོང་’’ཞེས་སྐད་ངན་ཤོར་ཏེ་ད་གིན་ཕྱོགས་སོ་སོར་བརྐྱང་པའི་རྐང་ལག་ཁུམ་སྟེ་ཚེ་མགོན་གྱི་སྟེང་དུ་ལྷུང་ནས་སླར་ཡང་རྐང་ལག་བཞི་ཀའི་སེན་མོ་འོད་ཅབས་སེ་གློག་བརྙན་ནང་གི་རི་མོ་དལ་པོར་འགུལ་བའི་པར་གཞི་བཞིན་ཕྱོགས་སོ་སོར་བརྐྱང་ནས་དབུགས་ཀྱི་རྒྱུ་བ་ཆད། དབང་ཆེན་གྱིས་ད་གིན་མེ་མདའི་མཆུ་དེ་ཕྱོགས་སུ་གཏད་དེ་བརྒྱབ་པ་ལས་དྲེད་མོང་དེ་གསོད་ཐུབ་ཡོང་བསམ་པ་ཡིད་ལ་མེད་ཀྱང་བསམ་ཡུལ་ལས་འདས་པ་ཞིག་ལ་དྲེད་མོང་དེ་བསད་པས་ཁོ་རེ་ཞིག་ཧོན་ཐོར་ཏེ་མེ་མདའ་ད་དུང་བར་སྣང་དུ་བཏེགས་ནས་ལངས་འདུག དབུགས་རིང་ཞིག་ཤོར་བ་དང་གཞི་ནས་བསམ་རྒྱུ་དྲན་རྒྱུ་ཡོད་པར་གྱུར་ཏེ་ཕར་སོང་ནས་བལྟ་དུས་དྲེད་མོང་གི་གཡོན་ཕྱོགས་ཀྱི་རྩིབ་གསེང་གི་མདེལ་ཁུང་ལས་ཟུང་ཁྲག་གར་པོ་ཞིག་ས་རུ་ཐིགས་བཞིན་འདུགས་རུ་འཁྱིལ་བའི་དྲེད་མོང་གི་ཟུང་ཁྲག་གར་པོ་དེ་གཡུ་ལྟར་སྔོ་བའི་སྤང་གི་སྟེང་དུ་ལྷག་པར་མངོན་གསལ་དོད།
དེའི་དབུས་ནས་གཟེངས་སུ་ཐོན་པའི་མེ་ཏོག་སྔོན་པོ་དེ་ཤིན་ཏུ་མཛེས། འོན་ཀྱང་རྐང་པ་ཁྲག་གི་ནང་དུ་འབྱར་ཞིང་ལག་ཟུང་གིས་མེ་ཏོག་གི་སྡོང་རྐང་སྟེང་དུ་འཛེགས་ཐབས་བྱེད་བཞིན་པའི་སྡོམ་དེ་ནི་སྤང་དང་ཟུང་ཁྲག མེ་ཏོག་གསུམ་གྱི་མཛེས་ཆོས་དང་ཆ་མི་མཚུངས་པའི་ལྡོག་ཕྱོགས་ཀྱི་ཆེས་ཉམ་ཐག་པའི་དཔེ་མཚོན་ཞིག་ཏུ་གྱུར་74ནས་འདུགདེ་ནས་དྲེད་མོང་གི་མདེལ་ཁུང་ལས་ཟུང་ཁྲག་གི་ཐིགས་པ་ལུག་གི་རིལ་མ་ཙམ་ཞིག་ག་ལེར་སྡོམ་དེའི་སྟེང་དུ་ལྷུང་ནས་མེ་ཏོག་གི་སྡོང་རྐང་ཕྱེད་ཙམ་དམར་པོར་གྱུར་བ་དང་། སྡོམ་དེ་ཁྲག་དམར་གྱི་ཁྲོད་དུ་འཕག་འཚག་རྒྱག་གིན་འདུག དབང་ཆེན་གྱིས་རྩྭ་རྐང་གཅིག་བཅད་ནས་སྡོམ་དེ་ཁྲག་གི་དཀྱིལ་ནས་བླངས་ཏེ་རྡོ་ལེབ་གཅིག་གི་སྟེང་དུ་བཞག སྡོམ་དེས་ཐུགས་རྗེ་ཆེ་ཞུ་བའི་ཟོལ་ཙམ་མེད་པར་རང་གི་མཐུ་རྩལ་ལ་བརྟེན་ནས་ཁྲག་དམར་གྱི་དཀྱིལ་ནས་དོན་ཐུབ་པའི་ཚུལ་གྱིས་ནུས་ཤུགས་གང་ཡོད་ཀྱིས་ཕྱོགས་གཞན་ཞིག་ཏུ་ཕྱིན་པའི་རྗེས་སུ་རས་སྐུད་ལས་ཕྲ་བའི་དམར་མདོག་གི་ཐིག་རིས་ནར་མོ་འགའ་གྱ་མ་གྱུ་རུ་ལྷག་ནས་འདུགདབང་ཆེན་གྱིས་ནུས་ཤུགས་ཡོད་དགུ་རྩལ་སྤྲུགས་ཀྱིས་དྲེད་མོང་གི་རོ་དེ་ཚེ་མགོན་གྱི་སྟེང་ནས་གཡོན་ཕྱོགས་སུ་འབུད་ཐུབ་ཙམ་བྱུང་ནས་ཚེ་མགོན་གྱི་མགོ་ལག་པས་སྐྱོར་ནས་‘‘རུ་དཔོན་ཚེ་མགོན། རུ་དཔོན་ཚེ་མགོན་’’ཞེས་ལན་གསུམ་བོས་པས་ཚེ་མགོན་གཞི་ནས་དྲན་པ་སོས་ཏེ་‘‘ཨ་ ཨ་མ་དབང་དབང་ཆེན་ལགས། ང་ ང་ ’’ཞེས་དབ་དིབ་འགའ་བཟླ་བཞིན་མིག་ག་ལེར་གདང་པ་དང་རང་གི་གམ་དུ་ལྷག་པའི་དྲེད་མོང་གི་རོ་དེ་མཐོང་བས་‘‘ཨ་མ་’’ཞེས་སྐད་ཤོར་ནས་དབང་ཆེན་གྱི་པང་དུ་འཁྱུད་ཅིང་ངོ་གདོང་དབང་ཆེན་གྱི་བྲང་སྟེང་དུ་སྦྱར། དབང་ཆེན་གྱིས་‘‘རུ་དཔོན་ལགས། དྲེད་མོང་བསད་ཚར་’’ ཞེས་བཤད།
‘‘བསད་ཚར་ཨད། ’རི‘‘ཨུམ། ངས་མེ་མདའ་རྒྱག་ཐེངས་གཅིག་གིས་ཁོ་འགྱེལ་སོང་། ’’‘‘དེ་་་་་་་དེ་ཤི་ཡོད་ཀྱི་མ་རེད། ’’‘‘ཤི་ཚར་འདུག ཁྱོད་ཀྱིས་ལྟོས་དང་། ’’75‘‘ད་ལྟ་ཤི་ ་་་་་ཤི་ཡོད་ཀྱི་མ་རེད། རི’‘‘ངོ་མ་ཤི་ཚར་འདུག’’‘‘ད་དུང་མེ་ མེ་མདའ་གཅིག་རྒྱོབ། ’’‘‘མེ་མདའ་རྒྱག་དགོས་མི་འདུག་ངོ་མ་ཤི་ཚར་འདུག’’ཚེ་མགོན་གྱི་ངོ་གདོང་དབང་ཆེན་གྱི་བྲང་ལས་བྲལ་ཏེ་མགྲིན་པ་ཀྱོག་ནས་བལྟས་པས་དྲེད་མོང་དེ་ངོ་མ་ཤི་ཚར་འདུག་ཀྱང་ད་དུང་འཇིགས་སྐྲག་གིས་མ་བཟོད་པར་ཕྱིར་ནུད་ཙམ་བྱས། དབང་ཆེན་གྱིས་‘‘ལྟོས་དང་།
ད་གིན་ནས་ཤི་ཚར་བ་རེད་རི’ཟེར་བཞིན་དྲེད་མོང་གི་ཨམ་ལྕོག་ལས་བཟུང་ནས་མགོ་ཡར་བཀྱགས་པས་ངོ་མ་ཤི་ཟིན་པ་ཤེས་ཏེ་ཚེ་མགོན་ཞེ་སྡང་ལངས་ནས་མེ་མདར་རྫས་མདེལ་བླུགས་ཏེ་དྲེད་མོང་གི་དཔྲལ་བར་མེ་མདའི་མཆུ་སྦྱར་ནས་‘‘ཏྭ་’’ཞེས་བརྒྱབ་རྗེས་མགྲིན་པ་གཟེངས་སུ་གཏོད་དེ་‘‘ཧྭ། ཧྭ། ཧྭ་’’ཞེས་གད་མོ་དགོད་བཞིན་དྲེད་མོང་གི་མགོར་རྡོག་རྒྱག་༷བྱེག་༷ནིས། ་ ་ དེ་ནས་དབང་ཆེན་གྱིས་གྲི་ཤུབས་ལས་བཏོན་ཏེ་རྡོ་ལེབ་གཅིག་གི་སྟེང་དུ་བརྡར་བཞིན་དུ་‘‘ད་ངེད་གཉིས་དྲེད་ལྤགས་བཤུ་ཡཱ་’’ཟེར། ཚེ་མགོན་གྱིས་‘‘དེ་བཤུས་ནས་ཅི་ཕན། ཤ་ཟ་རུང་ངམ་’’ཞེས་དྲིས། དབང་ཆེན་གྱིས་‘‘དྲེད་ཤ་ཟ་མི་རུང་། འོན་ཀྱང་དྲེད་ལྤགས་བཤུས་ཏེ་ཡག་པོ་མཉེད་ཐུབ་ན་དེ་ལས་ཡག་པའི་གདན་མེད། ངས་ཡག་པོ་མཉེད་དེ་ཁྱེད་རང་ལ་འབུལ་གྱི་ཡིན། ཁྱེད་རང་གིས་བེད་སྤྱོད་མ་བྱས་ན་དཔོན་པོ་གཞན་ལ་ཕུལ་ན་ངོ་བཟོ་ཐོན་པོ་ཡོད།
བཙོང་ནའང་གོང་ཡག་པོ་ཐོབ་ཀྱི་རེད། ཨུམ། ད་དུང་དྲེད་མོང་གི་མཁྲིས་པ་ནི་དོམ་མཁྲིས་དང་ཁྱད་པར་མེད་པས་ཁྱེད་རང་ལྷ་སར་སླེབས་རྗེས་བཙོང་ན་གོང་མཐོན་པོ་ཁུག་གི་རེད་’’ཅེས་བཤད། ཚེ་དགོན་དགའ་ཐག་ཆོད་ནས་‘‘དངོས་འབྲེལ་རེད་པས། འོ་ཙི། ད་བྱས་ན་ཡག་པོ་བྱུང་སོང་། ཁྱེད་ལས་ཡག་པའི་གྲོགས་པོ་ཡུལ་ཕྱོགས་གཞན་ན་76མེད། ལྷག་པར་དུ་ཁྱེད་ནི་ངའི་སྲོག་སྐྱོབ་ཀྱི་དྲིན་ཅན་ཡིན། ངས་ཁྱེད་ཀྱི་དྲིན་ལན་འཇལ་མ་ཐུབ་ན་ཤི་དུར་ཁུང་དུ་སླེབས་ཀྱང་རྣམ་ཤེས་འགྲོ་ཐུབ་ས་མ་རེད་’’ཟེར། དབང་ཆེན་གྱིས་‘‘དེ་འདྲ་ཟེར་མི་དགོས།
ཕྱིན་འབྱུང་ང་དང་ནག་མོ་ཕྲུ་གུ་གསུམ་ལྷ་སར་སླེབས་པའི་དུས་ཤིག་ཤར་ན། ཁྱེད་ལས་སྐྱབས་བཅོལ་ས་མེད་དོ་’’ཟེར། ཚེ་མགོན་གྱིས་‘‘ཁྱེད་ཚོ་ངེས་པར་དུ་ལྷ་སར་སླེབས་པ་བྱེད་དགོས། ངས་ཁྱེད་གསུམ་སྣང་རྩེ་ཤག་དྷིཏུ་གནས་ཚང་གཡར་ཐབས་བྱས་ཆོག་’’ཟེར། དབང་ཆེན་གྱིས་‘‘སྣང་རྩེ་ཤག་ཅེས་པ་དེ་ཅི་རེད། ཁང་པ་གཅིག་གི་མིང་རེད་དམ་’’ཞེས་དྲིས། ་ ཚེ་མགོན་གྱིས་‘‘ཨ་ཙི། ག་རེའི་ཁང་པ། སྣང་རྩེ་ཤག་ཟེར་དུས་ཕོ་བྲང་སྟེར་བཟོ་ཅན་ཞིག་ཡོད། སྤྱིར་བཏང་གི་མི་དེར་སྡོད་ཐུབ་ཀྱི་མ་རེད།
འོན་ཀྱང་ངས་གོང་གི་དམག་སྤྱི་ལ་དྲེད་ལྤགས་འདི་དང་དྲེད་མཁྲིས་འདི་འབུལ་ཚན་དུ་ཕུལ་ན་ཁོང་ཚོས་ཕལ་ཆེར་ཁྱེད་ཚོ་གསུམ་གནས་གླ་མི་དགོས་པར་དེར་སྡོད་བཅུག་གི་རེད། ’’ཅེས་ཤོད་བཞིན་ཁོག་ནང་དུ་འབྲོག་པ་འདི་དག་ནི་ཅི་ཡང་མི་ཤེས་པའི་མིའི་རི་དྭགས་རང་རེད་སྙམ་ནས་ཁོང་དགོད་ཤོར་ཡང་ཧ་ཅང་གཟབ་བརླིང་ཡིན་པའི་ཚུལ་བསྟན། དེ་ནས་ཁོ་གཉིས་ཧ་རུབ་སྦར་རུབ་ཀྱིས་དྲེད་ལྤགས་བཤུས་ཤིང་ཚེ་མགོན་གྱིས་དྲེད་མཁྲིས་ཁྱེར། དགོ་བའི་རོ་དེ་ཁུར། དབང་ཆེན་གྱིས་དྲེད་ལྤགས་ཁུར་ནས་སྤང་རི་དེ་ལས་བབས། ཚེ་མགོན་གྱིས་‘‘ཁྱོད་ལ་རེ་བ་ཞིག་ཞུ་རྒྱུར། ད་རེས་སྡེ་ནང་འབྱོར་རྗེས་གྲོགས་པོ་ཁྱེད་ཀྱིས་དྲེད་མོང་དེ་ངས་བསད་པ་རེད་ཅེས་བཤད་ན་འགྲིག་ཨེ་རྗོ སྣང་རྩེ་ཤག བར་སྐོར་བྱང་དུ་ཡོད་པའི་བོད་རྙིང་པའི་བཙོན་ཁང་ཞིག་གི་མིང་། 77ཡོང་’’ཞེས་ཧ་ཅང་ཉམ་ཐག་པའི་རྣམ་འགྱུར་བསྟན། དབང་ཆེན་གྱིས་6‘རྒྱུ་མཚན་ཅི་རེད་’’ཅེས་དྲིས།
ཚེ་མགོན་གྱིས་‘‘དེ་ལྟར་མ་བཤད་ན་ ཨུམ། ཁྱོད་ཀྱིས་དྲེད་མོང་དེ་བསད་ནས་ངའི་སྲོག་ སྐྱོབ་པ་རེད་ཅེས་བཤད་ན་ངའི་ཨབ་ཕྲུག་དེ་ཚོས་རྗེས་མ་ང་ལ་འཕྱ་སྨོད་བྱེད་ཀྱི་རེད། ལྷག་པར་དུ་ལྷ་སར་སླེབས་རྗེས་དྲེད་ལྤགས་དང་དྲེད་མཁྲིས་དཔོན་པོ་གཞན་ལ་འབུལ་ཚན་འབུལ་སྐབས་ རི’དབང་ཆེན་གྱིས་ཚེ་མགོན་གྱི་ཚིག་མཇུག་འཕྲོག་སྟེ། ‘‘ཨོ། ངས་ཤེས། གྲོགས་པོ་ཁྱེད་རང་སེམས་ཁྲལ་མི་དགོས། ངས་ཁྱོད་ཀྱིས་བསད་པ་རེད་ཅེས་བཤད་ཆོག ཁྱོད་ཀྱི་རེ་བ་ཆུང་ཆུང་དེ་འདྲ་ཞིག་ངས་ཁས་ལེན་མ་བྱས་ན་གྲོགས་པོ་མ་རེད། གྲོགས་པོ་ཁྱེད་སེམས་ཁྲལ་མི་དགོས། སེམས་ཁྲལ་མི་དགོས་’’ཞེས་ཤོད་ཀྱིན་ཚེ་མགོན་གྱི་ཕྲག་པར་བཅག་ཙམ་བྱས།
ཚེ་མགོན་ཤིན་ཏུ་དགའ་བར་གྱུར་ནས་‘‘ངའི་མི་ཚེ་འདིའི་ནང་ཁྱེད་ཀྱི་དྲིན་ལན་འཇལ་མ་ཐུབ་ན་བུ་མིན། ཆེ་གྲོགས་ཆུང་གྲོགས་དང་ཕོ་གྲོགས་མོ་གྲོགས་མང་པོ་ཡོད་ཀྱང་ཁྱེད་ལས་བརྩེ་བ་གཅིག་ཀྱང་མེད་’’ཅེས་འུད་གཏམ་སྣ་ཚོགས་བཤད། སྡེ་ནང་དུ་སླེབས་སྐབས་མི་ཚང་མས་མ་འདོད་པའི་རྣམ་འགྱུར་བསྟན་བཞིན་མགོ་བོ་འཕྲེད་དུ་གཡུག་ནས་‘‘དྲེད་མོང་བསད་ཉན་གྱི་མ་རེད། ང་ཚོའི་ཡུལ་གྱི་རྒྱབ་རི་ཁ་འཛིན་ཅན་ལྷ་དགེ་བསྙེན་གྱི་བཞོན་པ་དྲེད་མོང་རག་དཀར་གཅིག་ཡོད་’’ཟེར། ལ་ལས། ‘‘དྲེད་མོང་དེའི་ཁ་དོག་རག་དཀར་མིན་པས་སྐྱོན་ཡོད་ཀྱི་མ་རེད་’’ཟེར། དབང་ཆེན་གྱིས་ཀྱང་མི་དེ་དག་གི་སྐད་ཆའི་རྗེས་འབྲང་ནས་‘‘དྲེད་མོང་དེ་ནག་པོ་ཡིན་པས་སྐྱོན་ཡོད་ཀྱི་མ་རེད། མ་གཞི་ནས་དེ་རིང་རུ་དཔོན་ཁོང་གིས་མེ་མདའ་བརྒྱབ་སྟེ་དྲེད་མོང་འདི་མ་བསད་ན་ང་དེ་རིང་དྲེད་མོང་གིས་78བཟས་ཚར་བ་ཡོད་’’ཅེས་བཤད། ཚེ་མགོན་གྱིས་‘‘ཇོ་བོ་རིན་པོ། དྲེད་མོང་དེ་ཞེད་སྣང་འདུག
སྟབས་ལེགས་པ་ཞིག་ལ། ངས་མེ་མདར་རྫས་མདེལ་བླུགས་ཏེ་སྦི་སྡིར་མེ་སྒྲོན་ནས་རྒྱག་ཆོག་ཆོག་བྱས་ཡོད་པས་མ་གཏོགས། ང་གཉིས་གཉིས་ཀ་ཚར་སོང་’’ཞེས་ངོ་ཚ་རྒྱབ་ཏུ་བསྐྱུར་ནས་དེ་ལྟར་བཤད།

དབང་ཆེན་གྱིས་‘‘དངོས་འབྲེལ་རེད། ཁྱོད་ནི་ངའི་སྲོག་སྐྱོབ་དྲིན་ཅན་ཡིན་’རིཞེས་ཁོང་དགོད་ཤོར་བཞིན་དུ་ཕྱག་འབུལ་ཞིག་ཞུས། ཚེ་མགོན་གྱིས་འགྱིང་ཉམས་ཆེན་པོའི་སྒོ་ནས་‘‘ག་པཱ། ག་པཱ། ངས་མ་བསད་ན་ང་ཡང་ཟ་གི་རེད། མ་གཞི་ནས་ངེད་གཉིས་གྲོགས་པོ་བློས་ཐུབ་མ་རེད་པས་’རིཞེས་མཐེ་བོང་ཀེར་ནས་ཀུན་གྱི་འདྲེན་བྱེད་ཀྱི་ལམ་དུ་བསྟན་ཙམ་དྲ། ས། ཁོའི་ལག་འོག་གི་དམག་མི་ཚོས་‘‘ཨ་ཙི། དྲེད་མོང་དེ་ཆེ་བ་ལ། ’’‘‘དྲེད་མོང་དེའི་སྲུ་གྲ་བཀྲག་མདངས་ཆེ་བ་ལ། ’’‘‘དྲེད་མོང་དེའི་སྦར་མོ་ཆེ་བ་ལ’’‘‘ངས་དེ་རིང་མ་གཏོགས་དྲེད་མོང་མཐོང་མྱོང་མེད།
དྲེད་མོང་ལ་མཇུག་མ་ཐུང་ཐུང་གཅིག་ལས་མི་འདུག’’‘‘རུ་དཔོན་ཁྱེད་དངོས་གནས་གྱོང་པོ་འདུགང་ཡིན་ན་འདི་འདྲ་མཐོང་བ་ཙམ་གྱིས་དྲན་མེད་དུ་བརྒྱལ་རྒྱུ་གཏན་འཁེལ་རེད། ’’‘‘དངོས་འབྲེལ་རེད། ང་ཡིན་ན་མཐོང་བ་ཏྲེམ་གྱིས་སྐྱག་གཅིན་གོས་ཐུང་ནང་དུ་ཤོར་རྒྱུ་རེད་’’ཅེས་ལབ་གླེང་སྣ་ཚོགས་བྱེད་ཀྱིན་དྲེད་ལྤགས་སྟེང་གི་མདེལ་ཁུང་ལ་མཛུབ་མོ་བཙུགས། ‘‘ཧྭ་ཧྭ་ཧྭ་’’དེར་ཡོད་མི་ཚང་མ་གད་མོ་ཤོར། དབང་ཆེན་དང་ཚེ་མགོན་གཉིས་གཅིག་ངོ་གཅིག་ལ་བལྟས་ཏེ་གད་མོ་ཤོར། དེ་ནས་དྲེད་མོང་གི་མཁྲིས་པ་དེ་སྦྲའི་མཆོན་ཐག་གི་སྟེང་དུ་བཏགས་ནས་སྐམ། དྲེད་སྤགས་དེ་ལྷས་རའི་སྟེང་དུ་བཀལ་ནས་‘‘སང་ཉིན་མཉེད་དགོས་’’79ཟེར། དབང་ཆེན་གྱི་བཟའ་ཟླ་གཡང་མོ་དང་བཅས་པའི་བུད་མེད་འགས་‘‘དབང་ཆེན། དྲེད་ལྤགས་དེ་ཕར་ཁྱེར་དང་། དེ་ལྷས་རའི་སྟེང་དུ་བཀལ་ན་ང་ཚོ་དོ་དགོང་འབྲི་བཞོ་བར་འགྲོ་ནུས་ས་མ་རེད།
’’ཟེར། བྱིས་པ་འགས་དྲེད་མོང་གི་པགས་པ་རྐང་ལག་འབྱར་མ་དེ་མཐོང་བས་‘‘ཨ་ཙི་’’ཞེས་སྐད་ཤོར་ཏེ་ཕྱོགས་གཞན་ཞིག་ཏུ་བྲོས་སོང་། མ་རབས་ཀྱི་སྤྱོད་པར་བྱང་པའི་སྐྱེ་བོ་དེ་དག་རེ་ཞིག་ཡ་རབས་ཀྱི་ཚུལ་འཛིན་ཡང་རང་གཤིས་ངན་པ་བསྒྱུར་ཐུབ་རྒྱུ་དཀའ་མོ་རེད། ཉིན་ཞིག་བོད་དམག་གཅིག་ནས་ཆང་གིས་རབ་ཏུ་མྱོས་ཏེ་གོམ་པ་འཁྱར་འཁྱོར་སྤོ་བཞིན་ལྷས་རའི་ནང་འབྲི་བཞོ་བཞིན་པའི་བུད་མེད་རྣམས་ཀྱི་ཕྱོགས་སུ་ཁ་གཏད་དེ་གཅིན་པ་གཏོང་བཞིན་དུ། པགས་ཚག་རྒོན་ཁྲ་གོན་པའི། ་ དམན་ཆུང་འབྲོག་མོ་ངོ་མཛེས། ཨོ་་་་་་་ཨོ་་་་་་་ཨོ་ལོ་ཆང་གིས་བཟི་ཡང་།་་་ ཆང་གིས་བཟི་མེད། པགས་ཚག་དྲོད་མོའི་ནང་དུ། ང་ལ་བྱམས་པོ་བྱོས་དང་།
ཞེས་འཆལ་གླུ་བཏང་བས་བུད་མེད་ཡོངས་ངོ་ཚ་ལ་ཧང་ཡང་སང་ནས་‘‘ཨ་མ་མ། ལྟས་ངན་འདི་ཚོར་ངོ་ཚ་ཡང་མི་འདུག་’’ཅེས་སྐད་ཆུང་ངུས་དམོད་ཀྱིན་དེ་ཕྱོགས་སུ་བལྟ་ཡང་མ་ནུས། ཡང་ཉིན་ཞིག་དམག་མི་གཅིག་གིས་ཉིན་མོ་ཁ་དཀར་ངོ་དཀར་ལ་ངོ་ཚ་ཁྲེལ་དང་བྲལ་ནས་ཆུ་འགྲམ་ན་ཆུ་ལེན་བཞིན་པའི་གཡོག་མོ་གཅིག་གན་རྐྱལ་དུ་བརྡབ་ནས་བརླ་ཤའི་འཁྲི་ཤིང་གི་བར་དུ་བཙན་གྱིས་འཛུལ་ཏེ་བཙན་གཡེམ་བྱེད་རྩིས་བྱས། གཡོག་མོ་དེས་སྐད་རྒྱག་བཞིན་རྐང་འཁྲབ་ལག་འཁྲབ་བྱེད་ཀྱིན་ཕར་རྒོལ་བྱས་པས་ཁྲེལ་ཟད་དེའི་བསམ་དོན་མ་འགྲུབ་པར་ཁུ་བ་དཀར་པོ་80བརླ་བར་འཛགཨ་ཁྱུང་ཚང་དུ་གནས་ཚང་གཡར་བའི་དམག་མི་གཅིག་གིས་ཉིན་ཞིག་ཨ་ཁྱུང་ལ་མེ་མདའ་བསྐུར་ནས་རི་རུ་རི་དྭགས་རྔོན་པར་བཏང་རྗེས་ཨ་ཁྱུང་གི་ཆུང་མར་ཆང་ལྡུད་དེ་བཟི་རུ་བཅུག་ནས་ལོག་གཡེམ་བྱས། གནས་ཚུལ་དེ་དག་ཤེས་རྗེས་དབང་ཆེན་ཁོང་ཁྲོ་རབ་ཏུ་ལངས་ནས་དམག་མི་མ་རབས་ཁྲེལ་མེད་དེ་དག་སྐེད་གྲི་རྣོན་པོས་སྲོག་བཀུམ་ནས་སྡུག་རོ་ཁྱི་ལ་བསྟེར་འདོད་ཀྱང་རེ་ཞིག་རུ་དཔོན་ཚེ་མགོན་གྱི་ངོ་ལ་བལྟས་ཏེ་ཁོང་ཁྲོའི་སེམས་གནན་ཏེ་‘‘རུ་དཔོན་ལགས། དེང་སྐབས་དམག་མི་འགའ་ཤས་ཆང་གིས་བཟི་ནས་བུད་མེད་ ’’ཚེ་མགོན་གྱིས་དབང་ཆེན་གྱི་ཚིག་མཇུག་འཕྲོག་ནས་‘‘ག་རེ། ཁོ་ཚོས་ང་ཚོ་གཡང་ཕྱུག་གི་བུད་མེད་ལ་བརྙས་བཅོས་བྱེད་ཀྱི་འདུག་གམ། ཧུང་། མི་ངན་དེ་ཚོ་རྒྱ་ཡན་དུ་བཏང་ན་དེ་འདྲ་བྱེད་ཀྱི་རེད་བསམ་བྱུང་’’ཞེས་གདན་ལས་ལངས་ཏེ་ཕར་འགྲོ་ཚུར་འགྲོ་བྱེད་བཞིན་ཁོང་ཁྲོ་རབ་ཏུ་ལངས་པའི་ཟོལ་གྱིས་ལག་གཡོན་མ་རྐེད་པར་གཟེར་ནས་ཞབས་ཕྱི་སྐར་མ་འགྱུར་མེད་སྐད་བཏང་ནས་‘‘ཁྱོད་རང་སོང་ནས་ཁོང་ཚོ་ཁྲིད་ཤོག ངས་དེ་རིང་མི་རེར་རྟ་ལྕག་རྒྱ་རེ་མ་གཞུས་ན།
ང་ཚེ་མགོན་གྱི་མིང་མ་འབོད། དེ་ནས་ཁོ་ཚོ་ད་དུང་འབོར་ཤོབ་བྱེད་ནུས་མིན་བལྟ་དགོས་’’ཞེས་བཀའ་ཕབ། དབང་ཆེན་བྲེལ་འཚབ་ལངས་ནས་‘‘དེ་འདྲ་མ་གནང་། དེ་འདྲ་མ་གནང་། ཁྱེད་ཀྱིས་ཁོ་ཚོར་ཁ་ཏ་ཡག་པོ་བྱས་ཏེ་ཕྱིན་ཆད་གནས་ཚུལ་དེ་འདྲ་མ་ཡོང་བ་བྱས་ན་འགྲིག་གི་རེད་མི’ཅེས་བཀགཚེ་མགོན་གྱིས་རྨ་རར་བྱིལ་ཙམ་བྱས་ནས་‘‘འོ་ན་དེ་རིང་ངས་གྲོགས་པོ་དབང་ཆེན་གྱི་ངོ་ལ་བལྟས་ཏེ་གཟུགས་པོའི་ཉེས་ཆད་མི་གཅོད། འོན་ཀྱང་ང་རང་གི་དམག་མི་ང་རང་གིས་མ་བཅུན་ན་ག་ལ་འགྲིག ཕྱིར་ལྷ་སར་སླེབས་རྗེས་ངས་དམག་སྤྱི་ ཁང་ལ་ཞུ་ ཐག་ཆོད་ཡིན་’’ ཞེས་ཁུ་ཚུར་ སར་ བརྡབ། 81སྟབས་མ་ལེགས་པ་ཞིག་ལ་ཁུ་ཚུར་རྡོ་ཞིག་གི་སྟེང་དུ་བརྡབ་པས་ན་ཟུག་མ་བཟོད་པར་‘‘ཨ་རུ་རུ། ཨ་མའི་རོ་’’ཞེས་སྐད་ངན་ཤོར་ཏེ་ཁུ་ཚུར་ཁ་རུ་བཅགདེ་ནས་དམག་མི་དེ་དག་ཁོ་རང་གི་མདུན་དུ་པུས་མོ་བཙུགས་ཏེ་བསྡད། ཁོས་ལག་པ་གཉིས་རྐེད་པར་གཟེར་ནས་‘‘ཁྱོད་ཚོ་སྡུག་ལྕོག་ཉོན་ཨ།
ཡུལ་གཡང་ཕྱུག་གི་ལུང་པར་ཨཱ། ཁྱོད་ཚོས་ཁྲིམས་མེད་ལུགས་མེད་བྱས་ན། ཨཱ། ལྷག་པར་དུ་བུད་མེད་དང་བྱིས་པར་བརྙས་བཅོས་བྱས་ན། ངའི་རྟ་ལྕག་ལ་སྙིང་རྗེ་མི་འདུག་མ་ཟེར་ཨཱ། ཡུལ་ཆུ་བཏུང་ན་ཡུལ་ཁྲིམས་ཁུར་དགོས་པ་ཤེས་ཀྱི་མེད་པས། ཧུང་མི’ཞེས་ཡང་ཁུ་ཚུར་ས་རུ་བརྡབ། ད་རེས་ཁོས་ག་ལེར་སྤང་འཇམ་པོ་ཞིག་གི་སྟེང་དུ་བརྡབ་པས་ན་ཟུག་མ་བྱུང་། དེནས་མུ་མཐུད་‘‘ངས་དེ་རིང་གྲོགས་པོ་དབང་ཆེན་གྱི་ཁར་ཉན་ཏེ་མ་གཞུས་པ་མ་གཏོགས། ཧིན།
དེ་རིང་ཁྱོད་ཚོ་རྐུབ་ཁྲག་ཁྱིས་ལྡག་ཀྱང་ལྡག་ཚར་གྱི་མ་རེད་’’ཅེས་དམངས་ཀྱི་རྣ་བའི་ཐོས་སར་དམག་མི་དེ་དག་ལ་སྐྱོན་བརྗོད་བྱེད་ཀྱིན་ལག་གཡས་པའི་ནུས་ཤུགས་ཡོད་ཚད་བཏོན་ཏེ་རྟ་ལྕག་ནམ་མཁར་འཕྱར་ནས་ས་ཡི་སྟེང་དུ་ལན་གཉིས་གཞུས་ཏེ་ཁོང་ཁྲོ་ཚད་མེད་ལངས་ཁུལ་བྱས། དེ་ཉིན་དབང་ཆེན་གྱིས་དྲེད་ལྤགས་དེ་མཉེད་རྗེས་པགས་པའི་མཐར་འབྱར་བའི་སྦར་མོ་དང་རྐང་པ་བཅད་དེ་དགུན་དུས་རྟ་ལ་བསྟེར་ན་ཡག་པོ་ཡོད་སྙམ་ནས་ཐག་པ་གཅིག་གིས་བསྡམས་ནས་མཆོན་ཐག་སྟེང་དུ་བཏགས། དེའི་སྐབས་སྦྲའི་ནང་དུ་བཟའ་ཟླ་གཡང་མོས་‘‘སྐུ་མཁྱེན། སྐུ་མཁྱེན། དེ་འདྲ་མ་བྱེད་དང་’’ཞེས་སྐད་རྒྱག་པ་གོ་བས་ཅི་ཡིན་ནམ་སྙམ་ནས་ནང་དུ་འཛུལ་དུས་ཚེ་མགོན་གྱིས་གཡང་མོའི་ལག་པར་འཇུས་ནས་འདུགཚེ་མགོན་གྱིས་ལམ་སེང་གཡང་མོའི་ལག་པ་གློད་དེ་‘‘ཨུན་ ཧྭ་ཧྭ་ངས་རྩེད་མོ་ ཨུམ་’’ཞེས་ངག་དབ་དིབ་ཅིག་ལས་ཤོད་རྒྱུ་མ་རྙེད། དབང་ཆེན་ཁོང་ཁྲོ་ཆེན་པོ་ལངས་ཀྱང་ཁ་ནས་སྐད་ཆ་མ་བཤད་པར་ངོ་82གདོང་ནག་རོག་གེར་ཐབ་འགྲམ་དུ་བསྡད་དེ་སྣ་ཐ་སེན་མོ་གང་བླུགས་ནས་འཐེན་གྱིན་བསྡད། བུ་དགྲ་འདུལ་གྱིས་གུང་ཟི་གཅིག་འབུད་ཀྱིན་ཡོང་ནས་‘‘ཨ་ཕ་ལྟོས་དང་ཨ་ཁུ་སྐར་མ་འགྱུར་མེད་ཀྱིས་བཟོས་པ་རེད་རི’ཟེར། དེ་ཉིན་ཚེ་མགོན་གྱིས་དམག་མི་གསུམ་པོ་དེར་སྐྱོན་བརྗོད་བྱས་པ་ནས་བཟུང་གནས་ཚུལ་དེ་རིགས་ཉུང་དུ་འགྲོ་རྒྱུ་མེད་པ་མ་ཟད་མང་དུ་འགྲོ་གི་འདུགདམག་མི་ཁ་ཤས་ཀྱིས་རི་དྭགས་རྔོན་པར་ཁ་གཡར་ཏེ་ཛི་བོ་བུ་མོ་མང་པོར་ལོག་གཡེམ་བྱས་པའི་གནས་ཚུལ་ཡང་མང་པོ་བྱུང་བས་དབང་ཆེན་གྱིས་ཚེ་མགོན་ལ་‘‘དམག་མི་འདི་དག་ད་ལྟ་ཟས་ཀྱིས་གྲོད་པ་རྒྱགས་དྲགས་ནས་ང་ཚོའི་རྫི་བོ་འགར་བཙན་གཡེམ་བྱས་འདུག ཁྱོད་ཀྱིས་དེ་དག་གཅུན་པའི་ཐབས་ཡོད་ན་གཅུན་ཚོད་རེད་འདུག དེ་མིན་ན་ང་ཚོའི་མི་རྣམས་བཟོད་སྒོམ་ཐུབ་པ་མི་འདུག་’’ཅེས་འུ་ཐུག་ནས་བཤད།
ཚེ་མགོན་གྱིས་‘‘གྲོགས་པོ་དེ་འདྲ་མ་ཟེར། ཐོག་མར་ངས་ཁོ་ཚོ་མི་རེར་རྟ་ལྕག་བརྒྱ་རེ་གཞུ་རྩིས་བྱས་ཀྱང་། ཁྱོད་ཀྱིས་གཞུ་རུ་མ་བཅུག སྐབས་དེ་དུས་མི་རེར་རྟ་ལྕག་བརྒྱ་རེ་གཞུས་ན་ར་བསད་དེ་ལུག་འདར་དུ་བཅུག་པའི་དཔེ་ནང་ལྟར་རེད། ངའི་དམག་མི་འདི་རྣམས་རང་གི་ཆུང་མ་དང་བྲལ་ནས་ལོ་ཕྱེད་ཙམ་འགྲོ་གི་འདུག་པས་ངོ་མ་ཁོ་ཚོ་ཡང་ཁག་མི་འདུག རྗེས་མ་ཁྱེད་རང་ལྷ་སར་སླེབས་ན་ངས་དེའི་རིན་དུ་ཁྱོད་རང་ལ་དབུས་པའི་བུ་མོ་ཤ་མདོག་དཀར་ལ་འཇམ་པ། ཨ་ཙི། ལྷ་ཡི་བུ་མོ་ལྟ་བུ། མཐོང་བ་ཙམ་གྱིས་ཁྱོད་རང་བཟི་ནས་འགྱེལ་འགྲོ་གི་རེད། ཧྭ་ཧྭ་ ’’དབང་ཆེན་ཁོང་ཁྲོའི་མེ་ལྕེ་འབར་ཡང་རེ་ཞིག་སེམས་པ་མནན་ཏེ་‘‘ང་ཚོས་ཁྱོད་ཚོར་ཟ་འཐུང་གང་ཅིའི་ཐད་འདོད་བློ་མ་སྐོང་བ་མེད་པས་ཁྱེད་ནས་བསམ་ཤེས་ཐུབ་པ་བྱེད་རོགས་’’ཞེས་བཤད་ཞོར་དུ་རུ་དཔོན་ཚེ་མགོན་ལ་ཆང་ཕོར་པ་གང་བསྟེར།
83ཚེ་མགོན་གྱིས་ཆང་གཙང་དག་བཏུང་ནས་‘‘དམག་མི་འབངས་ཀྱི་དོན་དུ་རང་སྲོག་ཕངས་མེད་བྱེད་ཀྱི་ཡོད་པས། འབངས་ཀྱིས་ཀྱང་ང་ཚོར་བསམ་ཤེས་མ་བྱས་ན་ ’’དབང་ཆེན་ཚེ་མགོན་གྱི་སྐད་ཆར་ཉན་མ་འདོད་པར་སྒོར་བུད་ནས་བསམ་བློ་བཞི་གསུམ་བཅུ་གཉིས་བཏང་། དགོང་མོ་ནོར་འདོགས་པའི་སྐབས་དབང་ཆེན་གྱིས་གཡང་ཕྱུག་གི་མི་རྒན་གྲས་རྣམས་ལ་དེང་སྐབས་དམག་མི་འདི་དག་གིས་ཇ་ལན་ཆུ་ཡིས་འཇལ་ཏེ་ང་ཚོའི་བུ་མོ་ཚོར་བརྙས་བཅོས་ཁོ་ན་བྱེད་ཀྱིན་འདུག་པས། ད་ཐབས་ཤེས་མ་བྱས་ན་ང་ཚོ་སྡོད་བཟོད་བདེ་པོ་མི་འདུག་’’ཟེར། གཞན་རྣམས་ཀྱིས་‘‘ད་ང་ཚོ་བཟོད་ཐབས་བྲལ་སོང་བས་ཁོ་ཚོ་དང་འཐབ་རྒྱུ་རེད་’’ཟེར། མཐར་ཁོ་ཚོ་གླེང་མོལ་མང་པོ་བྱས་མཐར་ཐབས་ཤེས་འདི་འདྲ་ཞིག་རྙེད་པ་སྟེ་ཕྱི་ཉིན་སྡེ་སྟོད་སྨད་བར་གྱི་གྲོང་འདབས་ཀྱི་ནེའུ་གསིང་གི་སྟེང་དུ་གུར་གཅིག་ཕུབ། དེའི་ནང་དུ་གདན་གང་དྲག་དྲག་བཏིང་ཞིང་ཤ་ཆང་གི་གསོལ་སྟོན་བཤམས། གུར་དང་བར་ཐག་གོམ་པ་བརྒྱ་ཕྲག་གིས་ཆོད་པའི་ས་ན་འབྲི་གཡག་གི་སོག་རུས་འགའ་འབེན་ལ་བཙུགས། སྡེ་བའི་ནང་ནས་བདམ་བདམ་དཀྲུག་དཀྲུག་བྱས་པའི་སྐྱེས་པ་བཅུ་གཉིས་དང་དམག་མི་བཅུ་གཉིས་མེ་མདའ་ཚ་ཁ་འགྲན་རྒྱུ་བྱས། ཤ་ཆང་ལ་དགའ་བའི་དམག་མི་རྣམས་དགའ་ཐག་ཆོད་ནས་གུར་གྱི་ནང་དུ་འདུས་ཏེ་སྤྱང་ལྟོགས་པའི་ཁ་ལ་ཤ་ཐོབ་པ་ལྟར་ཤ་ཆང་ལ་ཧབ་ཐོབ་བརྒྱབ།
རུ་དཔོན་ཚེ་མགོན་གུར་གྱི་སྦུག་ཏུ་བཏིང་པའི་དྲེད་ལྤགས་ཀྱི་གདན་སྟེང་དུ་བསྡད་དེ་སྨ་ར་བྱིལ་བྱིལ་བྱེད་ཀྱིན་གུར་ནང་གི་མི་ཚང་མར་མིག་འགྲིམ་ཞིག་བྱས་ཏེ་‘‘ང་ཚོ་མ་སོང་བའི་ས་ཆ་མེད་ཀྱང་། གཡང་ཕྱུག་ལས་སྐྱིད་པའི་ས་ཆར་འགྲོ་མྱོང་མེད་ལ། གཡང་ཕྱུག་གི་མི་རྣམས་ལས་འདྲིས་གཞུང་བཟང་84པའི་མི་ཐུག་མྱོང་མེད་པས། ཁྲེལ་མེད་ཀྱི་ལས་ཀ་འགའ་བྱས་ན་རྐུབ་ལ་འོ་བརྒྱལ་བཟོས་ཡོང་ངོ་། དེ་དུས་འགྱོད་པ་སྐྱེད་ཀྱང་ཕྱི་དྲགས་པ་རེད་དཱ། སྡུག་ལག་ཐུང་ཙམ་དང་སྡུག་ལྕོག་རིང་ཙམ་མ་བྱས་ན་ཉོ་ཆ་གཟེད་ཡོང་ངོ་’’ཞེས་བཤད་ཀྱིན་སྤོས་ཤེལ་གྱི་སྣ་རུ་གསེར་གྱི་ཁ་གཅོད་ཅན་ཞིག་བཏོན་ཏེ་སྣ་ཐ་སེན་མོ་གང་བླུགས་རྗེས་སྣ་རུ་དབང་ཆེན་ལ་གཡར་ནས་འགྱིང་ཉམས་བཏོན། སྡེ་བའི་ནང་བདམས་པའི་སྐྱེས་པ་བཅུ་གཉིས་ཀྱིས་ཁོང་ཚོར་ཆང་དྲངས་ཤིང་ཤ་ཏིག་བཏུབས་ཏེ་སྦྱིན། ཁོང་ཚོའི་ཨམ་ཕྲག་ཏུ་རྣོ་དབལ་གྱི་ངར་ཆུ་ལྡུད་པའི་རུམ་གྲི་རེ་བཅུག་ནས་ཡོད་པ་དམག་མི་ཚོས་ག་ལ་ཤེས། དམག་མི་རྣམས་ནས་ཆང་གིས་ཅུང་མྱོས་རྗེས་ངེས་པར་དུ་ཆང་ཞུ་མཁན་བུ་མོ་དགོས་ཞེས་བཤད། དབང་ཆེན་གྱིས་ཁོ་ཚོས་དེ་ལྟར་ཤོད་ངེས་རེད་སྙམ་སྟེ་སྔ་ས་ནས་བུ་མོ་ན་ཆུང་རྒྱན་བཟང་གིས་སྤུད་པ་འགའ་གྲ་སྒྲིག་བྱས་ཡོད་པས་དེ་དག་སྐད་བཏང་ནས་ཆང་ཞུ་རུ་བཅུགདམག་མི་རྣམས་ནས་ཆང་གིས་མྱོས་ཤིང་འདོད་སྲེད་ཀྱིས་བཟིར་ཏེ།
ན་ཆུང་ཚོས་ཆང་ཕོར་འདེགས་སྐབས་མིག་ཧྲིག་ཧྲིག་གིས་བལྟ་བ་དང་། ཆང་ཕོར་ལེན་པའི་སྐབས་དང་བསྟུན་ནས་ན་ཆུང་ཚོའི་སོར་མོར་བྱིལ་བྱིལ་བྱས། དབངཆེན་གྱིས་‘‘ད་སྔོན་ལ་ང་ཚོས་མེ་མདའ་ཚ་ཁ་འགྲན་ན་ཇི་འདྲ་འདུག་’’ཅེས་རུ་དཔོན་ཚེ་མགོན་ལ་གྲོས་འདྲི་བའི་ཚུལ་གྱིས་བརྗོད། ཚེ་མགོན་གྱིས་‘‘དེ་རང་རེད། དེ་རིང་སྐྱིད་པོ་ཞེ་དྲག་འདུག ཁྱོད་ཚོས་སྡུག་ལྕོག་ཡག་པོ་ཉོན་ཨཱ། རྗེས་སུ་གཡང་ཕྱུག་གི་མི་སུ་འདྲ་ཞིག་ཡིན་རུང་ལྷ་སར་སླེབས་ན་ངེས་པར་དུ་སྣང་རྩེ་ཤག་ཏུ་གནས་ཚང་གཡར་ཐབས་བྱེད་དགོས་རེད། མ་རེད་པས་ཧྭ་ཧྭ་ཧྭ་མི’ཞེས་བཤད། དམག་མི་ཚོས་‘‘དེ་རང་རེད། ཧྭ་ཧྭ་ཧྭ’’ཞེས་འུར་བརྒྱབ།
དེ་ནས་དམག་མི་རྣམས་ཀྱིས་མེ་མདའ་ཐོགས་ནས་གུར་ལས་དོན་ཏེ་རུ་ས་ལ་བཙུགས་ཤིང་སྦི་སྡིའི་དུ་བ་སྔོ་འཕྱུར་རེར་འབེན་ལ་གཟེས། 85བུད་མེད་དང་བྱིས་པ་ཚོས་སོར་མོའི་ཡལ་འདབ་ཀྱིས་རྣ་བའི་བུ་ག་བཀག་སྟེ་ཕྱོགས་དེར་བལྟ་བའི་སྤོབས་པ་མེད་པར་ཕྱོགས་གཞན་ཞིག་ཏུ་བྲོས་ནས་ཡིབ། ‘‘ཏྭ། ཏྭ། ཏྭ། ’’དམག་མི་ཚོས་མེ་མདའ་བརྒྱབ་རྗེས་ཁོང་ཚོས་‘‘དཔེ་རེད། དཔེ་རེད། འོ་ཙི། ང་ཚོས་འགྲན་ནུས་པ་མི་འདུག ལྷན་རྒྱས་ཡར་ཕེབས་ཡར་ཕེབས་’’ཞེས་སླར་གུར་ནང་དུ་བསུས་ཏེ་ཤ་ཆང་དྲངས།
ད་གཟོད་ཁོ་ཚོའི་མེ་མདའི་ནང་དུ་རྫས་མདེལ་མེད་པས་གོ་སྐབས་ཡག་པོ་འདི་ཤོར་མི་རུང་སྙམ་ནས་མདང་ནུབ་གྲོས་འཆམ་པའི་གསང་བརྡ་སྟེ། དབང་ཆེན་གྱིས་‘‘ལྷན་རྒྱས་སྤྲོ་པོ་ཡོང་ཆེད་ངས་སྐད་སྙན་པོ་མེད་ཀྱང་རྟེན་འབྲེལ་མཚོན་བྱེད་དུ་གླུ་ཞིག་བླངས་ན་རུང་ངམ་’མིཟེར་བས་ཚང་མས་‘‘དེ་ཡག་པོ་འདུག ཁྱོད་ཀྱིས་གླུ་ཡག་པོ་ཞིག་ཐོངས་དང་། ང་ཚོས་ཉན་’’ཟེར་བ་༵ང་། དབང་ཆེན་གྱིས་མགྲིན་པ་གཟེངས་སུ་གཏོད་དེ་གླུ་བླངས་པར། ཨ་ཝ་ལོགེཨེ་མ་རོང་ད་ང་དང་པོ་བྱིས་པ་ཡིན་དུས་སུ། སྐར་གཡོ་སྒྱུ་ཆེ་བ་མ་ཤེས་པས། སྐར་ཁྲ་ཁྲ་དེ་ལ་སེམས་པ་ཤོར། གསལ་ཉི་མ་མཁའ་ལ་འཆར་བའི་དུས། དགུང་ཨ་སྔོན་གྱིས་ང་ལ་མགོ་སྐོར་བཏང་།
ང་དང་པོ་བྱིས་པ་ཡིན་དུས་སུ། སྤང་གཡོ་སྒྱུ་ཆེ་བ་མ་ཤེས་པས། སྤང་མེ་ཏོག་གཉིས་ལ་སེམས་པ་ཤོར། དགུན་གྲང་ངར་ཡུལ་ལ་སླེབས་པའི་དུས། 86ས་དོག་མོས་ང་ལ་མགོ་བསྐོར་བཏང་། ཞེས་གླུ་མཇུག་རྫོགས་པ་དང་དུས་མཉམ་སྡེ་བའི་ནང་ནས་བདམ་པའི་སྐྱེས་པ་ཚོས་རྣོ་ངར་གྱི་རུམ་གྲི་བཏོན་ཏེ་དམག་མི་རེའི་སྟེང་དུ་མི་རེ་མཆོང་ནས་ཐོང་ག་ལས་དམ་པར་བཟུང་ཞིང་མིག་འབུར་ཚུགས་སུ་བལྟས་ཏེ་‘‘ཁྱོད་ཚོས་ཁྲིམས་མེད་ལུགས་མེད་ཀྱིས་ཇ་ལན་ཆུ་ཡིས་འཇལ་བའི་ལན་་པ་འདི་ཡིན་’རིཞེས་ངར་སྐད་བསྒྲགས། བུད་མེད་དང་བྱིས་པ་རྣམས་‘‘ཨ་མ་མ་’’ཞེས་ཕྱི་རུ་བྲོས། དམག་མི་དེ་དག་ད་གཟོད་ནས་ཆང་གིས་མྱོས་པ་ལས་དྭངས་ཏེ་‘‘སྐུ་མཁྱེན། སྐུ་མཁྱེན། ཚེ་ཐར་གཏོང་རོགས་’’ཞེས་ཞུ་བ་ཡང་ཡང་འཐེན་པ་ལས་འཕག་འཚག་རྒྱག་པའི་སྤོབས་པ་དང་བྲལ།
དེ་ནས་སྔ་ས་ནས་གྲ་སྒྲིག་བྱས་པའི་སྐྱེས་པ་གཞན་རྣམས་ཀྱིས་རྩིད་ཐག་རིང་པོ་འགའ་ཁྱེར་འོང་ནས་མ་རུངས་སྡུག་པ་ཅན་གྱི་དམག་མི་དེ་དག་གི་དཔུང་པའི་འཁྲི་ཤིང་དང་བགྲོད་བྱེད་ཀྱི་རྐང་པ་ཕྱིན་ཅི་ལོག་པར་བྱས་ཏེ་རིལ་རིལ་གྲུ་གུ་འདྲ་བར་དམ་པོར་བཅིངས་ཤིང་ལུས་ལ་བཏགས་པའི་འདོགས་རྒྱན་དང་ཨམ་ཕྲག་ནང་གི་དངོས་པོ་ཡོངས་འཕྲོགརིལ་རིལ་གྲུ་གུ་ལྟར་བཅིངས་པའི་དམག་མི་དེ་དག་ན་ཟུག་གི་སྡུག་བསྔལ་མྱོང་བཞིན་འོ་དོད་འབྱིན། ལ་ལའི་ཁ་ནས་ལྦུ་བ་དཀར་པོ་འཕྱུར། ལ་ལའི་ངོ་གདོང་ཕུ་བཏབ་པ་ཇི་བཞིན་སྐྲངས། ལ་ལའི་འདོམས་དང་རྐུབ་ལས་ཕྱི་ས་དང་དྲི་ཆུ་དབང་མེད་དུ་ཤོར་ནས་བརླན་པར་བཟོས་ཤིང་དྲི་ངན་གང་སར་ཁྱབ། སྐྱུག་བྲོ་བའི་ཚུལ་དེ་དག་མཐོང་བས་ཀུན་གྱིས་འཕྱ་སྨོད་ཀྱི་གད་མོ་ལྷང་ལྷང་ཤོར་ཞིང་ཕུ་དུང་གིས་སྣ་བཀབ། —དེ་ནི་སྤྱིར་བཏང་གི་དགོད་སྒྲ་ཞིག་མིན་པར། དེ་ནི་མ་རུངས་སྡུག་པ་ཅན་གྱི་མི་སྤྱང་རྡུལ་དུ་བརླག་པའི་དགོད་སྒྲ་རེད། དེ་ནི་རྒྱལ་ཁ་ཐོབ་པའི་དགོད་སྒྲ་རེད། དེ་ནི་དགོད་སྒྲ་མ་ཡིན་གླུ་དབྱངས་ཏེ། མ་རུངས་ཁྲེལ་ཟད་87ཆམ་ལ་ཕབས་པའི་གླུ་དབྱངས་རེད།
དེ་ནི་རྒྱལ་ཁ་ཐོབ་པའི་གླུ་དབྱངས་རེད། དགོད་སྒྲ་དང་གླུ་སྒྲ་ནམ་མཁའི་དབྱིངས་སུ་ཁྱབ། ལུང་པའི་ཕུ་མདར་ཁྱབ་སྟེ་ཕྱོགས་བཞིའི་ས་འཛིན་གྱི་ཕྲེང་བ་ལས་བྲག་ཅ་ལྷང་ལྷང་འཁོར། གཡའ་དག་པའི་ ནམ་ མཁའ་སྔར་བས་ དྭངས་ པར་གྱུར། མཁའ་དབྱིངས་སུ་བྱ་ཐང་དཀར་རེ་ཟུང་གིས་གཤོག་རྩལ་ངོམ་བཞིན་ལྡིང་བསྐོར་རྒྱག་གི་འདུག དེའང་ཕལ་ཆེར་ཁོང་ཚོའི་རྒྱལ་ཁའི་དགའ་སྟོན་གྱི་བྱེད་སྒོར་ལྟད་མོ་ལྟ་བ་ཡིན་ལ་མ་རུངས་མི་སྤྱང་དེ་དག་གི་ཤ་ཁྲག་ལོངས་སུ་སྤྱོད་འདོད་པའང་ཡིན་ཤས་ཆེ། ཚ་ཟེར་ཅན་གྱི་ཁྲི་གདུགས་ཀྱི་ཉི་མ་དེ་ནུབ་ཕྱོགས་ཆུ་ལྷའི་ཕང་བར་བགྲོད་པའི་སྟ་གོན་བྱས། མཐའ་ཡས་པའི་སྔོ་ལྗང་གི་རྩྭ་ཐང་ཡངས་པོར་འཇམ་རླུང་བསིལ་བུ་ལྡང་ཞིང་རྫི་བོའི་གླུ་དབྱངས་སྡེ་བ་དང་བར་ཐག་ཇེ་ཉེ་དང་ཇེ་ཉེ། རི་བྱིའུ་རྣམས་ཀྱང་རང་གནས་སུ་ལོག་པའི་དུས་ལ་སླེབས་ནས་གཤོག་ཟུང་བརྐྱངས་ཏེ་འཕུར་ལྡིང་གི་གར་སྟབས་བསྒྱུར། དེར་འདུས་དགྲ་འདུལ་གཉེན་སྐྱོང་གི་ལས་ལ་དཔའ་བའི་སྐྱེ་བོ་རྣམས་ཤ་ཆང་གི་སྟོན་མོ་དང་གླུ་གར་གྱི་རྒྱུན་ད་དུང་མ་ཆད་པར་རྒན་རབས་རྣམས་ནས་ཆང་གི་ཉིང་ཁུར་རོལ་ཏེ་གཏམ་གླེང་བྱེད།
གཞོན་ནུ་ཕོ་མོ་ཡོངས་དགའ་སྤྲོའི་རྣམ་པའི་ཁྲོད་དུ་དགའ་བའི་དགའ་བྲོ་བརྡུང་། སྐྱིད་པའི་སྐྱིད་གླུ་བླངས། དམག་མི་དེ་དག་ན་ཟུག་གིས་དམྱལ་བ་མྱོང་བཞིན་འོ་དོད་འབྱིན་གྱིན་ངོ་གདོང་མཆིན་པ་སྐམ་པོའི་མདོག་ཏུ་གྱུར། ཚེ་མགོན་གྱིས་མིག་གྱེན་དུ་ཅེར་ནས་‘‘ང་ ང་ཚེ་ཐར་གཏོང་རོགས། ང་རང་གིས་ བྱུང་མ་་་་་་་སོང་་་་་་་ད ནས་བཟུང་ ཡག་་་་་་་ཡག་པོ་གཅུན་ གྱི་ཡིན། ཁྱོད་ ཁྱོད་ཚོར་ ཁག་མི་འདུག ང་རང་གིས་བྱུང་ བྱུང་མ་སོང་། སྐུ་མཁྱེན་ ་་་ སྐུ མཁྱེན་་་་་་་ང ་་་་་་ང་་་་་་་ཚེ་ཐར་གཏོང་རོགས། གྲོགས་ གྲོགས་ གྲོགས་པོ་ དབང་ཆེན་་་་་་་88སྐུ་མཁྱེན་ ང་གཉིས་ཀྱི་མཛའ་བཤེས་མ་དོར་བར་ ང་གློད་དང་’’ཞེས་ངུ་ངག་གིས་བཤད། དབང་ཆེན་གྱིས་གཙོས་པའི་རྒན་པ་རྣམས་ཀྱིས་‘‘ང་ཚོས་ཁྱོད་ཚོར་ཉིན་གསུམ་རེར་ལུག་རེ་དང་ཟླ་ཕྱེད་རེར་འབྲི་གཡག་རེ་བཤས་ཏེ་གཅེས་ཕྲུག་ལྟར་བསྐྱངས།
བླ་མ་ལྟར་བསྐུར་ཡང་ཁྱོད་ཚོའི་འདོད་བློ་མ་ཁེངས་པར་ཆང་མེད་པའི་འཁང་ར་བྱས། ང་ཚོར་ནས་དེ་ཙམ་གྱིས་མང་པོ་མེད་ཀྱང་ཁྱོད་ཚོའི་འདོད་བློ་བསྐོང་ཆེད་ཆང་འཛད་མེད་བསྙལ་ཏེ་དྲངས་ཀྱང་ད་དུང་འདོད་བློ་མ་ཁེངས་པར་མཐར་བུད་མེད་ལ་བརྙས་བཅོས་བྱས་པ་སོགས་ལས་ངན་ཤ་སྟག་བརྩམས་པའི་ལས་འབྲས་འཁོར་བ་རེད། ’’ཚེ་མགོན་གྱིས་མགོ་བོ་ཡར་བཀྱག་སྟེ་‘‘ཁྱོད་ཚོས་གསུངས་པ་དེ་ དེ་རང་རེད། ཁྱེད་རྣམས་ལ་ཐུགས་ཁག་མེད་ མི་ མི་བཟོ་དགུ་བཟོ་བྱེད་མཁན་ངའི་ཨབ་ཕྲུག་ཁྱིའི་ ཁྱིའི་བཟོ་འདྲ་འདི་ཚོ་ཡིན། ཨ་མའི་རོ་ལྷ་སར་སླེབས་རྗེས་ངས་ ངས་ཁོ་ཚོ་ཚང་མ་ དམག་་་་་་་དམག་སྤྱི་ཁང་ལ་ རྩིས་སྤྲད་དེ་དམར་གསོད་གཏོང་གི་ཡིན་’’ཞེས་ཁོ་རང་གློད་བཀྲོལ་ཐོབ་ཐབས་ཀྱིས་དེ་ལྟར་བཤད། དབང་ཆེན་གྱིས་འགྱིང་ཉམས་ཆེན་པོའི་སྒོ་ནས་ཚེ་མགོན་གྱི་འགྲམ་དུ་ཕར་འགྲོ་ཚུར་འགྲོ་བྱེད་ཀྱིན་དུ་‘‘དམག་སྤྱི་ཁང་ཞེས་པ་ང་ལ་རྒྱུས་མེད། ཁྱོད་ཚོ་དམར་གསོད་གཏོང་མཁན་ང་ཚོ་གཡང་ཕྱུག་གི་མི་ལས་སུ་ཡོད། ཁྱོད་ཚོའི་བསམ་པར་འབྲོག་པ་ཞེས་པ་དེ་རྣམས་ཉམ་ཆུང་ནུས་མེད་ཅིག་རེད། དེར་བརྙས་བཅོས་ག་ཚོད་བྱས་ཀྱང་ཁེ་བཟང་རག་གི་རེད་བསམ་པ་ནི་རྦད་དེ་ནོར་བ་རེད་རི’ཅེས་བཤད་པ་དང་མཇུག་ཏུ་‘‘ཧྭ་ཧྭ་ཧྭ་’’ཞེས་གད་མོ་ཆེན་པོ་ཞིག་བགད། དེ་འཕྲལ་དམག་མི་ཚང་མས་འུ་ཐུག་ཐབས་ཟད་ངང་།
‘‘སྐུ་མཁྱེན། ང་མ་གསོད་རོགས། ངས་གང་ཡང་བྱས་མེད། ’’89‘‘ང་བསད་ན་ངའི་བཟའ་ཟླ་དང་ཕྲུ་གུ་ཚང་མ་བརྟེན་ས་མེད། ’’‘‘ཁྱོད་ཚོས་སྡིག་པ་དེ་འདྲ་བསགས་ན་ལས་རྒྱུ་འབྲས་ལ་འགྲོ་གི་མ་རེད། ’’‘‘ངའི་ཁྱིམ་དུ་ད་དུང་ཕ་རྒད་པོ་གཅིག་ཡོད། ང་བསད་ན་ཕ་རྒན་གསོ་མཁན་མེད། རི’‘‘ང་ཚེ་ཐར་གཏོང་རོགས། ’’‘‘ཚེ་ཐར་གཏོང་རོགས་’རིཞེས་ངུ་ངག་གིས་འབོད། གཡང་ཕྱུག་གི་སྐྱེས་པ་ཚོ་ཁོང་ཁྲོ་སྔར་བས་ཆེ་བར་ལངས་ཏེ་‘‘ཧུང་།
ང་ཚོར་ཐབས་ཤེས་མི་འདུག ང་ཚོ་སྡིག་ལས་ཁོ་ནར་བསམ་མཁན་མིན་ཡང་ང་ཚོ་བཟོད་སྒོམ་ཐུབ་པ་མི་འདུག མ་གཞི་མི་འདྲེ་ཁྱོད་ཚོས་ས་ཆ་གང་དུ་སླེབས་ཀྱང་སྤྱོད་ངན་ཁོ་ན་སྤེལ་གྱི་ཡོད་པ་གཏན་འཁེལ་རེད། ཁྱོད་ཚོའི་སྲོག་བཅད་ན་འཇིག་རྟེན་ཡོངས་ལ་ཕན་པའི་ལས་བཟང་རེད། མི་ངན་ཁྱོད་ཚོ་ད་ནས་བཟུང་གཤོག་པ་ལྡན་ཡང་འཕུར་ས་མེད། སྡེར་མོ་རྣོ་ཡང་འཛུལ་ས་མེད། ད་རེས་ཁྱེད་ཚོས་ང་ཚོར་རྟ་དང་མེའི་འཕྲུལ་མདའ་མང་པོ་འདི་འདྲ་གནང་བར་ཐུགས་རྗེ་ཆེ་ཞུ་རྒྱུ་ཡིན་ཧྭ་ཧྭ་ཧྭ་རིརིཞེས་བཞད་དགད་ལོང་ལོང་དུ་གནས། དབང་ཆེན་གྱིས་ལོ་ན་བགྲེས་པ་རྣམས་ཕྱོགས་གཞན་ཞིག་ཏུ་བསྡུས་ནས་‘‘ཚེ་མགོན་ཁོའི་ཞབས་ཕྱི་སྐར་མ་འགྱུར་མེད་ཅེས་པ་དེ་མི་ཚུལ་ལྡན་ཞིག་འདུག་པས་དེ་གཅིག་པུ་གློད་བཀྲོལ་བཏང་ན་ག་འདྲ་འདུག་’’ཅེས་གྲོས་དྲིས་པར་གཞན་རྣམས་ཀྱིས་‘‘གཅིག་བཏང་ན་ཚར་བ་རེད། ཁོས་རྗེས་སུ་དམག་མི་དེ་ལས་མང་བ་ཁྲིད་དེ་དགྲ་ཤ་ལེན་པར་ཡོང་གི་རེད། ད་རེས་མི་གཅིག་ཀྱང་ཚེ་ཐར་གཏོང་མི་རུང་’’ཟེར།
འདོད་ཚུལ་དེར་གནས་ལུགས་འདུག་བསམ་ནས་དབང་ཆེན་མགུ་བའི་བརྡ་ལ་མགོ་བོ་ལྕོག་ལྕོག་བྱས། དགོང་མོ་རྫི་བོ་རྣམས་ཕྱུགས་ལྷས་སུ་བཅུག་ཟིན་པ་དང་དེར་ཡོང་ནས་བལྟ་རུབ་བརྒྱབ། 90‘‘ཐུ། སྐྱག་དྲི་བྲོ་གི་འདུག’’‘‘རྣ་རིང་དེའི་ཁ་ནས་ཁྲག་དོན་གྱི་འདུག’’‘‘རྒྱ་བོ་དེའི་མིག་རིལ་གཡས་པ་ཕྱི་ལ་དོན་འདུག’’ཏྭེཏྭེསྣ་ཉག’་སྡོ་ཤི་གྲབས་འདུག’’དགོང་ཟས་བཟས་རྗེས་སྡེ་བའི་ནང་གི་སྐྱེ་བོ་ཆེ་ཆུང་ཕོ་མོ་ཚང་མ་ནེའུ་གསིང་གི་གཞིར་འདུས་ཏེ་ལྕི་བའི་མེ་སྤུང་ཆེན་པོ་ཞིག་སྤར། འུར་འུར་དུ་འབར་བའི་མེ་ལྕེ་དགུང་སོན་དུ་འཕྱར་ཞིང་མེ་འོད་ཀྱིས་ཕྱོགས་བཞི་མཚམས་ཆིང ༄༄་བརྒྱད་དམར་ལྷང་ལྷང་དུ་འཕྲོས། ཡུལ་གྱི་རྒྱབ་རི་དགེ་བསྙེན་ལྷུན་གྱི་རྩེ་མོ་ཞེས་བྱ་བ་ཤེལ་དཀར་གྱི་མཆོད་རྟེན་ལ་ཅོ་འདྲི་བའི་གངས་དཀར་གྱི་ལྷུན་པོ་དེའང་མེ་འོད་ཀྱི་མདངས་འཕྲོས་ཏེ་གངས་རི་དམར་པོ་ཞིག་ཏུ་གྱུར། མེ་སྤུངས་ཀྱི་མཐའ་ནས་གཞོན་ནུ་ཕོ་མོ་ཡིས་བསྐོར་ཏེ་ལག་གདང་སྦྲེལ་ཏེ་སྒོར་སྒོར་མོའི་བྲོ་གར་འཁྲབ། ཁོང་ཚོས་འཁྲབ་པའི་བྲོ་གར་གྱི་གཞས་ཚིག་ནི་འདྲི་འདྲ་སྟེ། སྟེང་ཕྱོགས་ལྷ་ལ་ལྷ་འཁྲུག་མི་ཡོང་ལེ།
ལྷ་ཆེན་ཚངས་པ་དཀར་པོ་གྲོགས་ལ་བྱོན། བར་ཕྱོགས་མི་ལ་མི་འཁྲུག་མི་ཡོང་ལེ། མི་བོ་གེ་སར་རྒྱལ་པོ་གྲོགས་ལ་བྱོན། འོག་ཕྱོགས་ཀླུ་ལ་ཀླུ་འཁྲུག་མི་ཡོང་ལེ། ཀླུ་རྒྱལ་གཙུག་ན་རིན་ཆེན་གྲོགས་ལ་བྱོན། རྒན་འཁོགས་རྣམས་ཞིམ་མངར་ཇ་ཆང་གི་བྲོ་བ་མྱོང་བཞིན་གཏམ་གླེང་གི་རྒྱུན་མ་ཆད། དམག་མི་བཅུ་གཉིས་སྡུག་བསྔལ་གྱི་འོ་དོད་འབོད་ཀྱིན་ཚེ་ཐར་གཏོང་རོགས་ཞེས་ངུ་འབོད་བྱས། 91དགུང་སྔོན་གཡའ་དག་པའི་མེ་ལོང་ཇི་བཞིན་དྭངས། རྒྱུ་སྐར་གྱི་ཚོགས་ཁྲ་ཚོམ་ཚོམ་དུ་གནས། ཕྱོགས་བཞིའི་རི་ལས་སྐབས་རེ་འུག་པའི་སྐད་དང་སྐྱི་གཡའ་བའི་ཝ་མོའི་སྐད་རེ་གཉིས་གྲགས་འོང་།
དེ་ནས་དབང་ཆེན་གྱིས་ཇ་ཕོར་པ་གང་མཐོན་པོར་བཏེགས་ཏེ་‘‘ཚང་མས་མགྲིན་དབྱངས་གཅིག་གྱུར་གྱིས་རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། དགེ་བསྙེན་ལྷུན་གྱི་རྩེ་མོར་ཇ་མཆོད་འབུལ་དགོས་’’ཞེས་ཀུན་གྱི་ཐོས་འཛིན་དབང་པོའི་ལམ་དུ་བསྒྲགས། དེའི་ཚེ་སྐྱེ་བོ་ཕོ་མོ་རྒན་གཞོསཚང་མས་རང་རང་གི་ཇ་ཕོར་ལག་ཏུ་བླངས་ཤིང་མཐོན་པོར་བཏེགས་ཏེ་རྒྱབ་རི་དགེ་བསྙེན་ལྷུན་གྱི་རྩེ་མོར་ཁ་ཕྱོགས་ཏེ་མགྲིན་དབྱངས་གཅིག་གྱུར་གྱིས། བསོ་ བསོ། ་ རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། དགེ་བསྙེན་ལྷུན་གྱི་རྩེ་མོའི་ཞལ་ལ་མཆོད། མི་ཕོ་འདྲ་འདྲའི་ནང་ལ། མགོ་རྨོག་དཀར་གང་གིས་མཐོ་བར་ཤོགརྟ་ཕོ་འདྲ་འདྲའི་ནང་ལས།
ལག་སྲབ་མདའ་གང་གིས་མགྱོགས་པར་ཤོགབསོ་ བསོ། གྲོགས་མི་ཁ་ལ་ཡོད་ཚད་རང་ཁ། དགྲ་རང་ཡུལ་ལ་ཡོད་ཚད་གཞན་ཡུལ། ཕར་འགྲོ་སྐྱབས་ཀྱི་སྐྱེལ་མ། ཚུར་ཡོང་སྐྱབས་ཀྱི་བསུ་མ། མཆོད། མཆོད། མཆོད། ་ དགེ་བསྙེན་ལྷུན་གྱི་རྩེ་མོའི་ཞལ་ལ་མཆོད། 92ཅེས་ཕོར་བའི་ནང་གི་ཇ་དགེ་བསྙེན་ལྷུན་གྱི་རྩེ་མོའི་ཕྱོགས་སུ་མཆོད་པར་བྱས།
མི་རྣམས་ཀྱི་སྐད་གསང་མཐོན་པོའི་གྱེར་དབྱངས་ཀྱི་སྒྲ་དེ་དག་ཡུལ་གྱི་མདུན་ཕྱོགས་སུ་དྲག་ཏུ་རྒྱུག་པའི་དལ་འབབ་གཡང་ཆུའི་སྒྲ་དང་འདྲེས་ཏེ་ཡུན་རིང་བར་ཕྱོགས་བཞིར་གྲགས། འཇམ་རླུང་བསིལ་བུ་ཞིག་གིས་མི་རྣམས་ཀྱི་སྣ་ལམ་དུ་བཟོད་དཀའ་བའི་ཁྲག་དྲི་ཞིག་གང་སར་ཁྱབ་པས་ཚང་མ་ཡ་མཚན་སྐྱེད་དེ་‘‘ཅི་རེད། ཅི་རེད། ཁྲག་དྲི་ཞིག་བྲོ་གི་འདུག་’’ཅེས་སྣ་ཕུ་དུང་གིས་བཀབ། དེའི་དུས་མ་རུངས་མི་སྤྱང་དེ་དག་དལ་འབབ་གཡང་ཆུར་བསྐྱུར་ཏེ་ནམ་ཡང་གསལ་ཉི་མའི་འོད་མཐོང་རྒྱུ་མེད་པ་ཞིག་བཟོ་དགོས་བསམ་ནས་དེ་དག་གི་ཕྱོགས་སུ་སོང་བས་ན། བསམ་ཡུལ་ལས་འདས་པ་ཞིག་ལ་མ་རུངས་མི་སྤྱང་དེ་དག་ཚང་མའི་ཁ་ནས་ཟུང་ཁྲག་དམར་ཆིལ་ཆིལ་དུ་འཕྱུར་གྱིན་ལྔ་པའི་ལམ་དུ་སོང་ཟིན་འདུགདབང་ཆེན་གྱིས་གཙོས་པའི་མི་མང་པོས་ད་རེས་རྒྱབ་རི་དགེ་བསྙེན་ལྷུན་གྱི་རྩེ་མོའི་གཞི་བདག་ལྷ་དགེ་བསྙེན་གྱིས་མགོའི་གསེར་རྨོག་ལ་དར་འཕྲུའི་གཙུག་ཕུད་ཀྱིས་རྒྱན་ཞིང་མདུང་རིང་ཕྱག་ཏུ་ཐོགས་ཏེ་བཞོན་པ་དྲེད་རག་དཀར་གྲ་ལོ་ཉིལ་བ་གཅིག་ལ་བཅིབས་ནས་མི་ཚོགས་ཀྱི་དཀྱིལ་དུ་ཕར་འགྲོ་ཚུར་འགྲོ་བྱས་རྗེས་མ་རུངས་མི་སྲིན་དེ་དག་གི་ཕྱོགས་སུ་ཕེབས་པ་མངོན་གསུམ་མཇལ་བྱུང་ཞེས་ཐལ་མོ་སྦྱར་ཏེ་དགེ་བསྙེན་ལྷུན་གྱི་རྩེ་མོའི་ཕྱོགས་སུ་ཕྱག་ཡང་ཡང་བཙལ། དེ་ནས་སྐྱེས་པ་ཚོས་མི་འདྲེ་དེ་དག་གི་རོ་དྲག་ཏུ་རྒྱུག་པའི་དལ་འབབ་གཡང་ཆུར་བསྐྱུར་རྗེས་ལག་པ་གཙང་མར་བཀྲུས་ཏེ་སླར་དགོང་ཚོགས་ཀྱི་སྤྲོ་སྐྱིད་ལ་རོལ། དེའི་སྐབས་མི་མང་པོས་རང་ཁྱིམ་ལས་མར་དཀྲོག་མང་པོ་བླངས་ཏེ་མེ་93སྤུངས་ཀྱི་ནང་དུ་གཡུག་པས་མེ་སྤུངས་དེ་འབར་ཤུགས་སྔར་བས་ཆེ་རུ་སོང་ནས་མེ་ལྕེ་དགུང་དུ་འཕྱུར། ཕྱི་ཉིན་དབང་ཆེན་གྱི་ཐབས་དང་ཇུས་བཀོད་ཀྱིས་མ་རུངས་པ་དེ་དག་ཚར་བཅད་པའི་དཔའ་བའི་དཔའ་རྟགས་ལ་མི་ཚང་མས་ཁོའི་མཐེ་བོང་གཉིས་ཀ་མར་དཀར་གྱིས་ཡང་ཡང་བྱུག་①སྟེ་ཀུན་གྱིས་བསྔགས་བརྗོད་བྱས་ཤིང་དབང་ཆེན་ཡུལ་གྱི་སྡེ་དཔོན་ལ་བདམས་ནས་དྲེད་ལྤགས་ཀྱི་སྟེང་དུ་མངའ་གསོལ་ཏེ་འབངས་ཀྱིས་ཁོའི་མགུལ་ལ་དར་དཀར་ཡང་ཡང་བསྒྲོན། དཀར་ཞིང་གཙང་བའི་དར་དཀར་ནར་མོ་རེ་རེ་ནི་ལྷག་བསམ་རྣམ་པར་དག་པའི་སེམས་པ་རེ་རེ་མཚོན་པ་ལས་བཀྲ་ཤིས་པའི་མཚོན་ཚུལ་ཙམ་ག་ལ་ཡིན།
སྡེ་དཔོན་དབང་ཆེན་གྱིས་ཇ་ཕོར་གང་བཏུང་ནས་སྨ་ར་བྱིལ་ཙམ་བྱས་ཏེ་རང་རེ་གཡང་ཕྱུག་སྟེ་གཡང་སྡེ་ཕྱུག་མོ་འདི་སྔར་བས་གཡང་ཆགས་ཅིང་ཕྱུག་པོ་ཡོང་ཆེད། མེས་པོའི་དུས་ནས་དར་བའི་སྲོལ་བཟང་རྒྱུན་འཛིན་གྱིས་རྒན་རབས་ལ་བཀུར་ཞིང་ཆུང་བར་གཅེས་སྐྱོང་གིས་ལས་ལ་བརྩོན་པ་བྱས་ཏེ་རང་རེའི་སྡེ་བ་འདི་ཀུན་གྱིས་འགྲན་ཟླ་མེད་པ་ཞིག་ཡོང་བར་བྱེད་དགོས་བསྒྲགས། དེའི་ཚེ་སྡེ་བའི་ནང་ཡུལ་ཕྱོགས་མང་པོར་འགྲོ་མྱོང་ཞིང་བལྟ་རྒྱ་མཐོང་རྒྱ་ཆེ་ཤོས་ཀྱི་བགྲེས་སོང་ཉི་མ་འབུམ་ཞེས་པ་མགོ་སྐྱེས་ཐོར་ལྕོག་ཏུ་བཅིངས་པ་སྡེ་བའི་ནང་ཡི་གེ་ཤེས་མཁན་གཅིག་རང་ཡོད་པ་དེས་བཀྲ་ཤིས་མཚོན་བྱེད་དུ་ཁོ་རང་གིས་ཤེས་པའི་བོད་ཡིག་གསལ་བྱེད་སུམ་ཅུ་ཀ་ནས་ཨ་བར་སྐད་གསང་མཐོན་པོའི་སྒོ་ནས་ཐེངས་གཅིག་བཀླགས། དམན་ཆུང་བུ་མོ་རྒྱན་བཟང་གིས་སྤུད་པ་ཁག་གཅིག་གིས་ཆང་ཕོར་ལག་ཏུ་བཟུང་ནས་སྡེ་དཔོན་དབང་ཆེན་གྱིས་གཙོས་པའི་བགྲེས་སོང་ཉི་མ་འབུམ་ཟེ རྗོ ོབྱདྭསགས་རྙི་ཡུལ་འདིར་གནའ་དུས་སུ་བྱས་རྗེས་ཆེ་བའི་མི་ལ་མཐེ་བོང་མར་དཀར་གྱིས་བརྒྱན་ཏེ་ག ། )དཱི་བསྟད་ ད་ ལ་ ད། སོགས་བཞུགས་གྲལ་གྱི་སྟེང་དུ་འཁོད་པའི་མི་རྣམས་ལ་གླུ་བླངས་པར། ངའི་ལག་གི་ཁ་བཏགས་དཀར་གཙང་འདི། དུས་དེ་རིང་འགོ་འདྲེན་ཁྱེད་ལ་འབུལ། འདིས་ཁྱོད་ལ་བཀྲ་ཤིས་བདེ་ལེགས་ཞུ། ངའི་ལག་གི་བདུད་རྩི་སིལ་མ་འདི།
དུས་དེ་རིང་འགོ་འདྲེན་ཁྱེད་ལ་འབུལ། འདིས་ཁྱོད་ལ་བརྩེ་དུང་ཟབ་མོ་མཚོན། ངའི་ངག་གི་འགྱུར་ཁུག་གླུ་དབྱངས་འདི། དུས་དེ་རིང་འགོ་འདྲེན་ཁྱེད་ལ་འབུལ། འདིས་ཁྱོད་ལ་ཚེ་རིང་ལོ་བརྒྱ་ཞུ། དེ་ནས་བོའུ་བཅུ་གཉིས་ཡོད་པ་དེ་དག་ནང་དུ་ཕོ་གཞོན་དང་། སྒོ་རུ་འདོ་བ་རྟ་མཆོག་ཡོད་པའི་དུད་ཁྱིམ་བཅུ་གཉིས་ལ་བགོས། རྒྱབ་རི་དགེ་བསྙེན་ལྷུན་གྱི་རྩེ་མོའི་གཞི་བདག་དགེ་བསྙེན་གྱི་ཕྱག་མཚན་མདུང་རིང་དེའི་མདུང་དར་དམར་པོ་ཡིན་པས་ཁྱིམ་ཚང་སོ་སོར་བགོ་བཤའ་ཐོབ་པའི་བོའུ་ཡི་རྭ་ལ་རུ་དར་དམར་པོ་བརྒྱབ། ཉིན་ཞིག་སྡེ་དཔོན་དབང་ཆེན་གྱིས་ཡུན་རིང་མ་བཀྲུས་པའི་མགོ་སྐྱེས་སྣུམ་དྲེག་གིས་རལ་པར་གྱུར་པ་དག་བཀྲོལ་ཏེ་གཙང་མར་བཀྲུས་རྗེས་ཁྱིམ་སྦུག་ཏུ་དྲེད་གདན་དེའི་སྟེང་དུ་དཀྱིལ་ཀྲུང་དུ་བསྡད་དེ་བོའུ་ཁྲ་རིང་གནམ་ལྕགས་ལག་ཏུ་བླངས་ཏེ་ཉམས་འགྱུར་ལྡན་པའི་སྒོ་ནས་ཕྱིས་ཙམ་བྱས་ནས་‘‘བྱང་རིགས་ཀྱི་ཡུལ་འདིར་ང་ཚོ་ལས་སྟོབས་འབྱོར་ཆེ་བ་ཡོད་མི་སྲིད་རི’ཅེས་ཆིག་ལབ་ཤོར། འོ་མ་སྐྱིད་དུས་ཡུན་རིང་པོ་ཞིག་མཚན་མོ་རེ་རེ་བཞིན་སྐྱི་གཡའ་བའི་ཝ་མོའི་ངུ་སྐད་དང་འཇིགས་སུ་རུང་བའི་འུག་པའི་སྐད་ཀྱི་ཁྲོད་དུ་གཉིད་སོས་བདེ་བ་ཐེངས་གཅིག་ཀྱང་ཁུག་མྱོང་མེད་མོད།
དོ་དགོང་འཇིགས་སྐྲག་གི་རྒྱབ་རྩ་95དབང་ཆེན་ཕ་བུ་གཉིས་ཡོད་པས་སྐད་ཆ་བཤད་འདོད་དང་ཉན་འདོད་ཀྱི་སྤྲོ་བ་རབ་ཏུ་འཕེལ་ཞིང་ལུས་ཀྱི་ཁྲག་དྲོན་རྒྱས་ཏེ་‘‘དེ་ནས་ག་རེ་བྱས་པ་རས། མུ་མཐུད་ཤོད་དང་’’ཟེར། དབང་ཆེན་གྱིས་‘‘རྗེས་མ་བཤད་ཆོག ད་ནམ་ཕྱེད་ཟིན་གྲབས་འདུག་པས་ང་གཉིད་ཀྱིས་གཟིར་གྱི་འདུག་’’ཟེར་ནས་ཉལ་གོས་ཡར་འཐེན་ཏེ་མགོ་བཏུམ། ‘‘ཏོག་ཙམ་ཤོད་དང་། ངས་ཁྱོད་ཀྱི་གནས་ཚུལ་དེ་ཚོ་ཉན་འདོད་ཆེན་པོ་འདུག་’’ཟེར་བཞིན་ཚ་དྲོད་ཀྱིས་མ་བཟོད་པར་སྐེད་པ་ཡན་ཆད་མལ་ཆས་ལས་དོན་ཏེ་ལག་ཟུང་ལྟག་རྒྱབ་ཏུ་བཞག་ནས་ཉལ། ‘‘སང་ཉིན་བཤད་ན་མི་འགྲིག་གམ་’’ཞེས་དབང་ཆེན་གྱིས་ཉལ་གོས་ཀྱི་མགོ་བཏུམ་ཕྱེས་ནས་བལྟ་དུས་དགུང་ཁེབ་དྷིལས་འཕྲོས་པའི་དཀར་གསལ་ཟླ་བའི་འོད་འོ་མ་སྐྱིད་ཀྱི་གཟུགས་པོའི་སྟེང་དུ་འཕྲོས་ནས་ཡོད་པས་དཀར་ཟླུམ་གྱི་འོ་འཛིན་ཟུང་གངས་རིའི་མུ་ཁྱུད་ཀྱི་སྟེང་དུ་འབུར་དུ་ཐོན་པའི་གཏོར་གཟུགས་ཀྱི་གངས་རིའི་རྩེ་མོ་དང་མཚུངས། ཁོས་ག་ལེར་རང་གི་མལ་ཆས་ལས་དོན་ཏེ་རྐང་འཇབ་ལག་འཇབ་ཀྱིས་སོང་སྟེ་འོ་མ་སྐྱིད་ཀྱི་རུམ་དུ་འཛུལ་ནས་སྐད་ཆུང་ངུས་‘‘ཁྱོད་དོ་དགོང་གཉིད་མི་ཁུག་པ་ཅི་རེད་’’ཅེས་འོ་མ་སྐྱིད་ཀྱི་བརླ་ཤའི་འཁྲི་ཤིང་ལ་བྱིལ་བྱིལ་བྱས། ‘‘ང་དོ་དགོང་ཉལ་རོགས་ཡོད་པས་སྐྲག་གི་མི་འདུག’’‘‘ཟླ་འོད་འདི་གསལ་བ་ལ་ཨཱང་། ’’‘‘ཏོག་ཙམ་སྒུག
ཟླ་འོད་གསལ་དྲགས་པས་ ’རི‘‘མ་ཕུར་དང་་་་་་་ང་་་་་་ང་་་་་་’’‘‘ཨུམ། ཨུམ། ཨུམ། ’’དུ དགུང་ཁེབ་ཅེས་པ་ནི་སྦྲའི་སྟེང་དུ་ཡོད་པའི་དུ་བ་འགྲོ་སའི་དཀར་ཁུང་ལ་ཟེར། 96དཀར་གསལ་གྱི་ཟླ་བ་དེ་ཡང་ངོ་ཚ་ནས་བལྟ་བའི་སྤོབས་པ་དང་བྲལ་ནས་སྤྲིན་ནག་གི་ཡོལ་བའི་ཕག་ཏུ་ཡིབ་ནས་སྦྲའི་ནང་དུ་མིག་གི་མདུན་དུ་མཛུབ་མོ་ལྔ་ཡང་མི་མཐོང་བར་གྱུར། འོ་མ་སྐྱིད་ཀྱིས་དབང་ཆེན་ཀྱི་མཇིང་པར་འཁྱུད་དེ་འོ་ཞིག་བསྐྱལ། དབང་ཆེན་གྱིས་འོ་མ་སྐྱིད་ཀྱི་ནུ་མར་ཕུར་གྱིན་དུ་་་་་་་འོ་མ་སྐྱིད་ཀྱིས་དབང་ཆེན་ལ་ཡང་འོ་ཞིག་སྦྱར་ནས་‘‘ཨུམ་ཨུམ་ ག་ལེར་བྱོས་དང་ ’’དེ་ནས་དབང་ཆེན་གྱིས་ལག་མྱུལ་བྱེད་ཀྱིན་ག་ལེར་སོང་ནས་རང་གི་མལ་ཆས་སུ་འཛུལ་ཏེ་གཉིད་ཁུགཕྱི་ཉིན་ཞོགས་ཟས་བཟས་རྗེས་དགྲ་འདུལ་ཁ་སེང་ཁོ་གཉིས་ཀྱི་སྡོད་གནས་སུ་མཁོ་བྱེད་རྣམས་ལེན་པར་སོང་། དབང་ཆེན་གྱིས་འོ་མ་སྐྱིད་ལ་‘‘དེ་རིང་ངས་ཤ་བཟན་གཅིག་བཤའ་དགོས། ཁྱོད་ཡུན་རིང་པོ་དེ་འདྲ་སྤྱང་ཀིས་རྨུག་པའི་ཟས་འཕྲོ་ལས་ཟ་མ་མྱོང་བས་ཟ་འདོད་ཡོད་ཀྱི་རེད་’’ཟེར་ནས་ཞགས་པ་གཅིག་ཁྱེར་ཏེ་སོང་ནས་ལུག་ཁྱུའི་ནང་བདམ་བདམ་དཀྲུག་དཀྲུག་བྱས་པའི་ཤ་བཟན་གཅིག་བཟུང་ནས་སྦྲའི་ཆོན་ཐག་གི་ཕུར་པར་བཏགས། ཤ་བཟན་དེས་རང་ཉིད་དེ་རིང་བཤའ་རྒྱུ་ཡིན་པ་ཤེས་ཏེ་‘‘སྦ་སྦ་’’ཞེས་སྐད་རྒྱག་གིན་ལུག་ཁྱུའི་ཕྱོགས་སུ་བལྟས་ཏེ་དུས་ཡུན་སྐར་ཆ་ཙམ་ཡང་མི་སྡོད་པར་ཕུར་པར་བསྐོར་གྱིན་དེ་ལས་ཐར་ཐབས་བྱས།
དབང་ཆེན་གྱིས་རང་གི་སྐེ་ལ་བཏགས་པའི་གའུ་ཆུང་ཆུང་དེའི་ནང་ནས་བྱིན་རླབས་ཅུང་ཟད་ཅིག་ཕོར་པའི་ནང་དུ་ཆུ་ཡིས་སྦང་རྗེས་ཁ་ནས་མ་ཎི་འདོན་གྱིན་ལུག་དེའི་ཁ་ནང་དུ་བླུགས། ལུག་དེསྤོ་རེ་ཞིག་བདུད་རྩི་ཁ་ལ་རག་པ་ལྟར་ཁ་ལྡག་ལྕེ་ལྡག་བྱེད་ཀྱིན་རང་སར་ལངས་ནས་དབང་ཆེན་ལ་བལྟས་ནས་འདུག་པས་དབང་ཆེན་གྱིས་སེམས་སུ་སྙིང་རྗེ་དྲག་པོ་ཞིག་སྐྱེད་དེ་‘‘ཨ་ཙི། ལུག་འདིས་ཅི་བསམ་གྱི་ཡོད་དམ་’’ཞེས་ཆིག་ལབ་ཅིག་བརྒྱབ་རྗེས་རང་དབང་97མེད་པར་ཁོང་འདར་ཤོར། ཁོས་ག་ལེར་ལུག་དེའི་འཁྲིས་སུ་སོང་ནས་འགྲམ་པར་བྱིལ་བྱིལ་བྱས་ཀྱང་ལུག་དེ་ད་གིན་ལྟར་གྱོང་པོ་མེད་པར་མི་ལ་འདྲིས་ཏེ་མགོ་ཡར་བཏེགས་ཏེ་ཁོའི་ངོ་གདོང་ལ་བལྟ་བཞིན་གཟུགས་པོའི་གང་སར་སྣོམ་པ་དང་ལག་པའི་སྟེང་དུ་ལྡག་ཙམ་བྱས་པས་དབང་ཆེན་གྱིས་བཤའ་མ་ནུས་པར་‘‘ཝེ། འོ་མ་སྐྱིད། འོ་མ་སྐྱིད་’’ཅེས་ཐེངས་གཉིས་བོས། འོ་མ་སྐྱིད་ཀྱིས་མགོ་སྦྲ་སྒོ་ལས་ཕྱིར་དོན་ཏེ་‘‘ཨཱ་’’ཟེར། ‘‘ལུག་འདི་ངས་བཤའ་ནུས་པ་མི་འདུག’’‘‘ཅི་རེད། རི’‘‘ཁྱོད་ཀྱིས་ལྟོས་དང་ད་གིན་བྱིན་རླབས་དེ་བླུད་དུས་ཞིམ་སྣང་བྱེད་པ་མ་ཟད་དེ་ནས་བཟུང་མི་ལ་རྦད་དེ་འདྲིས་འདུག་’’ཅེས་བཤད་ཀྱིན་ལུག་དེའི་ཨོག་མར་བྱིལ་བྱིལ་བྱས་པས་ལུག་དེ་ད་གཟོད་འདྲོགས་རྒྱུ་ལྟ་ཅི་ཧ་ཅང་ཞི་དུལ་གྱིས་མིག་གཉིས་ཀྱང་ཟིམ་ཟིམ་དུ་གྱུར་ནས་ལྡད་རྒྱག་བཞིན་འདུག་པས་འོ་མ་སྐྱིད་ཀྱང་སྙིང་རྗེ་སྐྱེད་དེ་‘‘འོ་ན་མ་བཤའ་གློད་གཏོང་’’ཟེར། ‘‘ཡཱ་ཡཱ།
ལུག་དེ་ཡ་ང་པོ་འདུག་རི’ཅེས་དབང་ཆེན་གྱིས་ཐག་པ་བཀྲོལ་ཏེ་གློད་གྲབས་བྱེད་དུས་འོ་མ་སྐྱིད་ཀྱིས་སྦྲའི་ནང་ནས་‘‘ཏོག་ཙམ་མ་གློད་དང་’’ཞེས་སྐད་བརྒྱབ་བྱུང་། དབང་ཆེན་གྱིས་‘‘འདྲེ་མོ་འདིས་ཅི་ཟེར་བ་ཡིན་ནམ་’’ཞེས་ཁེར་ལབ་རྒྱག་བཞིན་ལུག་དེའི་སྐེར་བཏགས་པའི་ཐག་སྣེ་རང་གི་ལག་པས་བཟུང་ནས་སྦྲའི་ནང་དུ་ཡར་བལྟས་ཏེ་‘‘ཅི་ཟེར་བ་ཡིན་’’ཞེས་དྲིས། འོ་མ་སྐྱིད་ཀྱིས་སྐུད་པ་དཀར་དམར་ཁྲ་གསུམ་གྱི་སྣེ་སྦྲེལ་བཞིན་དུ་‘‘ལུག་དེ་ཡ་ང་པོ་འདུག དེ་ཚེ་ཐར་གཏོང་ཞེས་’’ཟེར། དེ་ནས་དབང་ཆེན་གྱིས་ལུག་དེའི་མགོ་ལས་བཟུང་ཞིང་འོ་མ་སྐྱིད་ཀྱིས་ལུག་དེའི་ཨམ་ལྕོག་གཉིས་པོར་སྐུད་པ་དཀར་དམར་དང་རས་འཛར་དཀར་98 ་དམར་གྱི་རྣ་ཆ་བརྒྱབ། དེ་ནས་རྭ་ཅོ་གཉིས་དང་ངོ་གདོང་ལ་མར་གྱིས་རྒྱན་རྗེས་དབང་ཆེན་གྱིས་རྡོ་ལོག་གཅིག་གི་སྟེང་དུ་མཆིལ་མ་བཏབ་སྟེ་བཙག་རྡོ་དམར་པོ་ཞིག་བརྡར་ཏེ་ལུག་དེའི་གཉའ་ནས་མཇུག་མའི་བར་དང་དཔུང་པ་གཡས་གཡོན་གྱི་བལ་གྱི་སྟེང་བཙག་དམར་གྱིས་རྒྱན་ཏེ་‘‘ཐར་ཐར་ཐར ཚེ་ཐར། ཚེ་ཐར་’’ཞེས་ཁ་གཡང་སྒྲོག་ནས་ལུག་དེའི་སྐེ་ཡི་ཐག་པ་བཀྲོལ་ནས་ལུག་ཁྱུའི་ཕྱོགས་སུ་བཏང་། ཉི་མ་ཕྱེད་ཡོལ་ཙམ་ལ་དགྲ་འདུལ་ཕྱིར་སླེབས། རྔོན་ཁྱི་ལྔ་སྦྲའི་སྒོ་འདབས་སུ་ཉལ་ནས་འདུགདབང་ཆེན་གྱིས་ཇ་ཁུག་དེ་ལས་ཇ་སྦར་མོ་གང་བླངས་ཏེ་‘‘དེ་རིང་མདོང་མོ་ཡང་ཡོད་པས་ཇ་ཞིམ་པོ་ཞིག་འཐུང་དགོས་’’ཞེས་བཤད་དེ་ཇ་བསྐོལ། ཁྱིམ་གྱི་གཡོན་ཕྱོགས་ཀྱི་སྦུག་གི་པགས་གདན་གྱི་སྟེང་དུ་དབང་ཆེན་བསྡད།
དེའི་འོག་ཏུ་བུ་དགྲ་འདུལ་བསྡད། གཡས་ཕྱོགས་ཀྱི་སྦུག་ཏུ་འོ་མ་སྐྱིད་བསྡད་དེ་ཇ་བླུགས་པ་དང་ཐབ་ནང་དུ་ལྕི་བ་རྒྱག་པ་བལ་སྐུད་འཁེལ་བ་བཅས་ཀྱིས་བཀྲ་ཤིས་མཚོན་པའི་ཤིས་ཚིག་གང་ཡང་མེད་ཀྱང་ཁྱིམ་ཚང་གསར་པ་ཞིག་ཆགས་པ་མཚོན་གྱི་ཡོད། དབང་ཆེན་གྱིས་བོའུ་དེ་པང་དུ་བཞག་ནས་ཕྱི་ནང་ཡོངས་གཙང་མར་ཕྱིས་ཏེ་སྦྲའི་ཕུབ་ཀར་གྱི་སྟེང་དུ་བཅིངས་ནས་སྣ་ཐ་སེན་མོ་གང་བླུགས། དེའི་སྐབས་འོ་མ་སྐྱིད་ཀྱིས་ཁོར་ཇ་ཕོར་ཡང་ཡང་བཏེགས་པས་ཁོའི་སེམས་སུ་དགའ་སྐྱོ་ཟུང་དུ་འབྲེལ་བའི་རྗེས་དྲན་ཞིག་དྲན་ཤེས་ཀྱི་མེ་ལོང་ངོར་རང་དབང་མེད་པར་ངང་གིས་ཤར། དབང་ཆེན་ཡུལ་གཡང་ཕྱུག་གི་སྡེ་དཔོན་ལ་བཀོད་རྗེས་བགྲེས་སོང་ཉི་མ་འབུམ་གྱིས་‘‘ཡུལ་གཡང་ཕྱུག་གཡང་གི་གཞོང་པ་རེད། དཔོན་དབང་ཆེན་དབུ་འཕང་དགུང་ལས་མཐོ། ཐོག་ངར་མ་འདྲ་བའི་བོའུ་ཞིག་ཁུར། བྱ་ཐང་དཀར་འདྲ་བའི་རྟ་ཞིག་བཞོན། འབྲུག་ཕོ་སྟོང་མ་གཏོགས་སྐྲག་ས་མེད། 99ཡུལ་གཡང་ཕྱུག་མི་སྡེ་གང་སྐྱིད་རེད།
ཆུ་ཐུར་དུ་རྒྱུག་ཚད་ངེད་ཚོའི་རེད། རྩྭ་གྱེན་ལ་འཚར་ཚད་ངེད་ཚོའི་རེད། རྩྭ་ཕོ་ཐུར་བཅག་ན་གསེར་གྱིས་འཇལ། རྩྭ་མོ་ཐུར་བཅག་ན་དངུལ་གྱིས་འཇལ་’’ཞེས་གཞས་ཤིག་བརྩམས། གཞས་དེ་རིམ་གྱིས་ཁྱིམ་མཚེས་ཀྱི་སྡེ་ཚོ་ཡོངས་ལ་ཁྱབ་པས་ཁྱིམ་མཚེས་སྡེ་ཚོ་དེ་དག་གི་མི་ལ་ལ་ཡུལ་གཡང་ཕྱུག་ལ་ཡིད་སྨོན་སྐྱེད། ལ་ལ་ཕྲག་དོག་གིས་ཉི་མ་འཁྱོལ་དཀའ་བར་གྱུར། གཡང་ཕྱུག་ཚོ་པའི་ཤར་ཕྱོགས་སུ་གནས་པའི་ཟླ་ཐང་ཚོ་པའི་བཙན་རྒོད་ཁ་ཤོ་ཞེས་བྱ་བ་སྒོ་ཟོག་དང་ཁྱིམ་ཆས་གང་ཐད་ནས་ཀྱང་ཁྱིམ་ཚང་འབྲིང་བའི་ཚད་ལས་བརྒལ་ཏེ་ཚོ་པའི་ནང་འབྱོར་པ་ཨང་དང་པོ་གཉིས་པར་སླེབས་པའི་ཕོ་ཧྲེང་ཞིག་ཡོད། ཁོ་རང་ཁ་ཤོ་ནས་ཡ་སོ་གཉིས་ཕྱིར་དོན་པས་མིང་ཡང་བཙན་རྒོད་ཁ་ཤོ་ཟེར། ལུས་ཁམས་ཀྱི་སྐྱོན་ཆ་དེའི་དབང་གིས་ཉེ་འཁོར་གྱི་བུ་མོ་གཅིག་གིས་ཀྱང་ཁོ་ལ་ཡ་བྱེད་ཀྱི་མེད་སྟབས་ཁོའི་ཕ་མ་གཉིས་ཀྱི་སེམས་སུ་རང་གི་བུ་གཅིག་པུ་འདི་ལུས་ཁམས་ཀྱི་སྐྱོན་ཆ་དེའི་དབང་གིས་མི་ཚེ་གཅིག་ཕོ་ཧྲེང་ལ་ལུས་ཉེན་འདུག་སྙམ་ནས་དེ་སྔོན་ཡུལ་ལུང་གཞན་ནས་སྤྲང་མོ་གཅིག་ཁྲིད་ཡོང་ནས་སྡེ་བའི་ནང་མ་སླེབས་གོང་ཆུ་འགྲམ་དུ་མགོ་ནས་མཇུག་བར་གཙང་མར་བཀྲུས་རྗེས་ཁྱིམ་མཚེས་ཀྱིས་མ་ཤེས་པར་བྱས་ཏེ་ཆུ་འགྲམ་དེ་རང་དུ་ཚར་སློག་སྲམ་ཤན་དང་སྤང་གདན་འཇའ་རིས་ཅན་གྱིས་རྒྱན་ཆ་སྤྲས་ཤིང་མགོ་སྐྱེས་ཀྱི་ལན་བུར་གཡུ་བྱུར་དང་སྤོས་ཤེལ་གྱིས་མཛེས་པར་རྒྱན་ནས་ཁྲིད་ཡོང་ཡང་བཙན་རྒོད་ཁ་ཤོའི་ངོ་གདོང་འཇིགས་སུ་རུང་བ་དེ་མཐོང་བས་བུ་མོ་རང་ཉིད་ཇི་ལྟར་རྒྱུ་ནོར་གྱིས་དབུལ་ཡང་ཁྱོ་བོ་ཁ་ཆག་སྣ་རལ་ཅན་ཞིག་དང་མཉམ་དུ་འཚོ་བ་སྐྱེལ་འདོད་མེད་པས་ཉིན་གཉིས་པའི་མཚན་མོ་མགོ་སྐྱེས་ཀྱི་ལན་བུའི་སྟེང་གི་གཡུ་བྱུར་དང་སྤོས་ཤེལ་བླངས་ཏེ་ཉལ་སར་བཞག་ནས་བྲོས་ཕྱིན་པ་རེད། སྤྲང་མོ་ཞིག་ཁྲིད་ཡོང་ཡང་ཡ་མ་བྱས་པར་བྲོས་ཕྱིན་པར་བརྟེན་ད་ནི་བྱ་ཐབས་མི་འདུག་སྙམ་ནས་ཕ་མ་གཉིས་ཡིད་ཐང་ཆད།
སྤྲང་མོ་དེ་བཙན་རྒོད་100ཁ་ཤོའི་ས་ནས་བྲོས་ཏེ་གཡང་ཕྱུག་ཏུ་སླེབས་ནས་དབང་ཆེན་ཚང་གི་གཡོག་མོ་བྱས་ཏེ་བསྡད། མོ་གཟུགས་བཟང་ཞིང་ངོ་གདོང་མཛེས་པ་དང་ལས་ཀ་ཧུར་ཞིང་གཤིས་རྒྱུད་འཇམ་པ་སྦྱིན་བདག་ལ་ལྷག་བསམ་རྣམ་པར་དག་པས་དབང་ཆེན་གྱི་ཕ་མ་གཉིས་ནས་བུ་ལ་མནའ་མ་ལེན་རན་ཡོད་པས་ཡུལ་གཞན་ཞིག་ནས་རྒྱུ་འགྲོ་བཏང་སྟེ་བུ་མོ་གཅིག་ཁྲིད་ཡོང་བ་ལས་གཡོག་མོ་འདི་མནའ་མ་བྱས་ན་བཟང་ཟེར་ནས་གཡོག་མོ་དེ་དབང་ཆེན་གྱི་མནའ་མ་བྱས། དོན་དུ་དབང་ཆེན་གྱི་སེམས་སུ་ཡང་དེ་རང་ཡོད་པས་ངོ་མ་‘‘མིའི་བསམ་སར་རྟ་རྒྱུག་’’ཅེས་པའི་དཔེ་རང་བྱུང་། གཡོག་མོ་དེའི་མིང་ཐོག་མར་ནག་བདག་ཟེར། མོ་དབང་ཆེན་གྱི་མནའ་མ་བྱས་རྗེས་མིང་དེ་སྙན་པོ་མི་འདུག་སྙམ་ནས་བགྲེས་སོང་ཉི་མ་འབུམ་གྱིས་གཡང་ཕྱུག་ལ་སླེབས་པའི་སྤྲང་མོ་ཡིན་པའི་དོན་དང་ལྡན་པར་གཡང་མོ་ཞེས་མིང་བཏགས། ཕྱི་ལོར་གཡང་མོ་ལ་ཁྱེའུ་ཡིད་དུ་འོང་བ་གཅིག་སྐྱེས་པ་ནི་ད་ལྟ་ཕོ་ལོ་ལྔ་གསུམ་བཅོ་ལྔར་སོང་བའི་བུ་དགྲ་འདུལ་ཞེས་པ་དེ་རེད། དོན་དེའི་དབང་གིས་ཟླ་ཐང་གི་བཙན་རྒོད་ཁ་ཤོ་ཐོག་མར་མནའ་མ་མ་རྙེད་པའི་སེམས་སྡུག་དེ་མཐར་མནའ་མ་གཞན་ཡུལ་དུ་བྲོས་པའི་ཁོང་ཁྲོར་གྱུར་ཏེ་མོ་ནང་ཟས་མི་རྙེད་རྒྱ་མཚོའི་འགྲམ། དགོང་ཟས་མི་རྙེད་རི་བོའི་རྩེར་འཁྱམ་ཡང་ངེད་ཚང་གིས་ལུས་ཚ་རུ་པགས་ཚག་གིས་རྒྱན། མགོ་ཤིག་དང་སྲོ་མ་ལས་མེད་པ་ལ་གཡུ་དང་བྱུ་རུ་སྤོས་ཤེལ་གྱིས་རྒྱན་ཡང་སྐྱིད་མི་འདོད་སྡེ་མཐར་འཁྱམ་ནས་འགྲོ་འདོད་ནས་སོང་ཡང་སོང་། ལུས་གོས་མེད་གཅེར་བུར་ཤི་སྟེ་རོ་དེ་ཡང་ཁྱིས་ཟ་བ་ཤོག་ཅེས་དམོད་ཚིག་བོར།
འོན་ཀྱང་སྤྲང་མོ་དེ་ཡུལ་གཡང་ཕྱུག་གི་བུ་དབང་ཆེན་གྱི་མནའ་མར་གྱུར་ཏེ་ཁྱེའུ་ཡིད་དུ་འོང་བ་གཅིག་ཀྱང་བཙས་པའི་‘‘གཏམ་ངན་’’དེ་གོ་ནས་ཚིག་པ་འབྲོང་ལ་ཟ་ཡང་མགོ་ལྕག་རྟ་ལ་གཞུས་ཞེས་པའི་དཔེ་ལྟར་ཐོག་མར་སྤྲང་མོ་དེར་བཅངས་པའི་ཁོང་ཁྲོ་101དེ་དབང་ཆེན་ལ་འཁོན་ལན་སློག་རྒྱུའི་ཞེ་སྡང་ལ་འགྱུར་ཏེ་ཉིན་མང་པོ་གྲི་བརྡར་ནས་དབང་ཆེན་དང་དམར་འཛིང་བྱེད་འདོད་ཀྱང་སྡེ་བའི་ནང་ཁོ་ལ་གདུང་སེམས་མཉམ་སྐྱེད་ཀྱིས་རོགས་པ་བྱེད་མཁན་མེད་པས་ད་བར་ལུས། མི་ལོ་བཅུ་ལྷག་ཕྱིན་རྗེས་ཞེ་སྡང་དེ་ད་དུང་འཇགས་མེད་ལ་ཁོ་ལ་མནའ་མའི་མིང་ཙམ་མེད་པར་ཕ་མ་གཉིས་ཀྱང་རིམ་གྱིས་གྲོངས་ཏེ་ཁོ་རང་གཅིག་པུར་ལུས། མཚན་མོ་ཁ་ཤས་ཁོས་ཁ་ཤོའི་སྟེང་དུ་སྤགས་ཀྱིས་ལྷན་ཏེ་ལུག་གི་ལྷས་མཐར་ཉལ་བའི་བུ་མོ་འགའི་རུམ་དུ་འཛུལ་ཏེ་འདོད་པ་སྤྱོད་རྒྱུ་བྱུང་ཡང་གཟིག་ལྤགས་བཀབ་པའི་བོང་བུ་དེ། ལོ་ཏོག་བཟས་མཐར་གཞན་གྱིས་བསད་ཅེས་པའི་དཔེ་ལྟར་རིང་མིན་ལྷས་མཐའི་བུ་མོ་ཚོས་བཙན་རྒོད་ཁ་ཤོས་སྤགས་ལྷན་བརྒྱབ་ནས་རུམ་ནང་དུ་འཛུལ་ཡོང་བ་ཤེས་ཏེ་ཁོར་ཡ་བྱེད་མཁན་མ་བྱུང་། དེ་ཡང་ཉིན་ཞིག་གི་མཚན་མོ་ཁོ་རང་གཅིག་པུ་དགོང་ཟས་བཟས་རྗེས་སྤགས་རྡོག་ཅིག་གཡོས་ཏེ་ཁར་ལྷན་རྗེས་ཁྱིམ་མཚེས་ཀྱི་གཡོག་མོ་གཅིག་ལུག་ལྷས་ཀྱི་མཐར་ཉལ་ཡོད་པ་དེའི་སར་སོང་ནས་སློག་པའི་གོང་བ་ལས་འཐེན། བུ་མོ་དེས་‘‘དེ་འདྲ་མ་བྱེད་དང་། ཁྱོད་རང་སུ་ཡིན། ང་ ང་ཉལ་་་་་་་’’ཞེས་གཉིད་སད་ལ་མ་སད་ཀྱིས་དེ་ལྟར་བཤད། བཙན་རྒོད་ཁ་ཤོས་‘‘ང་ ང་དོན་བཟང་ཡིན། ’’ (དོན་བཟང་ནི་གཡོག་མོ་དེའི་དགའ་རོགས་ཡིན་) ཞེས་རྫུན་བཤད་པས་བུ་མོ་དེས་དེ་མར་རུམ་ཁ་ཕྱེས་ཏེ་ཁོ་རུམ་ནང་དུ་བསུས།
ཁོ་འདོད་ཆགས་ཀྱིས་རབ་ཏུ་མྱོས་ཏེ་བུ་མོ་དེར་ཁ་ཡང་བསྐྱལ་བས་བསམ་ཡུལ་ལས་འདས་པ་ཞིག་ལ་སྤགས་ཀྱི་ལྷན་པ་ལྷུང་སྟེ་རྫུན་རྐུབ་བརྡོལ་བས་བུ་མོ་དེ་ཞེད་ནས་‘‘ཨ་མ་’’ཞེས་སྐད་ཤོར།་ ‘‘ཕ་རོ་ཟ་རྒྱུ་དེ་སུ་རེད་’’ཅེས་དོན་བཟང་གིས་རྐེད་གྲི་འཕྱར་ཏེ་གསོད་རྩིས་བྱས། བཙན་རྒོད་ངོ་ཚ་དང་འཇིགས་སྐྲག་གིས་མ་བཟོད་པར་བུ་མོ་དེའི་རུམ་ལས་དོན་ཏེ་གཅེར་བུ་མར་བྲོས། དེ་ནས་བཟུང་ཁོའི་རྫུན་མཐིལ་བརྡོལ་པས་ཁོ་ལ་ཡ་བྱེད་མཁན་མ་བྱུང་བས་གཡང་ཕྱུག་སྡེ་བའི་དབང་ཆེན་ལ་བཅངས་102པའི་ཞེ་སྡང་དེ་སྔར་བས་ཆེ་བར་གྱུར་ཏེ་དབང་ཆེན་དམར་གསོད་བཏང་ནས་གཡང་མོ་འཕྲོག་རྒྱུའི་བསམ་ངན་བཅངས་ཀྱང་རེ་ཞིག་འདི་འོ་སྙམ་པའི་ཐབས་བཟང་པོ་ཞིག་མ་རྙེད་པས་ཡིད་ཐང་ཆད་དེ་གནས་སྐོར་ལ་སོང་། ཁོ་ཡུལ་ལས་གཱིས་ཁར་བྱིས་པ་རྫི་བོ་གཅིག་བརྒྱུད་དེ་དབང་ཆེན་ལ་‘‘ཡུལ་གཡང་ཕྱུག་གི་དབང་ཆེན་དང་སྤྲང་མོ་ནག་བདག་(གཡང་མོ་) གཉིས་ལ་དགྲ་བཙན་རྒོད་ཁ་ཤོ་ཡོད་པས་སྐྱིད་ཉི་མ་གཅིག་ཀྱང་མཐོང་ཡོང་མ་བསམ་ཞིག་’’ཅེས་ཁ་ལན་བསྐུར་བས་གཡང་མོ་ཉིན་མང་པོ་བློ་མ་བདེ་བར་གྱུར་ནས་‘‘བསོད་སྐམ་ངས་ཁྱེད་ཕ་བུ་གཉིས་དགྲ་ལག་ཏུ་ཤོར་ཉེན་འདུག ངས་སྐབས་དེ་དུས་བཏྲེན་རྒོད་ཁ་ཤོ་ཁོའི་མནའ་མ་རང་བྱས་ཏེ་བསྡད་ན་ད་ལྟ་ང་ཚོ་སུ་ལའང་དགྲ་ཡོད་པ་མ་རེད་’’ཅེས་མིག་ཆུ་གཏོང་བཞིན་དབང་ཆེན་གྱི་མཇིང་པར་འཁྱུད་ནས་བཤད། དབང་ཆེན་གྱིས་‘‘ཨ་ཙི། ཁྱོད་དེ་འདྲ་སེམས་ཁྲལ་བྱེད་མི་དགོས། བློ་བདེ་མོ་བྱོས། ཁོ་ཁྱོད་ཤོར་བའི་སེམས་ཕམ་སྐྱེད་དེ་བཤད་པ་ཙམ་ལས་དོན་དུ་ཁོ་ལ་དེ་ལྟ་བུའི་དཔའ་ཡོད་པ་མ་རེད།
གལ་སྲིད་ཁོ་དེ་འདྲའི་དཔའ་བློ་ཁོག་ཅན་ཞིག་ཡིན་ན་བྱིས་པ་རྫི་བོ་གཅིག་ལ་ངག་འཕྲིན་བསྐུར་དགོས་དོན་མེད་’’ཅེས་བཤད། ‘‘ཨ་ཕ། ཨ་ཕ། ཁྱེད་ རི’དབང་ཆེན་འདས་དོན་དེ་དག་ལ་བསམ་བློ་གཏོང་གིན་ལག་ཏུ་བཟུང་བའི་ཇ་ཕོར་ཤོར་གྲབས་ཀྱིས་ཇ་པུས་མོའི་སྟེང་དུ་བཤོས་པ་དགྲ་འདུལ་གྱིས་མཐོང་ནས་བོས་པས་ད་གཟོད་གཞི་ནས་རྗེས་དྲན་གྱི་རྒྱ་ལས་འགྲོལ་ཏེ་‘‘ཨོ། ཨོ། ’’ཞེས་བཤད་ཀྱིན་ཕར་བལྟ་ཚུར་བལྟ་བྱས། ཁོང་ཚོ་ས་ཆ་དེར་ཟླ་གཅིག་ཙམ་བསྡད་རྗེས་མཁོ་བྱེད་ཡོངས་རྒྱབ་ཏུ་ཁུར་ནས་བྲག་འཕྲང་དོག་པོ་དེ་རྒྱུད་དེ་ཇ་གར་རོང་དུ་སྤོས། འོ་མ་སྐྱིད་ལ་ནས་སྒྱེ་མོ་བཞི་ཡོད་ཀྱང་ད་ཐེངས་ཁྱེར་ཐབས་མེད་པས་ནུབ་རིའི་བྲག་ཕུག་ཅིག་ཏུ་སྦས་ནས་བཞག103ཇ་གར་རོང་ནི་རྩྭ་ཆུ་འཛོམས་ཤིང་གཅན་གཟན་གྱི་འཚེ་བ་མེད་པ་ཕྱོགས་བཞི་ས་འཛིན་གྱི་ཕྲེང་བས་བསྐོར་བ་ར་བའི་ནང་དུ་འཛུལ་བ་ལྟར་དྲོད་ཆེ་བ་ལུང་པ་ཕྱི་ནང་གཉིས་ཀྱི་གནམ་གཤིས་ཧ་ལམ་དབྱར་དགུན་གྱི་ཁྱད་པར་ཡོད་པས་འོ་མ་སྐྱིད་ཧང་སང་ནས་‘‘ཨ་ཙི། ལུང་པ་སྐྱིད་པོ་འདི་འདྲ་ཞིག་ཁྱེད་གཉིས་ཀྱིས་ག་འདྲ་བྱས་ནས་རྙེད་པ་རེད་’’ཅེས་དབང་ཆེན་ལ་དྲིས། དབང་ཆེན་གྱིས་‘‘ཨ་རུ་ཡ་’’ཞེས་རྒྱབ་ཏུ་ཁུར་བའི་ཁུར་པོ་སར་ཕབས་ནས་གད་པའི་སྟེང་དུ་བསྡད་དེ་‘‘ལུང་པ་འདི་ང་ཚོའི་བསོད་ནམས་ཀྱི་མཐུ་ལས་རྙེད་པ་མ་གཏོགས་གཞན་མི་སུ་ཡིན་ཡང་རྙེད་མི་སྲིད།
ག་འདྲ་འདུག ང་གཉིས་ཀྱིས་རྫུན་བཤད་མི་འདུག་ག་’’ཟེར་ནས་དཔྲལ་བའི་སྟེང་གི་རྔུལ་ཆུ་ཕྱིས་ཙམ་བྱས། ‘‘སྐྱིད་པོ་འདུག བྱང་གི་ས་ཆར་ཡང་ལུང་པ་སྐྱིད་པོ་འདི་འདྲ་ཡོད་པ་ངོ་མ་ཡ་མཚན་རེད་’’ཅེས་ཤོད་ཞོར་དུ་ཕྱོགས་བཞིར་རྒྱང་མིག་གཅོད་དུས་ལུང་པའི་ཕུ་ན་ཡོད་པའི་འབྲོང་ཁྱུ་དེ་མཐོང་ནས་‘‘ལུང་པ་འདིའི་ནང་ ’’དགྲ་འདུལ་གྱིས་འོ་མ་སྐྱིད་ཀྱི་ཚིག་མཇུག་འཕྲོག་ནས་‘‘ལུང་པ་འདིའི་ནང་ད་དུང་མི་ཁྱིམ་གཅིག་ཡོད། ཡ་གི་ནི་མི་ཁྱིམ་དེའི་ནོར་ཁྱུ་རེད་’’ཅེས་ཀུ་རེ་བཤད། འོ་མ་སྐྱིད་ཧང་སང་ནས་‘‘ཨ། ག་རེ། འདིར་ད་དུང་མི་ཁྱིམ་གཞན་ཞིག་ཡོད་རེད་ཨད། འོ་ན་ཁ་སྔོན་ཁྱོད་གཉིས་ཀྱིས་མི་ཁྱིམ་གཞན་གཅིག་ཀྱང་མེད་ཟེར་བྱུང་’’ཞེས་མིག་ཀྱང་ཆེར་གདངས་ནས་དྲིས། དགྲ་འདུལ་གྱིས་‘‘ཡོད་རེད་མི’ཅེས་ལན་བཏབ།
འོ་མ་སྐྱིད་ཀྱིས་‘‘སུ་ཚང་ཟེར་བ་རེད་མི’ཅེས་དྲིས། དགྲ་འདུལ་གྱིས་‘‘དབང་ཆེན་ཚང་ཟེར་གྱི་འདུག་’’ཅེས་ཀུ་རེ་བཤད། ‘‘ཧྭ་ཧྭ་ཧྭ། བུ་འདི་བསྟན་བཤིག་ཚ་བ་ལ། ངས་ངོ་མ་ད་དུང་མི་ཚང་གཞནཚོཞིག་ཡོད་རེད་སྙམ་བྱུང་’’ཞེས་བཤད་རྗེས་དབང་ཆེན་ལ། ‘‘འོ་ན་ནོར་ཁྱུ་དེ་ཅི་རེད་མིམིཅེས་དྲིས། 104དབང་ཆེན་གྱིས་‘‘དེ་ངེད་ཚང་གི་ནོར་རེད་’’ཟེར། ‘‘ཨ། འོ་ན་ཁྱེད་གཉིས་ཀྱིས་ནོར་ཁྱུ་གཅིག་དེད་ཡོང་བ་ཡིན་ནམ། ’’‘‘མ་རེད།
’’‘‘འོ་ན་་་་་་་’’ ་‘‘དཀོན་མཆོག་གིས་ང་ཚོར་སྦྱིན་པ་རེད། ’རི‘‘དཀོན་མཆོག་གིས་སྦྱིན་པ་རེད་ཨད། ’’‘‘ཨུམ། རེད་དཀོན་མཆོག་གིས་སྦྱིན་པ་རེད། ད་འགྲོ་’’ཞེས་དབང་ཆེན་གྱིས་ཁུར་པོ་ཁུར་ཏེ་‘‘ཁྱོད་ཀྱིས་འདིར་ལུག་ཏོག་ཙམ་འཚོ་ནས་ཉི་མ་མ་བཞུད་ཙམ་ལ་དེད་ནས་ཤོག་’’ཅེས་དགྲ་འདུལ་གྱི་ཕྲག་པར་བཅག་ཙམ་བྱས། ‘‘མཚེར་རྙིང་’’དུ་སླེབས་དུས་ཤ་རློན་ཕུང་པོ་དེའི་ཕྱི་སྐོག་ཅུང་ཟད་སྐམ་པ་ལས་ཁ་ཉིན་དེ་ག་རང་བསྡད་འདུག དབང་ཆེན་གྱིས་ཤ་རྡོག་ཁ་ཤས་བཅད་དེ་རྔོན་ཁྱི་ལྔ་པོར་སྦྱིན་ཏེ་‘‘འདི་ང་གཉིས་མ་སོང་གོང་བཤས་པའི་ནོར་ཤ་རེད་’’ཟེར། འོ་མ་སྐྱིད་ཀྱིས་ད་གིན་གྱི་ནོར་ཁྱུ་དེ་དྲན་ཏེ་བལྟ་དུས་ནོར་དེ་དག་ནི་ཁྱིམ་ནོར་ལས་གཟུགས་སྟོབས་ཆེ་བ་འདུག་པས་‘‘དེ་ཚོ་འབྲོང་མ་རེད་པས་’རིཟེར། དབང་ཆེན་གྱིས་‘‘རེད། ད་གིན་ཁྱོད་ཀྱིས་ངོ་མ་ནོར་རེད་བསམ་བྱུང་ངམ་’’ཟེར།
འོ་མ་སྐྱིད་ཀྱིས་‘‘ལུང་པ་འདིའི་ནང་འབྲོང་ཁྱུ་གཅིག་ག་འདྲ་བྱས་ནས་སླེབས་པ་ཡིན་ནམ་’’ཞེས་ད་དུང་འབྲོང་ཁྱུར་བལྟས་ཏེ་དེ་ལྟར་བཤད། དབང་ཆེན་གྱིས་‘‘བྱས་ཙང་དཀོན་མཆོག་གིས་གནང་བ་རེད་ཟེར་བ་ཡིན་’’ཞེས་རྒྱབ་ཏུ་ཁུར་བའི་ཁུར་པོ་སར་ཕབས་རྗེས་ཁུར་པོར་བསྙེས་ནས་ངལ་གཐེསབསྡོ། འོ་མ་སྐྱིད་ཀྱིས་‘‘ཨ་རུ་’’ཞེས་མོ་རང་ལས་ཆེ་བའི་ཁུར་པོ་སར་ཕབས་རྗེས་སློག་པའི་ཕུ་དུང་གཉིས་ཕུད་དེ་ངལ་གསོས། ནང་འཇམ་གྱོན་རྒྱུ་མེད་པས་105ཁོག་སྟོད་དམར་ཧྲེང་ངེར་རྩིབ་མ་རྐང་རེ་རེ་བཞིན་ཕྱིར་མངོན་པས་མ་ཚད་རབ་ཏུ་རྒྱས་པའི་འོ་འཛིན་ཟུང་ཡང་ཅུང་ཟད་ཐུར་དུ་དཔྱང་ནས་འདུག དཔྲལ་བའི་སྟེང་ནས་བཞུར་འོང་བའི་རྔུལ་ཆུ་རྐང་གཉིས་མ་ལེའི་སྟེང་སླེབས་དུས་སྲན་རྡོག་ལས་ཆེ་བའི་རྔུལ་ཆུ་རྡོག་གཉིས་སུ་གྱུར་ཏེ་ཅུང་ཙམ་སོང་རྗེས་གཟུགས་པོའི་འགུལ་སྐྱོད་ཀྱི་གཡོ་འགུལ་ཐེབས་ཏེ་འོ་འཛིན་ཟུང་གི་སྟེང་དུ་ལྷུང་ནས་སུ་མགྱོགས་ཀྱི་བང་རྩལ་འགྲན་པ་ལྟར་ཐུར་དུ་རྒྱུག་པས་སློག་པའི་དྲེག་པས་ཤ་མདོག་མི་མངོན་པའི་འོ་འཛིན་ཟུང་གི་སྟེང་དུ་རྔུལ་ཆུ་བཞུར་བའི་རྗེས་གསལ་པོ་གཉིས་མངོན། དབང་ཆེན་གྱིས་ག་ལེར་མིག་ཟུར་གྱིས་བལྟ་དུས་མྱོས་བུམ་ཟུང་གིས་ཁོ་ལ་འདོད་སྲེད་དྲག་པོ་ཞིག་བསྟེར་ཡང་ལམ་བར་དུ་ངལ་དུབ་ཆེ་བས་ལུས་པོ་འགུལ་སྐྱོད་བྱེད་མི་སྒྱིད་པར་གྱུར་ཏེ་རྐང་པ་བརྐྱང་ནས་གཉིད་དུ་ཡུར། ཇ་གར་རོང་གི་ཉི་མའི་ཚ་གདུག་ནི་དབྱར་གཞུང་གི་ཚ་གདུག་དང་ཧ་ལམ་ཁྱད་པར་མི་འདུག འོ་མ་སྐྱིད་ད་དུང་གཉིད་ཁུག་མེད་ཀྱང་དེ་རིང་ལམ་བར་གྱི་ངལ་དུབ་དང་ཉི་མའི་ཚ་དྲོད་ཀྱིས་མགོ་ནས་མཇུག་བར་ལུས་ཀྱི་རུས་སྒྲོམ་ཞིག་པ་ལྟར་གྱུར་ཏེ་མགོ་བོ་གཞུ་ལྟར་གུག དཔྲལ་པའི་སྟེང་ནས་ཡང་སྲན་རྡོག་ལས་ཆེ་ཙམ་གྱི་རྔུལ་ཆུ་རྡོག་གཉིས་འོ་འཛིན་གྱི་སྟེང་དུ་ལྷུང་ནས་གྲང་ཐིག་ཐིག་གི་ཚོར་སྣང་ཞིག་བྱུང་བ་དང་ཟ་འཁྲུག་ཀྱང་ལངས་བྱུང་བས་ངོ་ཚ་དྲག་པོ་ཞིག་སྐྱེད་དེ་དེ་མར་ཕུ་དུང་གཉིས་ཀ་གྱོན་ཏེ་ག་ལེར་དབང་ཆེན་གྱི་ཕྱོགས་སུ་བལྟ་དུས་དབང་ཆེན་རྦད་དེ་གཉིད་ཁུག་ནས་སྡུར་བ་འཐེན་གྱིན་འདུགདགྲ་འདུལ་དང་ལུག་ཁྱུ་སྨིན་སྒྱུའི་ཁྲོད་དུ་རབ་རིབ་ཏུ་མངོན་པ་དང་མི་ཕྱུགས་ཚང་མ་སྔར་བས་རིང་ཞིང་ཕྲ་བར་མངོན། མོས་ཡང་ག་ལེར་དབང་ཆེན་གྱི་ཕྱོགས་སུ་བལྟ་དུས་དབང་ཆེན་ད་དུང་གཉིད་ཁུག་ནས་མཇིང་རྩ་འཁྱུག་འཁྱུག་ཏུ་འཕར་བ་དང་དབུགས་ཡར་རྔུབ་སྐབས་སྣ་ཁུང་ནས་རྔུབ་སྟེ་ཧར་སྒྲ་གྲགས་པ་དང་དབུགས་མར་གཏོང་སྐབས་ཁ་106ནས་གཏོང་བས་སིལ་སྒྲ་གྲགས་ཀྱི་འདུག
དབང་ཆེན་གྱི་ངོ་གདོང་ནི་ངོ་མ་སྐྱེས་ཕོ་རབ་ཀྱི་ངོ་གདོང་འཁྲུལ་མེད་ཅིག་སྟེ་དཔྲལ་མཚམས་མཐོ་བ། སྨིན་མ་ནག་ལ་སྟུག་པ། སྣ་མཐོ་ལ་འགྲམ་ཞེང་ཆེ་བ་དང་མཁུར་ཚོས་མཐོ་བ། ཤ་རྩི་ནག་པ། སོ་གྲལ་འགྲིག་ཅིང་དཀར་བ། འགྲམ་པ་གཡས་གཡོན་དང་ཡས་མཆུ། མ་ལེའི་སྟེང་གི་སྨ་ར་སྟུག་ཅིང་ནག་པ་བཅས་ཀྱིས་མོ་ལ་འདོད་སྲེད་དྲག་པོ་ཞིག་སྐྱེད་དེ་འདོམས་གཤེར་ཁུ་ཞིག་གིས་བརླན་པར་གྱུར་བས་ངོ་ཚ་བར་གྱུར་ཏེ་ངོ་གདོང་སྦར་མོས་བཀབ་ནས་བསྡད། དེའི་སྐབས་ལྟེ་བའི་འོག་གི་ནགས་ཚལ་གྱི་ཁྲོད་དུ་ཟ་འཕྲུག་ཅིག་ལངས་བྱུང་བས་ལག་པ་བརྐྱངས་ཏེ་མྱུལ་བས་ཤིག་རྒན་བགྲེས་སོང་གཅིག་མཐེ་བོང་དང་ལྡག་མཛུབ་གཉིས་ཀྱི་བར་དུ་ཤི་བའི་དུས་སུ་སླེབས་ཀྱང་གསོན་ཐབས་ཀྱིས་རྭ་ཅོ་གཉིས་འགུལ་གྱིན་འདུགམོས་ཤིག་རྒན་བགྲེས་སོང་དེ་སྦར་མཐིལ་དུ་བཞག་ནས་བལྟས་པས་ན་ཤིག་རྒན་བགྲེས་སོང་དེ་དམུས་ལོང་གཅིག་མྱ་ངམ་གྱི་ཐང་ཆེན་དུ་འཁྱམས་པ་ལྟར་སྐོར་བ་བསྐོར་གྱིན་འདུག་པས་མོས་སྔར་མ་མཐོང་བའི་ལྟད་མོ་ཞིག་མཐོང་བ་ལྟར་མིག་ཧྲིག་ཧྲིག་གིས་བལྟས་ནས་བསྡད་པའི་ཚེ་རླུང་འཚུབ་ཆུང་ཆུང་གཅིག་གིས་ཤིག་རྒན་བགྲེས་སོང་དེ་སྦར་མཐིལ་ལས་མི་མངོན་པར་གྱུར་བས་གང་དུ་སོང་བ་ཡིན་ནམ་སྙམ་ནས་འཚོལ་དུས་ཤིག་རྒན་བགྲེས་སོང་དེ་དབང་ཆེན་གྱི་འགྲམ་པའི་སྟེང་དུ་སླེབས་ཏེ་ནུས་ཤུགས་ཡོད་ཚད་བཏོན་ནས་ཡར་འཛེགས་ཀྱིན་འདུག་པས་མོས་ལམ་སེང་མཐེ་བོང་དང་ལྡག་མཛུབ་ཀྱིས་ཚུར་བཟུང་སྐབས་བཙོན་ལས་བྲོས་པའི་བཙོན་པ་ཞིག་སླར་ཁྲིམས་མུན་དུ་ཚུད་པ་ལྟར་མཛུབ་མོ་གཉིས་ཀྱི་བར་དུ་འཕག་འཚག་རྒྱག་གིན་འདུག འོ་མ་སྐྱིད་ཀྱིས་‘‘ཁྱོད་འཇོན་པོ་དེ་འདྲ་ཡོད་ན་གཡའ་’’ཞེས་བཤད་དེ་མཐེ་བོང་གཉིས་ཀྱི་སེན་མོའི་བར་དུ་བཞག་ནས་བསད། དེ་ནས་དབང་ཆེན་གཉིད་ལས་སད་དེ་‘‘དེ་འདྲའི་ཉི་མ་ཚ་བ་ལ་’’ཟེར་བཞིན་མིག་ཕུར་ཕུར་བྱས་ཏེ་ཨ་སྟོང་ཞིག་བརྒྱབ་རྗེས་འགྲམ་པར་བྲེད་ཙམ་བྱས་107ནས་སྨ་རའི་དཀྱིལ་ནས་ཤིག་ཕྲུག་སྐྱ་བོ་གཅིག་བཟུང་འདུག
ཁོས་ལམ་སེང་མཐེ་བོང་གི་སེན་མོའི་སྟེང་དུ་བཞག་ནས་བསད་རྗེས་‘‘ང་ལ་ཤིག་གཅིག་ཀྱང་མེད། ཤིག་དེ་ཁྱོད་ཀྱི་གཟུགས་པོའི་སྟེང་ནས་འབྱར་ཡོང་བ་མ་རེད་དམ་’’ཟེར། འོ་མ་སྐྱིད་ཀྱིས་‘‘ཧི་ཧི་་’ཞེས་གད་མོ་ཞིག་བགད་དེ་‘‘ཤིག་ལ་སྐྲག་གི་ཡོད་ན་ཁྱོད་ངའི་རུམ་ནང་དུ་འཛུལ་ནས་ཅི་བྱེད་པ་ཡིན་’མིཟེར། དབང་ཆེན་གྱིས་‘‘ཤིག་ལ་མ་སྐྲག་ཙང་ང་ཡོང་བ་རེད། སྐུག་ན་འཛུལ་གྱི་མ་རེད་’རིཅེས་ཤོད་ཀྱིན་འོ་མ་སྐྱིད་ཀྱི་མཇིང་པར་འཁྱུད་དེ་འོ་ཆེན་པོ་ཞིག་བསྐྱལ། ་ འོ་མ་སྐྱིད་ཀྱིས་སློག་པའི་ཐུ་གཤམ་ཡར་བརྫེས་ཏེ་དབང་ཆེན་གྱི་བྲང་འོག་ཏུ་ནུད་དེ་་་་་་་ཡུད་ཙམ་སོང་རྗེས་འོ་མ་སྐྱིད་ཡར་ལངས་ཏེ་ཁ་ཕར་བསྐོར་ནས་སྐེད་རགས་བཅིངས་སྐྱོར་ཞིག་བྱས་ཏེ་ཕར་ཙམ་སོང་ནས་གཅིན་པ་ཞིག་བཏང་རྗེས་ཆུ་འགྲམ་དུ་གོག་ནས་ཆུ་བཏུང་། དབང་ཆེན་གྱིས་སྦྲ་ཆག་བཤིགས་ཏེ་སྦྲ་ཕུབ་རྩིས་བྱས། འོ་མ་སྐྱིད་ཀྱིས་ཕུ་དུང་གིས་ངོ་གདོང་ཕྱིས་ཙམ་བྱས་ཏེ་སྦྲའི་ཆོན་ཐག་འཐེན་ནས་སྦྲ་ཕུབ། དེ་ནས་ཁོ་གཉིས་ཀྱིས་མཁོ་བྱེད་ཡོངས་ནང་དུ་ཁྱེར། དབང་ཆེན་གྱིས་སོག་ཐབ་རྐང་གསུམ་དེ་སྦྲའི་དབུས་སུ་བཙུགས་རྗེས་ཆུ་འགྲམ་དུ་སོང་ནས་ངོ་གདོང་དང་ལག་པ་གཙང་མར་བཀྲུས་རྗེས་ཆུ་བླངས།
འོ་མ་སྐྱིད་ཀྱིས་ལྕི་བ་འཐུ་བར་སོང་། ཅུང་འགོར་རྗེས་མོས་གོས་ཀྱི་ཐུ་གཤམ་ཡར་བརྫེས་པའི་ནང་དུ་ལྕི་བ་མང་པོ་བླུགས་ནས་སླེབས། གོས་ཀྱི་ཐུ་གཤམ་ཡར་བརྫེས་དྲགས་པས་བརླ་ཤའི་འཁྲི་ཤིང་གཉིས་ཀ་ཕྱིར་མངོན་ཞིང་པུས་མོའི་ལྷ་ངའི་སྟེང་དུ་རྭ་ལྟར་ཆགས་པའི་དྲེག་ནག་གིས་ལྷན་པ་ནག་པོ་ཞིག་བརྒྱབ་པ་དང་མཚུངས། 108ཚུལ་དེ་མཐོང་བས་དབང་ཆེན་གད་མོ་ཤོར། མོ་རང་ཡང་ངོ་ཚ་ནས་ལུས་ཀྱི་ཚུགས་ཀ་མི་ཟིན་པར་དེ་མར་རང་སར་བསྡད་དེ་རླུ་བ་ས་རུ་གཏོར་ནས་‘‘ཅི་བགད་རྒྱུ་གདའ་’’ཟེར་ནས་ཁོང་ཁྲོ་ལངས་པའི་ཟོལ་གྱིས་དབང་ཆེན་ལ་མིག་མཐོག་ཅིག་བལྟས། དེ་ནས་ཁ་སྔོན་ཁོ་གཉིས་ཕ་བུ་གཉིས་ཐོག་མར་ཇ་གར་རོང་དུ་སླེབས་པ་ལྟར་སྦྲ་དེའི་གནམ་སྒོ་ལས་དུ་བ་སྐྱ་འཕྱུར་འཕྱུར་དུ་ལངས། སྦྲ་དེ་ལུང་པ་དེའི་ནང་གསོན་ཉམས་དོད་ཤོས་དང་ཆེ་ཤོས་ཀྱི་དངོས་པོ་ཞིག་ཏུ་མངོན། དབང་ཆེན་གྱིས་ཤ་སྤུང་ལས་ཤ་རྡོག་ཁ་ཤས་བཅད་དེ་ཤ་བཙོས། འོ་མ་སྐྱིད་ཀྱིས་ཐབ་ནང་དུ་ལྕི་བ་བླུགས་བཞིན་ཡུན་རིང་གཏན་སྡོད་གཞིས་ཆགས་ཀྱི་འགོ་ཚུགས། ཟླ་ཕྱེད་ལྷག་ཙམ་སོང་རྗེས་དབང་ཆེན་གྱིས་ལྷམ་མཐིལ་བརྡོལ་བའི་སྟེང་དུ་ཀོ་བ་གསར་པ་ཞིག་གིས་ལྷན་པ་བརྒྱབ་རྗེས་‘‘སང་ཉིན་ང་སོང་ནས་ནས་སྒྱེ་མོ་གཅིག་ཁུར་ཡོང་’’ཟེར།
འོ་མ་སྐྱིད་ཀྱིས་‘‘ཁྱེད་རང་གཅིག་པུ་སོང་ཡང་མང་པོ་ཁུར་མི་ཐུབ་པས་ང་གཉིས་གཉིས་ཀ་འགྲོ་’’ཟེར། ‘‘དེ་འདྲ་བྱས་ན་བུ་དགྲ་འདུལ་གཅིག་པུ་སྡོད་ཐུབ་ཀྱི་མ་རེད། ང་ཞག་མ་གཅིག་ལས་འགོར་མི་ཡོང་མི’‘‘འོ་ན་ཁྱེད་ཕ་བུ་གཉིས་སོང་། ངས་ནང་སྲུང་ནས་སྡོད་’’ཅེས་འོ་མ་སྐྱིད་ཀྱིས་ཕ་བུ་གཉིས་ཀྱི་ངོ་གདོང་ལ་བལྟས། དབང་ཆེན་གྱིས་‘‘དེ་འདྲ་བྱས་ན་མི་འགྲིག ཁྱེད་རང་གཅིག་པུ་འདིར་བསྡད་ན་ཉི་མ་འཁྱོལ་དཀའ་བས་ང་རང་གཅིག་པུ་འགྲོ་ཡོང་’’ཟེར། འོ་མ་སྐྱིད་ཀྱིས་‘‘ང་རང་གཅིག་པུ་ས་ངན་དེར་ཡུན་རིང་པོ་དེ་འདྲ་བསྡད་ཀྱང་ཉི་མ་འཁྱོལ་སོང་བས་ཞག་རེ་གཉིས་ཉི་མ་མི་འཁྱོལ་བ་ཅི་ཡོད་’’ཟེར། ཕྱི་ཉིན་ཉི་མ་ཤར་རིའི་རྩེ་ནས་མ་ཤར་ཙམ་ལ་དབང་ཆེན་མལ་ལས་ལངས་109ཏེ་ཤ་རྡོག་གཅིག་དང་སྤགས་ཐང་ཁུག་གང་ཨམ་ཕྲག་ཏུ་བཅུག་ནས་འགྲོ་རྩིས་བྱས། འོ་མ་སྐྱིད་དང་དགྲ་འདུལ་གཉིས་ཀྱང་ལམ་སེང་མལ་ལས་ལངས་ཏེ་‘‘ཞོགས་ཇ་བཏུང་རྗེས་སོང་’’ཟེར་བཞིན་ཐབ་ནང་དུ་ལྕི་བ་བླུགས་ཏེ་མེ་གཏོང་རྩིས་བྱས་ཀྱང་དབང་ཆེན་གྱིས་‘‘ཞོགས་ཇ་འཐུང་དགོས་མི་འདུག སྔ་ཙམ་སོང་ན་ཡག་གི་རེད་’’ཟེར་ནས་སྒོར་དོན།
དགྲ་འདུལ་གྱིས་‘‘ཨ་ཕ་མེ་མདའ་ཁུར་སོང་རི’ཟེར་བཞིན་བོའུ་དེ་སྦྲའི་ཕུབ་ཀར་ལས་བཀྲོལ་ཏེ་དབང་ཆེན་གྱི་ལག་ཏུ་སྤྲད། དགྲ་འདུལ་དང་འོ་མ་སྐྱིད་གཉིས་སྒོ་ཁར་ལངས་ཏེ་དབང་ཆེན་ལ་ཐག་རིང་པོའི་བར་དུ་སྐྱེལ་མ་བྱས། དབང་ཆེན་གྱིས་ཕུ་དུང་གཡུག་གིན་མེ་མདའི་རུ་དར་དམར་པོ་རླུང་གིས་ལྷབ་ལྷུབ་ཏུ་གཡོ་བཞིན་གོམ་ཞེང་ཆེན་པོས་མདུན་དུ་བསྐྱོད། དབང་ཆེན་རི་འདབས་སུ་སླེབས་རྗེས་ཁ་ཕྱིར་བསྐོར་ནས་བལྟ་དུས་ནུབ་རིའི་རྩེ་མོ་ཡོངས་གསེར་གྱི་ཁུ་བའི་ནང་ནས་བླངས་པ་ལྟར་ཉི་གཞོན་གྱི་གསེར་འོད་འཕྲོས་ནས་འདུག བུ་དགྲ་འདུལ་དང་འོ་མ་སྐྱིད་གཉིས་ཀྱི་ཞོགས་ཇ་བསྐོལ་བའི་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག དེ་ནས་ཁོས་ཐོག་མར་ཁོ་གཉིས་ཇ་གར་རོང་དུ་སླེབས་ཉིན་རྔོན་ཁྱི་ལྔ་པོའི་རྗེས་སུ་འབྲང་ནས་འབབ་ཡོང་སའི་རྫ་གཡའ་མ་འདྲེས་པའི་རི་དེར་བལྟ་དུས་རི་དེ་ནི་སྲིད་ན་འགྲན་ཟླ་བྲལ་བའི་རལ་གྲི་ཆེན་པོ་ཞིག་གིས་ཕྱེད་བཤག་བཏང་པ་ལྟར་ཤིན་ཏུ་གཟར་བས་ཁོ་ཧང་སང་ནས་‘‘ཨ་ཙི། སྐབས་དེ་དུས་ང་གཉིས་ག་འདྲ་བྱས་ནས་བབས་ཡོང་བ་ཡིན་ནམ་རིརིཞེས་ཆིག་ལབ་བརྒྱབ། ཁོ་བྲག་འཕྲང་ལས་བགྲོད་དེ་ཐུར་དུ་འབབ་སྐབས་རི་གཤམ་གྱི་སྤང་ལྗོངས་སྟེང་ན་གཡག་ཁྱུ་གཅིག་བག་ཕེབས་སུ་གནས་པའི་མཐར་མི་གཅིག་མེ་བཏང་ནས་ཇ་བསྐོལ་བཞིན་འདུག དེ་ནི་ཚྭ་པའི་ཁལ་ཁྱུ་ཡིན་གྱི་རེད་སྙམ། 110གང་ལགས་ཞེ་ན།
ཚྭ་མཚོའི་ཁར་ཆུ་ཚང་མ་ཚྭ་ཤས་ཆེ་བས་ཚྭ་པ་ཚུགས་བབས་རྗེས་འགེལ་ཁལ་ཡོངས་དེར་སྡོད་མི་རུང་བས་འཛོ་བ་ཞེས་ཆེད་མངགས་བཀོད་སྒྲིག་བྱས་པའི་ཁལ་རྫི་དེས་དེད་དེ་ཚྭ་མཚོ་དང་བར་ཐག་འགྱང་བའི་སར་གནས་སྤོས་བྱས་ནས་ཚྭ་ལས་ཡོངས་སུ་གྲུབ་རྗེས་འགེལ་ཁལ་རྣམས་ཚྭ་མཚོའི་ཁར་འདེད་དགོས་ཀྱི་ཡོད། དབང་ཆེན་གྱིས་རྫི་བོ་དེས་མ་མཐོང་བ་བྱས་ཏེ་དེའུ་འབུར་ཞིག་གི་རྒྱབ་ནས་འཇབ་སྟེ་བལྟས་པས་ན་རྫི་བོ་དེར་ད་དུང་རྟ་རྐྱང་པོ་བྱ་འདྲ་བ་གཅིག་ཀྱང་འདུག ད་ལྟ་རྫི་བོ་དེ་དང་ཁོ་གཉིས་ཀྱི་བར་མདའ་རྒྱང་གང་ཙམ་ལས་མི་འདུག ཚྭ་ཁལ་འདི་དག་དྲིན་ཕ་མས་མ་སྦྱིན་སྒོ་ཟོག་རེད། དེ་རིང་གོ་སྐབས་འདི་ཤོར་མི་རུང་སྙམ་ནས་སྐེད་གྲི་དེ་རུམ་དུ་བཅུག མེ་མདའ་དེར་བཞག་ནས་‘‘ཡ་ལ་ལ་མོ་ལ་ལ་རེད་’’ཅེས་གླུ་གཏོང་བཞིན་རྫི་བོ་དེའི་ཕྱོགས་སུ་སོང་། རྫི་བོ་དེས་ཁོ་མཐོང་རྗེས་བལྟ་ཙམ་བྱས་ནས་དོགས་འཆར་སྤུ་ཙམ་མེད་པར་ཇ་འཐུང་བཞིན་བསྡད། གམ་དུ་སླེབས་རྗེས་དབང་ཆེན་གྱིས་‘‘ཟོག་འཚོ་ཡག་’’ཅེས་ཁམས་འདྲི་བྱས་པར་རྫི་བོ་དེས་‘‘ལམ་ཉེ་མི’ཞེས་ཁམས་འདྲི་བྱས། ཁོཡང་སྣང་དོགས་མེད་པར་རྫི་བོ་དེའི་གམ་དུ་བསྡད་དེ་‘‘ཁྱོད་ཚོ་ཡུལ་གང་གི་ཡིན་’’ཞེས་དྲིས། རྫི་བོ་དེས་རང་གི་ཇ་ཕོར་གྱི་ནང་དུ་ཇ་ཐང་ཞིག་བླུགས་པ་དེའི་སྟེང་མར་རྡོག་རིལ་མ་ལས་ཆེ་ཙམ་ཞིག་བརྒྱབ་ནས་ཁོ་ལ་བསྟེར་ཞོར་དུ་‘‘ཇ་འཐུང་དང་ཁ་སྐོམ་ཡོད་ཀྱི་རེད།
ང་ཚོ་རྡོ་དཀར་ཚོ་པ་ནས་ཡིན་’’ཟེར། ཁོས་ཇ་ཕོར་ཕར་བསྟེར་ཞོར་དུ་‘‘རྡོ་དཀར་ནས་འདི་བར་ཁལ་ཚུགས་ག་ཚོད་ཡོད་’’ཅེས་དྲིས། ‘‘ཁལ་ཚུགས་ཤར་མར་སོང་ན་སུམ་ཅུ་སོ་གཉིས་ཡོད་’རིཟེར། 111‘‘ཁྱེད་མི་ཚང་ཕྱུག་པོ་ཞིག་ཡིན་པ་འདྲ། ’རི‘‘ཁྱེད་ཀྱིས་ཅི་ཤེས་ཀྱི་འདུག’་‘‘ཁྱིམ་ཚང་ཕྱུག་པོ་ཞིག་མིན་ན་ཁལ་མང་པོ་འདི་འདྲ་ཡོད་སྲིད་དམ། མི’‘‘ཁལ་འདི་དག་སྦྱིན་བདག་གི་རེད། ང་གཡོག་པོ་ཡིན། ’’‘‘ས་ཐག་རིང་པོ་འདི་འདྲ་འགྲོ་དགོས་དུས་ཁྱེད་ཀྱི་ཆུང་མས་ཁྱོ་ཡན་གཞན་འཚོལ་གྱི་མ་རེད་དམ་’’ཞེས་ཀུ་རེའི་ཁུལ་གྱིས་རྫི་བོ་དེའི་ཁྱིམ་ཚང་གི་གྲུབ་ཆ་ཤེས་རྟོགས་བྱས། ‘‘ཧྭ་ཧྭ། ཁྱེད་ནི་མི་ཀུ་རེ་རྩེད་རྒྱུར་དགའ་བ་ཞིག་ཡིན་པ་འདྲ།
ང་ལ་ཆུང་མའི་གྲིབ་མ་ཙམ་ཡང་མེད་པས་ཁྱོ་ཡན་འཚོལ་བའི་སེམས་ཁྲལ་མེད། ཁྱེད་ཡུལ་ལུང་པ་ག་ནས་ཡིན་’’ཞེས་དྲིས། ‘‘ ང་འདི་ནས་རང་ཡིན། ’’‘‘ཨོ། འདི་རྒྱུད་ལ་ཡང་མི་ཚང་ཡོད་དམ། ’རི‘‘ཡོད་རེད། མང་པོ་རང་མེད་’’ཅེས་ལན་བཏབ། རྫི་བོས་ཁོ་ལ་ཇ་ཕོར་བསྟེར་ཞོར་དུ་‘‘ཁྱེད་དེ་རིང་གང་དུ་འགྲོ་བ་ཡིན་’’ཞེས་དྲིས། དབང་ཆེན་གྱིས་ཇ་བཏུང་རྗེས་ཕོར་པ་ཕར་སྤྲད་དེ་‘‘ཁ་སེང་ནོར་གཉིས་བོར་སོང་བས་དེ་འཚོལ་བར་འགྲོ་མཁན་ཡིན། ཁྱེད་ཀྱིས་མཐོང་མ་བྱུང་ངམ་’’ཞེས་དྲིས་རྗེས་རུམ་ལས་སྣ་རུ་བླངས་ཏེ་སྣ་ཐ་སེན་མོ་གང་བླུགས་ཏེ་སྣ་རུ་རྫི་བོ་དེར་གཡར།
རྫི་བོ་དེས་‘‘ངས་སྣ་ཐ་འཐེན་མི་ཤེས་’་ཞེས་ཤོད་ཞོར་དུ་གལ་ཏ་ལས་ཤ་ལྷུ་ཆུང་ཆུང་གཅིག་བླངས་ཏེ་ཁོར་སྤྲད། ཁོས་ཤ་ཚུར་བླངས་རྗེས་རྫི་བོ་དེར་མཚོན་ཆ་གང་ཡོད་ཤེས་པར་བྱེད་ཆེད་‘‘ང་ལ་གྲི་མེད། གྲི་གཅིག་གཡོར་དང་’’ཟེར། རྫི་བོ་དེས་གལ་ཏ་ལས་གྲི་ཆུང་ཀོ་ཤུབས་ཅན་གཅིག་བླངས་ཏེ་ཁོར་གཡར། 112ཁོས་‘‘གྲི་འདི་ལས་ཆེ་ཙམ་མེད་དམ་’’ཞེས་དྲིས། རྫི་བོ་དེས་‘‘མེད་’’ཟེར། དེ་ལྟར་ཁོ་གཉིས་ཟ་འཐུང་ལ་རོལ་བཞིན་ཡུན་རིང་ཁ་བརྡ་གློད་དེ་བསྡད། རྫི་བོ་དེས་ཇ་ཕོར་ཁོར་སྟེར་ཞོར་དུ་‘‘ཁྱེད་ཀྱི་མིང་ལ་ཅི་ཟེར་’རིཞེས་དྲིས། དབང་ཆེན་གྱིས་ཇ་ཕོར་ཕར་སྟེར་ཞོར་དུ་རྫི་བོ་དེའི་སྟེང་དུ་མཆོངས་ནས་ཐོང་ག་ལས་བཟུང་སྟེ་‘‘ང་རི་འགོའི་ཇག་པ་ཁེར་འདུག་ལ་མིང་མེད་རི’ཅེས་མིག་འབུར་ཚུགས་སུ་བལྟས་ཏེ་རུམ་གྲི་གནམ་ལ་འཕྱར་ནས་‘‘ཕོ་ལས་ཟད་ཇག་པའི་ལག་འོག་ཚུད། གསལ་ཉི་མ་མཐོང་བ་ད་ལྟ་ཙམ་་’ཞེས་ངར་སྐད་སྒྲོག་གིན་འཇིགས་སྐུལ་བྱས།
རྫི་བོ་དེས་ཨམ་གཙིགས་བསྡམས་ནས་འཕག་འཚག་རྒྱག་གིན་‘‘ང་མི་ཉེས་མེད་རང་གར་སྡོད་པ་ལ་ཁྱེད་ཀྱིས་འདི་ལྟར་བྱེད་དགོས་དོན་ཅི་ཡིན། ངས་ཁྱེད་ཀྱི་ཕ་རྒྱུ་གྲགས་པ་ཅན་མ་རྒྱུ་གྲངས་ཀ་ཅན་ཅི་ཞིག་ལ་གནོད་པ་བསྐྱལ་བྱུང་’’ཞེས་བཤད་ཞོར་དུ་དབང་ཆེན་གྱི་ངོ་གདོང་ལ་མཆིལ་མ་བཏབ། དབང་ཆེན་གྱིས་སྐེད་གྲི་སྔར་བས་མཐོ་བར་འཕྱར་ནས་ཧ་ལམ་གཡུག་ལ་ཁད་བྱས་ནས་‘‘ཁྱོད་མགོ་སྒུར་རམ་རོ་འཇོག་’’ཅེས་སྐད་ཤུགས་སྔར་བས་ཆེ་བར་བཏང་ནས་འཇིགས་སྐུལ་བྱས། ‘‘ང་ཇི་ལྟར་སྡུག་ཀྱང་མགོ་མི་སྒུར། ང་ལ་ཕ་མ་གཉེན་ཉེ་དང་བཟའ་ཟླ་བུ་ཕྲུག་ལ་སེམས་ཆགས་ས་ནི་མེད། ད་སོད། ང་ཇི་ལྟར་སྡུག་ཀྱང་སྐྱེས་པ་ཕོ་ལུས་ཤིག་བླངས་པས་གཤིན་རྗེའི་དམག་དཔོན་སླེབས་ཀྱང་རོ་འཇོག་པ་ལས་མགོ་སྒུར་སྲོལ་མེད་’’ཅེས་མིག་འབུར་ཚུགས་ཀྱིས་དབང་ཆེན་ལ་བལྟས། དབང་ཆེན་གྱིས་སྔར་བས་དམ་པར་བཟུང་ནས་‘‘སྐྱག་ཟན་ཁྱོད་སྡུག་ཚོད་སྣ་འགོའི་རྩེ་ལ་མ་བཟུང་ན་མཚོན་སྔོན་མོ་འདི་ལ་སྙིང་རྗེ་མི་འདུག་མ་ཟེར་ཨཱ་’’ཞེས་གྲི་རྩེ་སྣ་ལ་གཏད་དེ་འཇིགས་སྐུལ་བྱས། རྫི་བོ་དེས་‘‘ད་སོད་དང་། ད་སོད་དང་།
གསོད་མ་ནུས་ན་ཁྱོད་ཕོ་ཁྱོ་113ག་མིན། གདོང་ཁ་སྤྲོད་ཀྱིས་འཛིང་མི་ནུས་པ་འཇབ་རྒོལ་བྱེད་མཁན་སྡར་མ་ཝ་འདྲ་བ་ཁྱོད་ཀྱིས་དེ་རིང་གསོད་མ་ནུས་ན་ཕོ་ཁྱོ་ག་མིན་མི’ཞེས་བཤད། རྫི་བོ་དེ་ཕར་བལྟས་ན་མི་ཉམ་ཆུང་གང་ཡང་མི་འཇོན་མཁན་ཞིག་དང་འདྲ་བས་དབང་ཆེན་གྱིས་འཇིགས་སྐུལ་བྱས་ནས་མགོ་སྒུར་ཐབས་བྱེད་དགོས་སྙམ་ཡང་དོན་དུ་མི་དེ་ནི་དཔའ་བློ་ཁོག་ཤིན་ཏུ་ཆེ་བ་འཆི་རྒྱུར་མི་སྐྲག་མཁན་ཞིག་འདུག་པས་དབང་ཆེན་རེ་ཞིག་བྱ་དཀའ་བྱེད་གཏད་དུ་གྱུར་ཏེ་སྐེད་གྲི་གནམ་ལ་འཕྱར་ཞིང་ཐོང་ག་ལས་བཟུང་ནས་སྡོད་རྒྱུ་ལས་མ་འདས། རྫི་བོ་དེས་སློག་པའི་རུམ་ཁ་ཕྱེས་ཏེ་བྲང་དམར་པོ་བཏོན་ནས་‘‘ད་སོད་དང་། དེ་རིང་གསོད་མ་ནུས་ན་ཁྱོད་བུ་མ་རེད་བུ་མོ་རེད་’’ཅེས་ཤོད་ཀྱི་འདུགརྫི་བོ་དེ་བསད་དེ་ནོར་ཁྱུ་ཇ་གར་རོང་དུ་འདེད་སོང་ན་མི་འགྲིག་པ་མེད་ཀྱང་དེ་འདྲ་བྱས་ན་ལས་རྒྱུ་འབྲས་ལ་འགྲོ་གི་མ་རེད། ནོར་ཁྱུ་ནི་སྦྱིན་བདག་གི་ཡིན་པ་དང་རྫི་བོ་ནི་གཡོག་པོ་ཡིན་པས་ཁོ་བསད་ཀྱང་དེའི་གཟུགས་པོའི་སྟེང་ནས་རྒྱ་ཁབ་ཕྲ་མོ་ཙམ་གྱི་རིན་ཐང་ཅན་གྱི་དངོས་པོ་མེད་པས། དེ་བས་ཁོ་དང་གདོང་དང་གདོང་གཏུགས་ནས་འཛིང་དགོས་སྙམ་ནས་རྫི་བོ་གློད་དེ་‘‘ཡར་ལོངས་’’ཞེས་བཤད། རྫི་བོ་དེས་སྣང་དོགས་ཙམ་མེད་པར་ཡར་ལངས་ཏེ་ལུས་ལ་འགོས་པའི་ཐལ་བ་སྤྲུག་སྤྲུག་བྱས་ཏེ་ཡ་མཚན་པའི་མིག་མདངས་ཀྱིས་དབང་ཆེན་ལ་བལྟས་ནས་བསྡད། ༧‘‘དབང་ཆེན་གྱིས་སྐེད་གྲི་རྫི་བོ་དེའི་མདུན་དུ་གཡུག་ནས་འོ་ན་ཁྱོད་ཀྱིས་ང་སོད་’’ཅེས་བཤད། རྫི་བོ་དེས་‘‘ང་དོན་དག་ཁབ་རྩེ་ཙམ་རྩོད་རྒྱུ་མེད་པར་མཚོན་སྔོན་མོའི་རྩེ་མོ་རྩེད་འདོད་མེད།
ཤི་འདོད་ན་ཁྱོད་རང་གིས་རང་སོད་’རིཅེས་བཤད་ཞོར་དུ་མདུན་གྱི་བྱེ་མའི་སྟེང་དུ་ལྷག་པའི་སྐེད་གྲི་དེར་རྡོག་རྒྱག་གཞུས་ཏེ་དབང་ཆེན་གྱི་ཕྱོགས་སུ་གཡུག114དབང་ཆེན་གྱིས་སྐེད་གྲི་དེ་ཡར་སྒྲུག་ནས་དེའི་སྟེང་གི་ཐལ་རྡུལ་དང་བྱེ་མ་གཙང་མར་ཕྱིས་རྗེས་ཤུབས་སུ་བཅུག་ནས་‘‘བུ་དཔའ་བོ་རེད་འདུག ང་གཉིས་མནའ་བཞག་གི་ཤག་པོ་ཞིག་བྱས་ན་འགྲིག་གམ་’’ཞེས་བཤད། རྫི་བོ་དེས་‘‘ཁྱེད་ནི་བྱང་ས་སྐྱ་མོར་སྡོད་པའི་ཇག་པ་རེད། ང་ནི་གནས་སྐབས་ཀྱི་འགྲུལ་པ་རེད། ངེད་གཉིས་མནའ་བཞག་ཀྱང་ཅི་ཕན་’’ཟེར། དབང་ཆེན་རྫི་བོ་དེའི་མདུན་དུ་དཀྱིལ་ཀྲུང་དུ་བསྡད་དེ་སྣ་ཐ་སེན་མོ་གང་བླུགས་ནས་‘‘ངོ་མ་བཤད་ན་ང་ཇག་པ་མིན། ཕ་གཞིས་ཁྲ་མོ་མི་ལག་ཏུ་ཤོར་ཏེ་འདིར་བྲོས་འོང་བ་ཡིན། ཁྱེད་ཡིད་ཆེས་ན་ངས་ད་དུང་ཁྱེད་ལ་ནག་མོ་གཅིག་ཀྱང་སྦྱིན་ཆོག་’’ཅེས་བཤད། རྫི་བོ་དེ་ད་གཟོད་དབང་ཆེན་གྱི་གམ་དུ་བསྡད་དེ་‘‘འོ་ན་ཁྱོད་ཡུལ་གང་གི་མི་ཡིན་’’ཞེས་དྲིས། དབང་ཆེན་གྱིས་‘‘དེ་ངས་རྗེས་སུ་བཤད་ཆོག
ཁྱེད་མནའ་བཞག་གི་ཤག་པོ་བྱེད་འདོད་ན་དུས་དེ་རིང་ཕན་ཆད་ཁྱོད་སྦྱིན་བདག་གི་ཆེད་དུ་གཡོག་རྒྱུག་དགོས་མེད་པར་ནོར་ཁྱུ་འདི་དང་རྟ་འདི་ང་གཉིས་ཀྱི་རེད། ཁྱེད་ཀྱི་རྒྱུ་མཚན་ཧ་གོ་ཨེ་སོང་རི’ཟེར། རྫི་བོས་‘‘ཁྱེད་ཀྱིས་བྱས་ན་ང་གཉིས་ནོར་ཁྱུ་འདི་འདེད་དེ་ཕྱོགས་གཞན་ཞིག་ཏུ་བྲོས་འགྲོ་ཟེར་བ་ཡིན་ནམ་’’ཟེར། དབང་ཆེན་གྱིས་མགོ་ལྡེམ་ཙམ་བྱས་ནས་སྣ་ཐ་གཙང་མར་འཐེན་རྗེས་གོམས་གཤིས་ཆསས་པ་ལྟར་མཐེ་བོང་གི་སེན་མོ་སློག་པའི་ཐུ་གཤམ་གྱི་སྟེང་དུ་ཕྱིས་ཙམ་བྱས་ནས་ལག་གཡས་པའི་སྲིན་མཛུབ་གུག་གུག་བྱས་ཏེ་རྫི་བོ་དེའི་ཕྱོགས་སུ་བརྐྱང་། རྫི་བོ་དེས་ལམ་སེང་སྲིན་མཛུབ་གུག་གུག་བྱས་ཏེ་དབང་ཆེན་གྱི་སྲིན་མཛུབ་ལ་འཁྱུད་པར་བྱས་ཏེ་‘‘ཡཱ། ཤག་པོའི་མིང་ལ་ཅི་ཟེར་’’ཞེས་འདྲི་བཞིན་མཛུབ་མོ་གཉིས་སྔར་བས་དམ་པར་འཁྱུད། 115‘‘ངའི་མིང་ལ་དབང་ཆེན་ཟེར། ཤག་པོའི་མིང་ལ་ཅི་ཟེར་’’ཞེས་ཕར་དྲིས། ‘‘ངའི་མིང་ལ་ཁྱི་གུ་ཉི་ཤར་ཟེར། ངའི་ཨ་མར་ཕྲུ་གུ་མང་པོ་སྐྱེས་ཀྱང་ང་མ་གཏོགས་གསོན་མ་ཐུབ།
ང་སྐྱེ་སྐབས་ཞོགས་པ་ཉི་མ་ཤར་བ་དང་དུས་མཉམ་ཡིན་པས་མིང་དེ་འདྲ་ཞིག་བཏགས་ཏེ་མི་ཤི་བའི་སྨོན་ལམ་བཏབ་པ་རེད་’’ཅེས་དྲང་པོར་བཤད། ་ དེ་ནས་ཁོ་གཉིས་ཀྱིས་གནམ་ཨ་སྔོན་ལ་ཚད་བཙུགས། ས་དོག་མོ་པང་དུ་བླངས་ཏེ་ཤི་ན་མཉམ་ཤི་དང་གསོན་ན་མཉམ་གསོན། ལུས་གྲིབ་མ་ཇི་བཞིན་འགྲོགས་ཏེ་བྱམས་དང་སྙིང་རྗེས་སྐྱོང་རེས་བྱེད་རྒྱུ་ལས་མནའ་ཟན་ཁྲེལ་མེད་ཀྱི་ནང་དམེ་མི་བྱེད་རྒྱུ་དབུས་ལྷ་སའི་ཇོ་བོ་རྣམ་གཉིས་ཚད་བཙུགས་ནས་མཛུབ་མོ་དམར་འགུག་གི་ཤག་པོ་བྱས། ཁོ་གཉིས་ཀྱིས་ཡང་བསྐྱར་མེ་བཏང་སྟེ་ཇ་བསྐོལ། དབང་ཆེན་གྱིས་‘‘ང་ལ་ད་དུང་མེ་མདའ་གཅིག་ཡོད་’རིཅེས་བཤད་དེ་དེའུ་འབུར་གྱི་རྒྱབ་ཏུ་སོང་ནས་མེ་མདའ་ཚུར་བླངས། དབང་ཆེན་གྱིས་‘‘ཤག་པོ། ང་སྡོད་ས་རི་འདིའི་ཕར་ལོགས་མི་མ་དགོས་གདོན་འདྲེས་མི་རྙེད་པའི་ལུང་པ་སྐྱིད་པོ་ཞིག་ཡོད། ང་ཚོའི་ནས་དོ་པོ་བཞི་བྲག་ཕུག་ཏུ་སྦས་ནས་ཡོད། ང་དེ་ལེན་པར་ཡོང་བ་ཡིན།
ང་གཉིས་སང་ཉིན་ཤར་སྐྱ་རེངས་སྐྱ་མདའ་མ་བཏང་གོང་ནས་ནས་དོ་པོ་བཞི་པོ་དེ་ཁལ་ལ་བསྐལ་ཏེ་ལོག་འགྲོ་’’ཟེར། ‘‘ཡཱ་ཡཱ་་’ཞེས་བཤད་རྗེས་ཁྱི་གུ་ཉི་ཤར་གྱིས་མནོ་བསམ་ཞིག་བཏང་སྟེ་‘‘ཤག་པོ་ང་ཚོ་ལུང་པ་འདིའི་ཕར་ལོགས་རང་ལ་བསྡད་ན་ང་ཚོའི་མིས་བཙལ་ཏེ་རྙེད་འགྲོ་གི་རེད། ཐག་རིང་ཙམ་བྲོས་ན་’’ཞེས་བཤད། ‘‘རྙེད་ཐབས་ཡོད་མ་རེད། ངས་ད་ལྟ་མི་ཤོད་སང་ཉིན་སླེབས་སོང་ན་ཤག་པོ་ཁྱོད་ཀྱིས་ཤེས་ཀྱི་རེད། ནང་དུ་སླེབས་རྗེས་ངས་ད་དུང་ཁྱེད་ལ་ནག་116མོ་མཛེས་མ་གཅིག་སྟེར་’’ཟེར། ‘‘ཧྭ་ཧྭ་ཧྭ་’’ཞེས་ཁྱི་གུ་ཉི་ཤར་གྱིས་ཤག་པོས་ཀུ་རེ་རྩེད་པ་རེད་སྙམ་ནས་མགོ་བོ་འཕྲེད་དུ་གཡུགདབང་ཆེན་གྱིས་‘‘ཤག་པོ། ཁྱེད་ཀྱིས་ཡུལ་གཡང་ཕྱུག་ཅེས་པ་གོ་ཨེ་མྱོང་’’ཞེས་དྲིས། ཁྱིགུ་ཉི་ཤར་གྱིས་‘‘གོ་མྱོང་། ཁ་སྔོན་གཡང་ཕྱུག་ལ་ཚོ་པ་ཕན་ཚུན་འཁྲུགས་ནས་གོད་ཆགས་ཆེན་པོ་ཞིག་བྱུང་བ་མ་རེད་དམ་’’ཟེར།
‘‘རེད། དེ་དུས་ང་ཡུལ་ལ་ཡོད། ’’‘‘ཁྱོད་གཡང་ཕྱུག་གི་རེད་དམ། ’’‘‘རེད། གཡང་ཕྱུག་གི་སྡེ་དཔོན་ཡིན། ’’‘‘ཨོ་’’ཞེས་ཁྱི་གུ་ཉི་ཤར་གྱིས་དབང་ཆེན་གྱི་ངོ་གདོང་ལས་གསང་བ་གང་ཞིག་འཚོལ་བ་བཞིན་ཡང་ཡང་བལྟས། ‘‘ཁྱེད་གཡང་ཕྱུག་ཏུ་འགྲོ་མྱོང་ངམ། ’’‘‘འགྲོ་མྱོང་། ཚྭ་པའི་ལམ་འཁེལ་གྱི་རེད། ཁ་སྔོན་གཡང་ཕྱུག་ལ་སྡེ་ཕན་ཚུན་འཁྲུག་སྟེ་གོད་ཆགས་ཆེན་པོ་བྱུང་པའི་སྐོར་ལ་གྲགས་ལུང་གྲགས་རེད་འདུག་པས་ང་ཚོ་གཡང་ཕྱུག་ལས་གཡོལ་ཏེ་འོང་བ་ཡིན་’’ཟེར།
‘‘གཡང་ཕྱུག་ནས་ཁྱོད་ཚོའི་བར་གཡག་ཚུགས་ག་ཚོད་ཡོད་དམ། ’’‘‘གཡག་ཚུགས་བརྒྱད་ཙམ་ཡོད། ’’མུན་པའི་ཡོལ་ནག་གིས་ས་གཞི་ཆེན་པོ་ཡོངས་སུ་བཏུམས་ཤིང་བགྲང་ཡས་སྐར་ཚོགས་ཀྱི་འོད་ལྷང་ལྷང་དུ་འཚེར། ཕྱོགས་བཞིའི་ལྷུན་པོའི་རྩེ་མོའི་སྒང་གཤོང་སོག་ལེའི་ཁ་ལྟར་མཐོ་བ་ནས་དམའ་བ། དམའ་བ་ནས་མཐོ་བའི་གནམ་སའི་ཐིག་མཚམས་ལྷག་པར་གསལ། འབྱམས་ཀླས་རྩྭ་ཐང་ཆེན་པོར་རླུང་ལྷགས་ཀྱི་སིལ་སྒྲ་དང་རྩྭ་འཇག་མའི་སྐྱོ་བའི་ཤུ་སྒྲ་དུས་གཅིག་ཏུ་བར་མཚམས་མེད་པར་གྲགས་པས་སྐྱེ་བོའི་སེམས་དང་ལུས་ལ་བཟོད་དཀའ་བའི་སྐྱོ་117ཤས་དང་གྲང་ཟུག་ཚད་མེད་སྦྱིན་འོང་གི་འདུགཕྱི་ཉིན་སྐྱ་མདའ་མ་བཏང་ཙམ་ལ་མལ་ལས་ལངས་ཏེ་མྱུར་སྟབས་ཀྱིས་སོང་བས་ཉི་མ་ཤར་ཙམ་ལ་ལ་རྩེར་སླེབས་ནས་བྲག་འཕྲང་གུ་དོག་དེ་རྒྱུད་དེ་སོང་། གཅོང་རོང་ལྟ་བུའི་ལུང་པ་དེ་གཏིང་ཟབ་པ་དང་། བགྲོད་ལམ་བྲག་འཕྲང་གྱ་མ་གྱུ་དེ་གུ་དོག་པས་ཡ་མཚན་སྐྱེ་བ་དང་། ཡང་ཚྭ་པའི་འབངས་ཀྱིས་ཤེས་ཏེ་ར་མདའ་སླེབས་མི་ཡོང་ངམ་སྙམ་པའི་དངངས་སྐྲག་གིས་ཁྱི་གུ་ཉི་ཤར་གྱིས་ཕྱི་བལྟས་ཡང་ཡང་བལྟ་གི་འདུག་པས་དབང་ཆེན་གྱིས་ཁོའི་སེམས་རྟོགས་ནས་‘‘ཤག་པོ། སེམས་ཁྲལ་བྱེད་དགོས་ཡོད་མ་རེད།
ལུང་པ་བཙན་པོ་འདི་ལ་བྲག་འཕྲང་འདི་ལས་གཞན་གྱི་བགྲོད་ལམ་མེད། གལ་སྲིད་ར་མདའ་ཡོང་མཁན་ཡོད་ན། ངས་མདེལ་སྔོན་མོས་བསུ་བ་ཞུས་ཆོག་’’ཅེས་རྒྱབ་ཏུ་ཁུར་བའི་མེ་མདའི་གཤམ་ཤིང་ལ་ལག་པ་འཆང་ཙམ་བྱས། ཁྱི་གུ་ཉི་ཤར་གྱིས་‘‘བྲག་འཕྲང་འདི་ལས་གཞན་གྱི་བགྲོད་ལམ་གཅིག་ཀྱང་མེད་པ་རེད་དམ་’’ཞེས་དྲིས། ‘‘གཤོག་གཉིས་ཀྱི་བྱ་ཡིན་ན་མ་གཏོགས་བྲག་འཕྲང་འདི་ལས་གཞན་གྱི་ལམ་བུ་གཅིག་ཀྱང་མེད་’’ཟེར། བྲག་འཕྲང་བགྲོད་དེ་གཞུང་དུ་སླེབས་རྗེས་དབང་ཆེན་གྱིས་ཕྱི་བལྟས་འགའ་བལྟས་ནས་གླུ་བཏང་བར། ས་བྱང་གི་ལམ་འགྲུལ་ཨ་རོགས་ཚོ། ནོར་བདག་མེད་མ་ཞོག་ཕ་བཟང་བུ། བུ་ཁྲམ་པའི་ལམ་ལ་ཐུག་ཟེར་ན། བུ་ཁྲམ་པས་སྙིང་རྗེ་ཤེས་ལེ་མིན།
ཁྱི་གུ་ཉི་ཤར་གྱིས་དབང་ཆེན་ལ་བལྟས་ཏེ་‘‘ནོར་བདག་ཡོད་ཡིན་ཡང་ཁྲམ་པས་འདེད་ནས་འགྲོ་གི་མི་འདུག་གམ་’མིཞེས་ཀུ་རེ་བཤད་པས་ཁོ་གཉིས་118གཉིས་ཀ་‘‘ཧྭ་ཧྭ་ཧྭ་’’ཞེས་གད་མོ་ཤོར། དགྲ་འདུལ་དང་འོ་མ་སྐྱིད་གཉིས་ཀྱིས་འགྲུལ་དུམ་ཞིག་ཡོང་རྦ་—མཐོང་བས་ཡ་མཚན་སྐྱེད་དེ་གཉིས་ཀའི་མགོ་སྦྲའི་སྒོ་ལས་ཕྱིར་དོན་ཏེ་བལྟ་བཞིན་སེམས་ནང་དུའང་འཇིགས་སྐྲག་ཅུང་ཟད་སྐྱེས།

དེའི་སྐབས་ཐབ་སྟེང་དུ་བཙོ་བཞིན་པའི་ཤ་ནས་‘‘ཚིར་’’ཞེས་ཤ་ཁུ་འཕྱུར་བའི་སྒྲ་གྲགས་བྱུང་བས་འོ་མ་སྐྱིད་དེ་མར་ནང་དུ་འཛུལ་ནས་ཤ་རྣམས་ཨ་སློག་བརྒྱབ། ད་ལྟ་བཙོ་བཞིན་པའི་ཤ་དེ་དག་ནི་དབང་ཆེན་དེ་རིང་ཕྱིར་སླེབས་མཁན་ཡིན་པས་ཆེད་དུ་བཙོས་པའི་སྒུག་ཤ་དྷིརེད། དེ་ནས་འགྲུལ་པ་རྣམས་ཐག་ཇེ་ཉེར་སླེབས་དུས་རྒྱབ་ཏུ་མེ་མདའ་འཁུར་བའི་མི་གཅིག་འདུག་པ་དེའི་རུ་དར་དམར་པོ་ལྷབ་ལྷུབ་ཏུ་གཡོ་བཞིན་འདུག་པས་དགྲ་འདུལ་གྱིས་རང་གི་ཕ་ཡིན་པ་ཤེས་ཀྱང་རོགས་པ་གཅིག་དང་ནོར་མང་པོ་འདི་འདྲ་འདེད་རྒྱུ་ཡོད་པ་ཅི་ཡིན་སྙམ་པའི་དོགས་འཆར་སྐྱེད་དེ་ག་ལེར་དེ་ཕྱོགས་སུ་སོང་ནས་ཞིབ་པར་བལྟ་དུས་རང་གི་ཕ་དབང་ཆེན་ནི་འཁྲུལ་མེད་རེད་འདུག་པས་རྒྱུག་ནས་སོང་། རྔོན་ཁྱི་ལྔ་ཡང་ཟུག་སྐད་རྒྱག་བཞིན་དགྲ་འདུལ་གྱི་རྗེས་སུ་འབྲང་ནས་ཟླ1གའོ་མ་སྐྱིད་ཀྱིས་ཐབ་ནང་དུ་ལྕི་བ་བླུགས་ཞོར་དུ་‘‘འགྲུལ་པ་དེ་ག་པར་སླེབས་འདུག་’’ཅེས་དྲིས་ཀྱང་ལན་སྟེར་མཁན་མེད་པས་ཅི་ཡིན་ནམ་སྙམ་ནས་ཁ་ཕྱིར་བསྐོར་བ་ན་དགྲ་འདུལ་མཐོང་རྒྱུ་མི་འདུག་པས་གང་དུ་སོང་བ་ཡིན་ནམ་བསམ་སྟེ་མགོ་སྦྲ་སྒོ་ལས་དོན་ཏེ་འགྲུལ་པའི་ཕྱོགས་སུ་བལྟ་དུས་དགྲ་འདུལ་རྒྱུག་མ་འདུར་གྱིས་དེ་ཕྱོགས་སུ་རྒྱུག་འགྲོ་བ་དང་། འགྲུལ་པ་མེ་མདའ་འཁུར་བ་དེ་དབང་ཆེན་ཡིན་པ་མོ་རང་གིས་ཀྱང་ཤེས་ཏེ་‘‘གཅིག་དེ་སུ་ཡིན་ནམ་’’ཞེས་ཤལ་སྡོམ། སྒུག་ཤ་ཞེས་པ་ནི་ཁྱིམ་མི་གཅིག་ཡུལ་གཞན་ཞིག་ཏུ་སོང་ནས་ཕྱིར་སླེབས་རྒྱུར་སྒུག་ནས་ཆེད་དུ་བཙོས་པའི་119ཆིག་ལབ་རྒྱག་གིན་ནང་དུ་འཛུལ་ནས་བཙོས་ཟིན་པའི་སྒུག་ཤ་དེ་དག་སྣོད་ལས་བླངས་ཏེ་སྡེར་མ་ཞིག་གི་ནང་དུ་བཞག་རྗེས་མགོ་སྐྱེས་ཀྱི་ལན་བུར་བྱིལ་བྱིལ་བཏང་། དེ་ནས་སྐེད་རགས་ཀྱི་སྣེ་མོས་ངོ་གདོང་ཕྱིས་ཕྱིས་འགའ་བྱས་རྗེས་མར་རྡོག་གཅིག་ནས་མར་རིལ་མ་ཙམ་ཞིག་བླངས་ཏེ་ངོ་གདོང་ལ་བྱུག དེ་ནས་ཐབ་འགྲམ་གྱི་གོ་ཐལ་ཕྱགས་ཏེ་ཕྱོགས་གཅིག་ཏུ་སྤུངས། ལས་ཀ་དེ་དག་ཚར་རྗེས་ག་ལེར་སྦྲ་སྲུབས་ལས་བལྟས་པས་ན་ད་དུང་ཐག་འགྱང་ཙམ་འདུགད་གཟོད་རང་གི་ཁྱོ་བོ་སླེབས་སྟབས་སེམས་ནང་དུ་འཚབ་ཤ་ལངས་ཏེ་ངོ་ཚ་བ་དང་སྙིང་བརྡེབ་པའི་ཚོར་སྣང་འདུག་པ་ནི་དགའ་སྤྲོའི་སེམས་འཚབ་དང་བརྗོད་མི་ཤེས་པའི་ངོ་ཚ་ཞིག་ཀྱང་རེད། དེ་ནས་ཡང་གོས་ཀྱི་ཐུ་གཤམ་ཡར་བརྫེས་ཏེ་ལྷམ་སྒྲོག་དམ་པོར་བཅིངས། དེའི་སྐབས་འདོམས་ལས་ཟ་འཁྲུག་ཅིག་ལངས་བྱུང་བས་ལག་པ་བརྐྱངས་ནས་བྲེད་སྐབས་དེའི་རྒྱུད་དུ་གཤེར་ཁུ་ཞིག་གིས་བརླན་པར་བྱས་ཡོད་པས་སོར་མོའི་ཡལ་འདབས་ཀྱི་རྩེ་ཡང་གཤེར་ཁུ་དེ་འགོས་ཡོད་པས་བལྟ་ཙམ་བྱས་ནས་སྐྱུག་བྲོ་པའི་རྣམ་འགྱུར་ཞིག་བསྟན་ཏེ་འབྲོང་རྭ་ཡི་ཨ་རུའི་ནང་དུ་ཆུ་བླུགས་ནས་བརླ་བར་དུ་བཅངས་ནས་སྒུར་སྒུར་བྱས་ཏེ་ལག་པ་གཙང་མར་བཀྲུས་ནས་ཐབ་ནང་དུ་ལྕི་རྡོག་འགའ་བླུགས་རྗེས་སྦྲའི་སྒོ་སྲུབས་ལས་བལྟ་དུས་ཁོ་ཚོ་སྒོ་འགྲམ་དུ་སླེབས་འདུག་པས་དེ་མར་སྒོར་དོན་ཏེ་‘‘དཀའ་ཨེ་བྱུང་’’ཞེས་ཁམས་འདྲི་བྱས། ་
དབང་ཆེན་གྱིས་‘‘དཀའ་མ་བྱུང་མི’ཞེས་ལན་བཏབ་རྗེས་ངོ་གདོང་ལས་བཅོས་མ་མིན་པའི་འཛུམ་ཞིག་བསྟན་ཏེ་‘‘འདི་ཤག་པོ་ཁྱི་གུ་ཉི་ཤར་རེད་’’ཅེས་འགོ་མཇུག་མེད་པའི་སྐད་ཆ་དེ་བཤད་པས་དབང་ཆེན་དང་མཉམ་དུ་ཡོད་པའི་མི་གསར་པ་དེས་འོ་མ་སྐྱིད་ལ་བལྟ་ཙམ་བྱས་རྗེས་ངོ་གདོང་དམར་པོར་གྱུར་ཏེ་མགོ་བོ་སྨད་དེ་ལངས་ནས་འདུགདབང་ཆེན་གྱིས་‘‘ཡཱ། ཁྱེད་གཉིས་ལག་དོ་བྱོས། ང་གཉིས་ཕ་བུ་གཉིས་ལག་དོ་བྱེད་’’ཅེས་བཤད་དེ་དགྲ་འདུལ་དང་ཁོ་རང་གཉིས་ལག་དོ་བྱས། 120འོ་མ་སྐྱིད་དང་རྒྱུས་མེད་ཀྱི་མི་དེ་ལག་དོ་བྱས་ཏེ་ནོར་གྱི་སྟེང་ནས་ནས་དོ་པོ་བཞི་པོ་འབེབ་འགོ་ཚུགས། ད་ལྟ་དབང་ཆེན་དང་མཉམ་དུ་ཡོད་པའི་མི་རྒྱུས་མེད་དེས་འོ་མ་སྐྱིད་ལ་བལྟ་མི་ནུས་པར་མགོ་བོ་སྨད་དེ་སྡོད་པ་དང་འོ་མ་སྐྱིད་ཀྱིས་མི་འདི་སུ་ཡིན་ནམ་སྙམ་ནས་མི་དེའི་གདོང་ལ་བལྟས་ནས་བསྡད། ་ ཚུལ་དེ་མཐོང་བས་དབང་ཆེན་གྱི་སེམས་ནང་དུ་གད་མོ་ཤོར་ཡང་ཕྱི་ཚུལ་ཧ་ཅང་སྒམ་བརླིང་གི་ཚུལ་འཛིན་ཏེ་‘‘ཝ་ཡེ། ལག་དོ་ཁྱེད་གཉིས་ད་དུང་ལངས་ནས་ཅི་བྱེད། ད་ནས་ཕོབས་དང་། མགྱོགས་ཙམ་མ་བྱས་ན་ནོར་དེས་སྒལ་པ་ན་གི་འདུག་ཟེར་གྱི་འདུག་གོ་’’ཞེས་ཀུ་རེ་བཤད། དེ་མར་འོ་མ་སྐྱིད་དང་ཁྱི་གུ་ཉི་ཤར་གཉིས་གཡག་དེའི་གཞོགས་གཡས་གཡོན་དུ་སོང་སྟེ་ནས་སྐྱེ་བླངས།
ནས་སྐྱེའི་སྟེང་གི་ཐག་པ་བཀྲོལ་སྐབས་མི་དེས་ལག་པ་འོ་མ་སྐྱིད་ཀྱི་ལག་པར་རེག་ཚེ་ཚེར་མ་ཟུག་པ་ལྟར་འདྲོགས་པ་དང་ངོ་ཚ་ནས་རྣ་བ་གཉིས་ཀྱང་ཁྲག་ལྟར་དམར་པོར་གྱུར། དེ་ནས་ཚང་མ་ནང་དུ་འཛུལ་ཏེ་གདན་ལ་འཁོད། འོ་མ་སྐྱིད་ཀྱིས་ཁོ་ཚོར་ཇ་བླུགས་ཤིང་རྩམ་པ་དང་མར་ཕྱུར་ཤ་བཅས་དབང་ཆེན་དང་ཁྱི་གུ་ཉི་ཤར་གཉིས་ཀྱི་མདུན་དུ་བཞག་ནས་‘‘ལྟོ་ཟོ་དང་’’ཟེར། ‘‘ད་རང་ཞོགས་ཇ་མེད་པས་ལྟོགས་ཡོད་ཀྱི་རེད། ད་ཟོ་དང་ཤག་པོ་’’ཟེར་གྱིན་དབང་ཆེན་གྱིས་ལུག་གི་རྩིབ་མ་ཆེན་པོ་གཅིག་བླངས་ཏེ་ཁྱི་གུ་ཉི་ཤར་ལ་སྤྲད། དེ་ནས་ཡང་གཅིག་བླངས་ཏེ་ཁོ་རང་གིས་བཟས། འོ་མ་སྐྱིད་ཀྱིས་ཁོ་གཉིས་ལ་ཇ་ཡང་ཡང་བླུགས། ཁྱི་གུ་ཉི་ཤར་གྱིས་ཟ་འཐུང་ཁོ་ན་བྱེད་པ་ལས་སྐད་ཆ་ཚིག་གཅིག་ཀྱང་མ་ལབ། འོ་མ་སྐྱིད་ཀྱིས་མི་རྒྱུས་མེད་དེ་སུ་ཡིན་སྙམ་ཡང་སུ་རེད་ཅེས་སྐད་ཆ་འདྲི་མ་ནུས། 121དབང་ཆེན་གྱིས་ཤ་ཟ་བཞིན་དུ་‘‘ཤག་པོ་ཁྱི་གུ་ཉི་ཤར་ང་ཚོའི་ནང་མི་རེད།
ང་ཚོ་ཡང་མི་གཅིག་གིས་མང་དུ་སོང་བ་རེད་’’ཟེར། ཁྱི་གུ་ཉི་ཤར་གྱིས་‘6ཨུམ་’’ཞེས་དགོད་ཙམ་བྱས། ཤ་བཟས་རྗེས་དབང་ཆེན་གྱིས་ལག་པའི་སྟེང་གི་ཞག་ཚིལ་སློག་པའི་སྟེང་དུ་ཕྱིས། དེ་ནས་ལག་པ་རུམ་ནང་དུ་བརྐྱང་སྟེ་སྣ་རུ་བཏོན་ནས་སྣ་ཐ་སེན་མོ་གང་བླུགས་ཏེ་སྔར་དང་མི་འདྲ་བའི་འགྱིང་ཉམས་ཀྱིས་རྐང་མགོ་དཀྲབ་དཀྲབ་བྱེད་ཀྱིན་དུ་‘‘ཤག་པོ། ངེད་ཚོའི་ནོར་ཁྱུའི་ནང་འབྲི་ག་ཚོད་འདུག་’’ཅེས་ཁྱི་གུ་ཉི་ཤར་ལ་དྲིས། ‘‘འབྲི་བརྒྱད་ཡོད་རེད་’’ཅེས་ལན་བཏབ། དབང་ཆེན་གྱིས་མགོ་ལྕོག་ཙམ་བྱས་རྗེས་སིར་སྒྲ་དང་བཅས་སྣ་ཐ་འཐེན་པ་དང་སྣ་ཁུང་ལས་ཕྱིར་དོན་པའི་རྡུལ་དཀར་པོ་དེ་སྨུག་རླངས་སྟུག་པོ་ཞིག་ལྟར་གང་སར་ཁྱབ་སྟེ་ངོ་གདོང་མི་མཐོང་བ་བྱས། དེ་ནས་དབང་ཆེན་གྱི་འདྲེན་བྱེད་ཟུང་ལས་སྡུག་བསྔལ་མེད་པའི་མིག་ཆུའི་ཕྲེང་ཐག་ཆད་པས་མིག་ཆུ་ཕྱིས་ཙམ་བྱས་ནས་‘‘སྣང་བ་སྐྱིད་པོའི་སྣ་ཐ་འཐེན། སྡུག་བསྔལ་མེད་པའི་མིག་ཆུ་ཤོར་ཞེས་པ་འདི་འདྲ་ཞིག་ཡོད་རེད་’’ཅེས་བཤད། འོ་མ་སྐྱིད་ཀྱི་སེམས་སུ་ཁྱི་གུ་ཉི་ཤར་ཟེར་བའི་མི་འདི་གང་འདྲ་ཞིག་ཡིན་ནམ།
ནོར་མང་པོ་འདི་གང་ནས་འདེད་ཡོང་བ་ཡིན་ནམ། ནས་སྒྱེ་མོ་བཞི་འདི་དབོར་ཆེད་གཡར་བ་ཡིན་ནམ། ཡིན་གྱི་མ་རེད། ནས་སྒྱེ་མོ་བཞི་ལས་མེད་པར་ནོར་མང་པོ་འདི་འདྲ་དགོས་དོན་ཅི་ཡོད། དབང་ཆེན་གྱིས་ཀྱང་ད་གིན་ཤག་པོ་ཁྱི་གུ་ཉི་ཤར་ང་ཚོའི་ནང་མི་རེད་ཟེར་བས་ཕལ་ཆེར་ཁོ་ཡང་ཡུལ་གྱར་བ་ཞིག་ཡིན་ངེས་རེད་སྙམ་པའི་བསམ་བློ་སྣ་ཚོགས་འཁོར་བ་དང་རྒྱུ་མཚན་དེ་ཤེས་འདོད་བློ་ལ་སྐྱེད་ཀྱང་དོན་གྱི་སྙིང་པོ་འདྲི་བའི་སྤོབས་པ་མེད་པས་ག་ཤོད་འདི་ཤོད་མེད་པར་ཁྱི་གུ་ཉི་ཤར་ལ་བལྟས་ནས་བསྡད། དབང་ཆེན་གྱིས་འོ་མ་སྐྱིད་ཀྱི་བསམ་བློ་རྟོགས་ནས་‘‘ཤག་པོ་ཁྱི་གུ་ཉི་ཤར་122ནི་རྡོ་དཀར་ཚོ་པའི་འབྱོར་ལྡན་པ་ཞིག་གི་གཡོག་པོ་རེད། གཞིས་ཕ་ཡུལ་ལུང་པར་ཕ་མ་གཉེན་ཉེ་དང་བཟའ་མ་བུ་ཕྲུག་ཀྱང་མེད། ཁ་སེང་ཁོ་ཁོང་ཚོའི་ཚྭ་པའི་མཛོ་རྫི་བྱས་ཏེ་བསྡད་འདུག མིའི་གྲིབ་མ་ཙམ་མཐོང་རྒྱུ་མེད་པའི་ས་ཆ་དེར་ངས་ཁོ་མཐོང་ནས་ཁ་བརྡ་གློད་པར་སོང་ནས་ང་གཉིས་ཤག་པོ་སྒྲིག་སྟེ་ཚྭ་པའི་མཛོ་ཡོངས་འདེད་དེ་འདིར་ཡོང་བ་རེད། ད་ང་ཚོ་ནང་གཅིག་གི་མི་རེད།
ང་ཚོ་མི་ཕྱུགས་མང་དུ་འགྲོ་བ་འདི་ནི་བཀྲ་ཤིས་ཡར་འགྲོའི་བཟང་རྟགས་ཤིག་རེད་’’ཅེས་རྒྱུ་མཚན་མདོར་བསྡུས་ཤིག་བརྗོད་པ་ལས་ཁོ་རང་གིས་སྐེད་གྲི་འཕྱར་ནས་ཁོ་ལ་རྫིག་རྫིག་བཏང་ཚུལ་སྐོར་གཏན་ནས་མ་བཤད་པ་དང་དགྲ་འདུལ་ལ་‘‘རྗེས་སུ་ཁོང་ལ་ཨ་ཁུ་ཉི་ཤར་ཞེས་འབོད་དགོས་’’ཞེས་ཁྱི་གུ་ཞེས་པའི་ཡིག་འབྲུ་གཉིས་པོ་དོར་དགོས་པའི་ནན་བསྐུལ་བྱས། ་ དགྲ་འདུལ་གྱིས་‘‘ཡ་ཡ་’’ཟེར་ནས་དེ་འཕྲལ་ཐབ་འགྲམ་གྱི་ཁོག་ལྟིར་བླངས་ནས་‘‘ཨ་ཁུ་ཉི་ཤར་ཇ་ཐུངས་’’ཟེར་ནས་ཉི་ཤར་གྱི་ཕོར་པའི་ནང་ཇ་གང་བླུགས་པའི་ཚུལ་དེ་ནི་ཉི་ཤར་ཁོ་ཚོའི་བཟའ་མིར་གྱུར་པར་དགའ་བསུ་ཞུ་བར་མཚོན། ཉི་ཤར་གྱི་རྣ་བར་‘‘ཨ་ཁུ་ཉི་ཤར་’’ཟེར་བ་ཐོས་པ་དང་སེམས་ནང་དུ་དགའ་ལྷང་ལྷང་གི་ཚོར་སྣང་ཞིག་བྱུང་། ཉི་ཤར་གཅིན་གཏོང་བར་འགྲོ་སྐབས་དབང་ཆེན་གྱིས་‘‘འོ་མ་སྐྱིད་ཁྱོད་རང་སོང་ནས་ཁྱི་ཁོག་དང་། ཤག་པོ་ཉི་ཤར་ཁྱིས་རྨུག་གི་རེད་’’ཅེས་འོ་མ་སྐྱིད་ཁྱི་བཀག་པར་བཏང་། འོ་མ་སྐྱིད་ལམ་སང་སྒོར་དོན་ཏེ་རྔོན་ཁྱི་ལྔ་པོ་ལ་ལའི་སྐེ་ལས་བཟུང་ལ་ལའི་གཉའ་རྡོག་བརྫིས་བཏང་སྟེ་ཁྱི་བཀགཁོས་གཅིན་བཏང་ཟིན་ཏེ་ཚུར་ཡོང་སྐབས་འོ་མ་སྐྱིད་ཀྱིས་ཁྱི་བཀག་བཞིན་ཁོའི་ངོ་གདོང་ལ་བལྟས་ནས་འདུག་པས་ཁོ་རང་ངོ་ཚ་ནས་འོ་མ་སྐྱིད་ཀྱི་ངོ་གདོང་ལས་གཡོལ་ཏེ་ཕྱོགས་བཞིའི་རི་ལ་བལྟ་བའི་ཟོལ་གྱིས་ཕར་བལྟ་ཚུར་བལྟ་འགའ་བྱས་ཏེ་ནང་དུ་འཛུལ། 123དགོང་མོ་ཉི་མ་མ་ནུབ་ཙམ་ལ་འོ་མ་སྐྱིད་ལུག་ལྷས་རར་བསྐོང་བར་སོང་། དགྲ་འདུལ་འབྲི་གཡག་བསྐོང་བར་སོང་། དེའི་སྐབས་དབང་ཆེན་གྱིས་ཉི་ཤར་ལ་‘‘ནག་མོ་དེ་གང་འདྲ་འདུག ཁྱོད་ཀྱི་ཡིད་ལ་འགྲོ་གི་འདུག་གམ་རི’ཟེར།
ཉི་ཤར་ངོ་ཚ་སྟེ་མགོ་བོ་སྨད་དེ་‘‘དེ་ དེ་་་་་་་དེ་ཤག་པོ་ཁྱོད་རང་གི་ནག་མོ་རེད་པཱ། ངས་དེ་འཕྲོག་ན་ག་ལ་འགྲིག་’’ཟེར། དབང་ཆེན་གྱིས་‘‘ང་ཡུལ་ལ་ནག་མོ་ཡོད་ཅེས་ཁ་སེང་ནས་བཤད་པ་ཡིན་པཱ། དེར་བརྟེན་ངས་དེ་འདྲ་བྱས་ན་བུ་དགྲ་འདུལ་གྱི་སེམས་ནང་དུའང་ངས་རྦད་དེ་གཡང་མོ་བརྗེད་པ་རེད་བསམ་གྱི་རེད། ཤག་པོ་ཁྱེད་ཀྱིས་བྱས་ན་ནག་མོ་དེའི་རྣམ་པ་ག་འདྲ་འདུག ཁྱོད་ཡིད་ལ་འགྲོ་གི་འདུག་གམ་’’ཞེས་ཡང་ཡང་དྲིས། ཉི་ཤར་གྱིས་‘‘ཤག་པོ་ཁྱོད་ཀྱི་བཀའ་དྲིན་གྱིས་མ་གཏོགས་ང་ལ་ཡིད་འགྲོ་དང་མི་འགྲོ་ལྟ་ཞོག་ནག་མོའི་མིང་འདོགས་རྒྱུ་ཡོད་པ་ཞིག་རྙེད་རྒྱུ་དཀའ་མོ་རེད་’’ཟེར། ས་མ་རུབ་ཙམ་ལ་འོ་མ་སྐྱིད་ཀྱིས་ལུག་ཁྱུ་སྦྲའི་འདབས་སུ་བསྐོང་། དགྲ་འདུལ་གྱིས་འབྲི་གཡག་གདང་དུ་བསྐོང་བྱུང་བས་དབང་ཆེན་དང་ཉི་ཤར་གཉིས་ནོར་གདང་དུ་སོང་ནས་‘‘ཆོ་ལེ་ཆོ་ལེ་’’ཞེས་ནོར་འདོགས་ཀྱི་གླུ་དབྱངས་གྱེར་བཞིན་འབྲི་གཡག་རྣམས་གཟུགས་སྟོབས་ཆེ་ཆུང་གི་གོ་རིམ་བཞིན་གདང་ལ་བཏགས། དགོང་མོ་དཀར་ཞིང་གསལ་བའི་ཟླ་འོད་ཀྱི་འོག་ཏུ་སྦྲའི་གཡས་འདབས་སུ་ལུག་ཁྱུ་ག་མེར་རེ་ཉལ་ནས་ཡོད་པ་དང་སྤྲའི་གཡོན་འདབས་སུ་ནོར་ཁྱུ་ནག་མེར་རེ་ཉལ་ནས་ཡོད།
ནོར་འགའ་ཤས་ཀྱིས་འཁུན་སྒྲ་གྲགས་འོང་བ་དང་རྟ་རྐྱང་པོའི་སྐེ་ལ་བཏགས་པའི་དྲིལ་བུ་ཆུང་ཆུང་དེས་‘‘ཏི་ཏིང་ཏིང་’’ཞེས་རྣ་བར་སྙན་པའི་སྒྲ་གྲགས་འོང་བས་དབང་ཆེན་གྱི་སེམས་སུ་ཡུལ་ལས་གྱར་ཏེ་ད་བར་124བྱུང་མ་མྱོང་བའི་དགའ་ཚོར་ཆེན་པོ་ཞིག་སྐྱེད་པ་དང་སྦྲགས་ཁ་ནས་‘‘ད་ནི་མི་ཚང་ཕྱུག་པོ་ཞིག་ཏུ་འགྱུར་སོང་’’ཞེས་བཤད། ཉིན་གཉིས་པའི་དགོང་མོ་ནས་བཟུང་ཉི་ཤར་དང་འོ་མ་སྐྱིད་རྔཀཉིས་སྔས་གཅིག་གདན་གཅིག་གི་སྟེང་དུ་ཁྱོ་ཤུག་གི་འཚོ་བར་རོལ། འོན་ཀྱང་སྐབས་རེ་དབང་ཆེན་ལ་‘‘དམིགས་གསལ་གྱི་དཀའ་ངལ་’’འཕྲད་ཚེ་ཁོ་ཚོ་བཟའ་གསུམ་གྱི་འཚོ་བ་ཡང་བསྐྱལ། ་ དེ་ཉིན་དབང་ཆེན་གྱིས་མེ་མདའི་ནང་དུ་རྫས་མདེལ་བླུགས་ཏེ་དེ་རིང་འབྲི་སྐམ་ཤེད་བཟང་གཅིག་བཤའ་དགོས་པ་འདུག ང་ཚོ་ཡུན་རིང་ནོར་ཤ་མ་བཟས་པས་ཤ་ཟ་འདོད་འདུག་’’ཟེར། ཉི་ཤར་གྱིས་འབྲོང་འབྲི་སྐམ་གཅིག་གསོད་རྒྱུ་ཡིན་པའི་དོན་རྟོགས་ནས་‘‘ཡ་ཡ། ངས་དེ་སྔ་རི་དྭགས་དགོ་བ་ཙམ་ལས་འབྲོང་གསོད་པ་མཐོང་མ་མྱོང་། དེ་རིང་ངས་ལྟད་མོ་ཡག་པོ་བལྟ་གི་ཡིན་ནོ་’’ཟེར། དབང་ཆེན་གྱིས་‘‘དེ་རིང་ལྟད་མོ་བལྟ་མཁན་ང་ཡིན་’’ཟེར་ནས་དམག་དཔོན་ཞིག་གིས་འཐབ་འཛིང་པ་ཞིག་ལ་ཤི་གསོན་ཆགས་འཇིག་གི་དུས་སུ་ལས་འགན་རླབས་པོ་ཆེ་ཞིག་སྤྲོད་པ་ལྟར་མེ་མདའ་དེ་ལག་གཉིས་ཀྱིས་བཏེགས་ཏེ་ཉི་ཤར་གྱི་ལག་ཏུ་བཞགཉི་ཤར་གྱིས་མེ་མདའ་དེའི་མགོ་ནས་མཇུག་བར་མྱོང་རོལ་བྱེད་ཀྱིན་ལག་པའང་ཅུང་ཟད་འདར་ནས་‘‘གལ་སྲིད་འབྲོང་ལ་མ་ཐེབས་ན་མདེལ་འཕྲོ་བརླག་རེད་མི’ཅེས་དགྲ་འདུལ་དང་དབང་ཆེན་གཉིས་ཀྱི་ངོ་གདོང་ལ་བལྟ་བཞིན་དེ་སྔོན་མེ་མདའ་རྒྱག་མྱོང་མེད་པས་འབྲོང་ལ་ཐེབས་པའི་གདེང་ཚོད་མེད་སྟབས་བྱ་དཀའ་བྱེད་གཏད་ཀྱི་རྣམ་འགྱུར་བསྟན། དབང་ཆེན་གྱིས་མེ་མདའ་ཚུར་བླངས་ཏེ་‘‘ཁྱོད་ཀྱིས་ལྟོས་ཨང་།
འདི་མེ་མདའི་སོ་སྙིང་རེད། འདི་གཟེས་ཁུང་རེད། གཟེས་ཁུང་དང་སོ་སྙིང་འབྲོང་གསུམ་ཐིག་གཅིག་གི་སྟེང་དུ་གཟེས་ཏེ་ལག་པ་མ་འདར་བར་དབུགས་125སྒོམ་ནས་རྒྱག་དགོས། གལ་སྲིད་གཟེས་ཁུང་དང་སོ་སྙིང་འབྲོང་གསུམ་ཐིག་གཅིག་གི་སྟེང་དུ་མེད་པར་ཅུང་ཟད་ཡོ་འཁྱོག་བྱུང་ན་ཐེབས་ཀྱི་མ་རེད་’’ཅེས་རེ་རེ་བཞིན་བསླབས། དབང་ཆེན་དང་དགྲ་འདུལ་གཉིས་ནི་མེ་མདའ་རྒྱག་གྱུར་ཤིན་ཏུ་བྱང་པ་ཞིག་ཡིན་ཡང་རང་གི་ཁྱོ་བོས་ད་རེས་འབྲོང་ལ་མ་ཐེབས་ན་ཁོའི་སེམས་ནང་བཟོད་དཀའ་བའི་ངོ་ཚ་སྐྱེད་ཏེ་ཁ་སྐྱེངས་པོ་ཡོང་གི་རེད་བསམ་ནས་འོ་མ་སྐྱིད་ཀྱིས་སློག་པའི་གོང་བའི་ཕྱི་ནང་སློག་སྟེ་ཤིག་འཐུ་བཞིན་དུ་‘‘མ་ཐེབས་ན་ངོ་མ་རྫས་མདེལ་འཕྲོ་བརླག་རེད། དེ་བས་ཁྱོད་རང་ཕ་བུ་གཉིས་ཀྱིས་རྒྱོབ་’’ཅེས་བཤད་ཞོར་དུ་‘‘ཨ་ཚ་ཚ་’’ཞེས་ཡང་མགོར་བྲེད་ཙམ་བྱས་ནས་སྐྲ་གསེབ་ལས་ཤིག་གཅིག་བཟུང་ནས་བསད། ་ དགྲ་འདུལ་གྱིས་གང་ཡང་མ་བཤད་པར་འོ་མ་སྐྱིད་ཀྱི་གོང་བའི་ཕྱི་ལས་ཕྱིར་དོན་པའི་ནུ་མ་ལ་བལྟས་ཏེ་ཁོང་དགོད་ཤོར། འོ་མ་སྐྱིད་ཀྱིས་ཚུལ་དེ་མཐོང་བས་ཁོང་དགོད་ཅིག་ཤོར་ཏེ་དགྲ་འདུལ་ལ་མིག་ལོག་ཅིག་བལྟས། དེའི་སྐབས་ཉི་ཤར་གྱིས་ཀྱང་‘‘ཨ་ཚ་ཚ། ཤིག་དེའི་གཟན་པ་ལ་’’ཞེས་ལག་པ་བརྐྱང་སྟེ་མཇིང་པ་ལས་ཤིག་རྒན་རྒྱགས་པ་གཅིག་བཟུང་ནས་མེ་མདའི་མཆུ་རུ་བླུགས་ཏེ་‘‘ད་འོ་ན་ངས་ཤིག་རྒན་དེ་ཡང་འབྲོང་དང་མཉམ་དུ་གསོད་དགོས་’’ཟེར་བས་ཚང་མ་གད་མོ་ཤོར།
དབང་ཆེན་གྱིས་‘‘ཁྱོད་ཀྱིས་འབྲོང་གི་དཔུང་པའི་ཐད་དུ་གཟེས་ནས་རྒྱོབ་དང་ཕལ་ཆེར་ཐེབས་ཀྱི་རེད་’’ཅེས་བཤད་ཀྱིན་ཁོ་གཉིས་སྦྲ་སྒོ་ལས་དོན་ཏེ་སོང་། འོ་མ་སྐྱིད་ཀྱིས་དགྲ་འདུལ་ལ་‘‘ཁྱོད་ཀྱིས་ད་རེས་ངའི་ནུ་མར་བལྟས་ནས་གད་མོ་ཤོར་རྒྱུ་ཅི་གདའ་མི’ཟེར ་‘‘ཁྱོད་རང་གི་ནུ་མ་བསྟན་པས་ང་གད་མོ་ཤོར་བྱུང་། ’’‘‘ནུ་མ་བསྟན་མི་ནུས་པ་ཅི་ཡོད་’’ཅེས་ཤོད་ཀྱིན་ཕུ་དུང་གྱོན། 126‘‘བསྟན་མི་ནུས་པ་མེད་ན་ཚང་མ་སྟོན་དང་། ’’‘‘ཉི་ཧི་ཧི་’’ཏྭེཏྭེཧ་ཧ་ཛི’་’’‘‘ཉི་ཤར་གྱིས་ད་རེས་མ་གཏོགས་འབྲོང་ཉེ་པོ་དེ་འདྲ་མཐོང་མྱོརྔ་མེད། དེ་སྔ་མི་གཞན་གྱིས་བཤད་པ་ལྟར་ན་འབྲོང་གི་རྭ་ཅོ་གཉིས་ཀྱི་བར་དུ་མི་གཉིས་དཀྱིལ་ཀྲུང་དུ་སྡོད་ཐུབ་པའི་ཞེང་ཚད་ཡོད་པ་དང་། འབྲོང་ཆེ་བ་འགའ་རེའི་གཟུགས་པོ་སྦྲ་ཡི་ཆེ་ཆུང་དང་ཁྱད་པར་མེད་པ་གོ་མྱོང་ཡང་ད་ལྟ་རང་གི་མདུན་དུ་ལྷགས་པའི་འབྲོང་དེ་དག་ནི་ཡུལ་ནོར་ལས་ཞེ་དྲག་ཆེ་བ་ཙམ་ལས་སྦྲའི་ཆེ་ཆུང་དང་མཚུངས་པ་མེད་པས་སེམས་ནང་ཞེད་སྣང་དེ་ཙམ་མ་བྱུང་། འོན་ཀྱང་འབྲོང་ལ་མ་ཐེབས་ན་རྫས་མདེལ་འཕྲོ་བརླག་རེད་སྙམ་ནས་‘‘ཤག་པོ་ཁྱོད་ཀྱིས་རྒྱོབ་དང་། ངས་རྫས་མདེལ་འཕྲོ་བརླག་མ་གཏོགས་གསོད་ཐུབ་ཨེ་ཡོང་རི’ཟེར། དབང་ཆེན་གྱིས་‘‘བྱ་བ་ཚང་མ་ལག་ལེན་གྱི་ནང་དུ་ཤེས་པ་མ་གཏོགས་ཆུང་མ་ཁོག་ལས་དོན་དུས་ནས་བྱ་བ་ཚང་མ་ཤེས་མཁན་ཅི་ཡོད།
འབྲོང་དེར་མ་ཐེབས་ཀྱང་སྐྱོན་ཅི་ཡོད་’’ཅེས་བཤད་ཀྱིན་མེ་ལྕགས་བརྡབ་སྟེ་སྦི་སྡིར་མེ་སྒྲོན་ནས་‘‘ད་ག་ལེར་འཇབ་སྟེ་ཡ་གིའི་འབྲི་སྐམ་དེ་སོད་’’ཅེས་མཛུབ་སྟོན་བྱས། ཉི་ཤར་གྱིས་ཆུ་ཤུར་དེ་ལས་འཇབ་ཀྱིན་སོང་ནས་མེ་མདའི་རུ་གད་པའི་སྟེང་དུ་བཙུགས་ཏེ་ད་རེས་དབང་ཆེན་གྱིས་མཛུབ་སྟོན་བྱས་པའི་འབྲོང་དེ་བཙལ། འབྲོང་འབྲི་སྐམ་དེས་རྐྱེན་ངན་ཞིག་འཕྲད་རྒྱུར་སྔོན་དཔག་ཐུབ་པ་ལྟར་མགོ་བོ་སྒུར་ཞིང་ས་ལ་སྣོམ་གྱིན་འདུག་པ་ནི་རྫས་དྲི་ཚོར་བ་ཡིན་ངེས་རེད། ཉི་ཤར་གྱིས་བློ་རྩ་བརྟན་པོའི་སྒོ་ནས་འབྲོང་དེའི་དཔུང་པ་གཡས་པར་གཟེས་ཏེ་དབུགས་རིང་ཞིག་བཏང་རྗེས་ད་རེས་དབང་ཆེན་གྱིས་བསླབས་པ་ལྟར་དབུགས་སྒོམ་ནས་ལག་གཡས་པའི་ལྡག་མཛུབ་ཀྱིས་སྐམ་པ་གནན་ཏེ་མེ་མདའི་སྐད་གྲགས་པ་དང་འབྲོང་འབྲི་སྐམ་དེ་རང་སར་ཉལ་བ་ལྟར་ས་རུ་འགྱེལ། 127བྱིངས་རྣམས་རྔ་མ་དགུང་ལ་འཕྱར་ནས་ཤར་གྱི་ཐང་ནས་རླུང་འཚུབ་ཆེན་པོ་ཞིག་དང་འདྲ་བར་མདའ་རུ་བྲོས། ཉི་ཤར་གྱིས་རང་གིས་མེ་མདའ་བརྒྱབ་ནས་རི་དྭགས་བསད་པ་ཐེངས་དང་པོ་ཡིན་པས་སེམས་ནང་དགའ་བ་འབུམ་གྱིས་མྱོས་ཏེ་ཁོས་ཐོག་མར་ཇི་ལྟར་བྱས་ནས་འཇབ་ལུགས། དེ་ནས་ཇི་ལྟར་བྱས་ཏེ་གཟེས་ཚུལ་དང་མེ་མདའི་སྐམ་པ་ག་འདྲ་བྱས་ནས་གནན་ཚུལ་ཡང་ཡང་ཤོད་ཀྱིན་མེ་མདའ་ད་དུང་འབྲོང་དེར་གཟེས་ཏེ་ད་དུང་གཅིག་རྒྱག་རྒྱུ་བྱུང་ན་ཅི་འདྲ་མ་རེད་སྙམས། དབང་ཆེན་གྱིས་ཉི་ཤར་ད་དུང་མེ་མདའ་རྒྱག་འདོད་ཡོད་པ་ཤེས་ཏེ་ཁོའི་འདོད་བློ་བསྐོང་པའི་ཆེད་དུ་མེ་མདར་རྫས་མདེལ་བླུགས་ཏེ་‘‘ཁྱོད་ཀྱིས་ད་དུང་གཅིག་རྒྱོབ་དང་། འབྲོང་དེ་ད་དུང་ཤི་མི་འདུག་པས་ད་རེས་དེའི་མགོ་ལ་གཟེས་ཏེ་རྒྱོབ་’’ཅེས་བཤད། ་ ཁོ་མེ་མདའ་རྒྱག་འདོད་ཀྱི་སྤྲོ་བ་རབ་ཏུ་འཕེལ་ནས་རྫས་མདེལ་འཕྲོ་བརླག་ཡིན་པའང་བརྗེད་དེ་འབྲོང་དེའི་མགོ་ལ་གཟེས་ཏེ་བརྒྱབ་ཀྱང་བསམ་ཡུལ་ལས་འདས་པ་ཞིག་ལ་སྐམ་པ་གནན་སྐབས་ལག་པ་གཡོན་མ་ཅུང་འདར་བས་མདེའུ་དེ་འབྲོང་དང་བར་ཐག་ཅུང་རིང་བའི་གད་པ་གཅིག་གི་སྟེང་དུ་བབས་ནས་འབྲོང་དེའི་མིག་རིལ་གཉིས་ལ་ལྟོགས་སླ་བྱེད་མཁན་ཕོ་རོག་ནག་ཆུང་གཉིས་ཡོད་པའི་གཅིག་ལ་ཐེབས་ཏེ་བསད།
གཅིག་ཤོས་དེ་འཇིགས་སྐྲག་གི་དབང་གིས་གད་པའི་སྟེང་ནས་འོག་ཏུ་ལྷུང་རྗེས་ཨ་སློག་ཅིག་བརྒྱབ་སྟེ་འཕུར་ནས་བྲོས་སོང་། དབང་ཆེན་གྱིས་གད་མོ་བགོད་བཞིན་དུ་‘‘ཤག་པོ་ཁྱོད་ལ་ཤིག་རྒན་དེའི་རོགས་པ་མེད་ན་གཟེས་པའི་འབེན་ལ་ཐེབས་ཀྱི་མེད་པ་འདྲ། འབྲོང་ཆེན་པོ་དེ་ལ་གཟེས་ཀྱང་ཕོ་རོག་ཆུང་ཆུང་ལ་ཐེབས་སོང་’’ཟེར། ཉི་ཤར་གྱིས་ད་གིན་ནང་དུ་ཡོད་སྐབས་མཇིང་པའི་སྟེང་ནས་ཤིག་རྒན་གཅིག་བཟུང་སྟེ་མེ་མདའི་མཆུར་བླུགས་པ་གཞི་ནས་དྲན་ཏེ་‘‘ངས་དེ་རིང་སྲོག་128ཆགས་ཆེ་འབྲིང་ཆུང་གསུམ་གྱི་སྲོག་བཅད་པ་རེད། འོན་ཀྱང་མེ་མདའ་ཁོབ་གཉིས་ལས་བརྒྱབ་མེད་དོ་’’ཞེས་ཀུ་རེ་རྩེད། རེ་ཞིག་ནས་འབྲོང་དེ་རྐང་ལག་འཕག་ཙམ་འཕག་ཙམ་བྱས་རྗེས་མགོ་བོ་ཐུར་དུ་ལྷུང་ནས་ཤི་སོང་། ཁོ་གཉིས་འབྲོང་རོའི་གམ་དུ་སླེབས་རྗེས་དབང་ཆེན་གྱིས་འབྲོང་འབྲི་སྐམ་དེའི་སྒལ་ཞེང་ཆེ་ཚུལ་ལ་བལྟས་པ་ཙམ་གྱིས་འབྲི་སྐམ་ཡིན་པ་ཤེས་ཚུལ་དང་ཇི་ལྟར་ཚོན་པོ་ཡོད་ཚུལ་བཤད། ཁོ་གཉིས་ཀྱིས་ལམ་སེང་འབྲོང་གི་རྔ་མ་བཅད་ཏེ་རྭ་རྩེར་བསྐོན། དེ་ནས་གྲོད་པ་གཤག་སྟེ་ནང་ཁྲོལ་ཕྱིར་འདོན་སྐབས་འབྲོང་དེ་འབྲི་སྐམ་ཞིག་ག་ལ་ཡིན། དེའི་གྲོད་པའི་ནང་དུ་བེའུ་གཅིག་ཀྱང་འདུག་པས་དབང་ཆེན་གྱིས་‘‘མདེའུ་གཉིས་ཀྱིས་སྲོག་ཆགས་བཞི་བསད་ཐུབ་མཁན་ཁྱོད་ལས་ཨ་ཡོད་’’ཅེས་ཀུ་རེ་བཤད།
ཉི་ཤར་གྱིས་‘‘རྨ་མ་ཎི་པདྨེ་ཧཱུཾ་’’ཞེས་མ་ཎི་འདོན་བཞིན་བེའུ་རོ་དེ་རྔོན་ཁྱི་དེ་དག་གི་མདུན་དུ་གཡུག་ནས་‘‘ཁྱོད་ཀྱིས་དེ་རིང་འབྲི་སྐམ་དང་སྦྲུམ་ནོར་ནོར་འདུག་པས་མ་གཏོགས་ངས་དེ་རིང་སྲོག་ཆགས་གསུམ་ལས་གསོད་རྩིས་མེད་’’ཅེས་བགད་མོ་དགོད། དབང་ཆེན་གྱིས་འབྲོང་ཀོ་བཤུ་བཞིན་‘‘འབྲི་སྐམ་མིན་ཡང་ཁྱོད་གཉིས་ལ་ཀོ་གདན་ཡག་པོ་ཞིག་བྱུང་བ་རེད་’’ཟེར། ད་ནི་སྔ་དགོང་ལུག་ལྷས་ཀྱི་ནང་དུ་ལུ་གུའི་འབའ་སྐད་ལྡིར་ཞིང་རྩེད་འཁྲབ་བྱེད་པས་ལུང་པ་ཆུང་ཆུང་དེར་དཔྱིད་ཀྱི་དཔལ་ཡོན་རྒྱས། ལུང་པའི་མདའ་ཡི་འཁྱགས་རི་ཆེན་པོ་དེ་ཉིན་རེ་ལས་ཉིན་རེ་ཆུང་དུ་ཕྱིན་ནས་མཐར་ལུང་མདོ་དེར་བརླན་གཤེར་ཤིན་ཏུ་ཆེ་བའི་ན་ཐང་གི་སྟེང་དུ་ན་ནིང་འཁྱག་པའི་འོག་ཏུ་གནན་པའི་རྩྭ་སྔོན་དང་གསར་དུ་སྐྱེས་པའི་རྩྭ་སྔོན་འདྲེས་ཏེ་དར་ཡུག་ལྗང་ཁུ་གཅིག་གི་ལྷན་པ་བརྒྱབ་པ་དང་མཚུངས། 129སྔ་དྲོ་དང་དགོང་མོ་འོ་མ་སྐྱིད་ཀྱིས་འབྲོང་རྭའི་ཨ་རུ་ཁྱེར་ནས་མ་མོའི་འོ་མ་འཇོ་གི་ཡོད་པས་ཉི་མ་གཉིས་རེའི་ནང་ཞོ་ཐེངས་རེ་དཀྲོག་ནས་བླངས་པའི་མར་ཕུད་ལས་མར་རིལ་ཕུག་རོན་གྱི་སྒོ་ངའི་ཆེ་ཆུང་དང་མཉམ་པ་གསུམ་བཟོས་ཏེ་སྐྱེས་པ་གསུམ་པོར་སྦྱིན་པ་དང་དེ་ནས་མར་རྡོག་གཅིག་སྦྲའི་ཕུབ་དཀར་གྱི་སྟེང་དུ་སྦྱར་བ་དང་རྡོག་ཙམ་ཞིག་ཐབ་ནང་དུ་བླུགས་ཏེ་སྦྲ་ལྷ་དང་ཐབ་ལྷ་གསོ་གི་ཡོད། མར་རིལ་བྱུང་རིམ་བཞིན་དབང་ཆེན་གྱིས་དེ་ནས་རྡོག་ཙམ་རེ་བླངས་ཏེ་ལྕི་ལེབ་ཀྱི་མེ་གོང་སྟེང་དུ་བཞག་ནས་སྦྲའི་ནུབ་ཀྱི་ཕ་བོང་གཅིག་གི་སྟེང་དུ་བཞག་སྟེ་དེའི་སྟེང་དུ་རྩམ་སྐྱ་ཕྲན་ཙམ་གཏོར་ནས་དཀར་སུར་གཏོང་གི་ཡོད། དཀར་སུར་གཏོང་བ་དང་སྦྲགས་ཁོས་‘‘སྭོ་སྭོ་སྒོ། རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། དགེ་བསྙེན་ལྷུན་གྱི་རྩེ་མོ་སྭེ་སྭོ་’’ཞེས་ཡུལ་གྱི་རྒྱབ་རིའང་གསོ་གི་ཡོད།
ཧོར་ཟླ་གསུམ་པ་ཤར་ཏེ་ལུང་པའི་ཕུ་མདའ་ཡོངས་ལྗང་མདོག་གིས་ལྷག་པར་མཛེས། བྱ་བྱིའུ་ཡིས་གསུང་སྙན་སྒྲོག་བཞིན་འཕུར་ལྡིང་ལ་རྩེན། མེ་ཏོག་ཆུང་ཆུང་སྣ་ཚོགས་ཀྱིས་ཆུ་ཕྲན་གྱི་གཡས་གཡོན་ནེའུ་གསིང་ཡོངས་མཛེས་པར་རྒྱན་ཞིང་དྲི་བསུང་ཕྱོགས་བཅུར་འཐུལ་གྱིན་འདུགནམ་ཟླ་ཉིན་རེ་ལས་ཉིན་རེ་དྲོ་རུ་འགྲོ་བ་དང་གསར་སྐྱེས་རྩྭ་སྔོན་དང་ཚོས་མདོག་འདྲ་མིན་སྣ་ཚོགས་ཀྱི་མེ་ཏོག་བཞད་དེ་དཔྱིད་ཀྱི་དཔལ་ཡོན་རྒྱས་པའི་དུས། འབྲི་མོའི་ངུར་ལྡིར་དང་མ་མོའི་འབའ་སྐད་ཀྱིས་མི་ཚང་མ་ཕ་ཡུལ་དྲན་པའི་འདུན་པ་འགོག་ཐབས་མེད་པར་གྱུར་ཏེ་དེ་ཉིན་དབང་ཆེན་དང་ཉི་ཤར་གཉིས་ལུང་པའི་མདའ་ལས་དོན་ཏེ་སོང་། ལུང་པའི་ཕྱི་ནང་གཉིས་བར་ཧ་ལམ་དབྱར་དགུན་གྱི་ཁྱད་པར་འདུག་པ་སྟེ་དེ་ཕྱོགས་སུ་སྒུར་སྒུར་བྱས་ནས་བཙལ་མཐར་གསར་སྐྱེས་རྩྭ་སྔོན་ཐར་ཐོར་130ལས་མེ་ཏོག་གི་མིང་ཙམ་ཡང་མི་འདུག ཐག་རིང་གི་རི་རབ་སྨིག་སྒྱུའི་ཁྲོད་དུ་རབ་རིབ་ལས་མི་མངོན་པ་དང་རི་རབ་ཀྱི་ཅོད་པན་དུ་བཅིངས་པའི་གངས་དཀར་གྱི་རྩེ་མོ་རབ་དཀར་ཆུ་འཛིན་གྱི་ཕུང་པོ་དང་འདྲེས་ཏེ་ཡིད་མུག་གི་ཚོར་སྣང་དབང་མེད་དུ་སྐྱེད། ཉི་ཤར་གྱིས་སྒུར་སྒུར་བྱས་ནས་གསར་སྐྱེས་རྩྭ་སྔོན་རྐང་གཅིག་བཅད་དེ་སྣ་ལ་སྣོམས་བཞིན་དུ་‘‘ཤག་པོ་དབང་ཆེན། ང་ཚོའི་ཇ་གར་རོང་དེ་ངོ་མ་ཡ་མཚན་ཅན་གྱི་ས་ཆ་ཁྱད་དུ་འཕགས་པ་ཞིག་རང་རེད། འོན་ཀྱང་ང་ཚོ་ལུང་པ་དེའི་ཕྱི་ནང་ཁོ་ན་ཕར་འགྲོ་ཚུར་འགྲོ་བྱས་ཏེ་བསྡད་པས་ཕན་ཐོགས་ཅི་ཡོད། དེ་བས་ང་ཚོ་ལྷོ་རུ་སོང་ན་ཡག་གི་མ་རེད་དམ་རི’ཟེར།
དབང་ཆེན་གྱིས་‘‘རེད། ངས་ཀྱང་དེ་འདྲ་བསམ་གྱི་འདུག ང་ཚོ་ལུང་པ་དེ་ཁོ་ནའི་ནང་དུ་བསྡད་ན་དགྲ་ཤ་ལེན་ག་ལ་ཐུབ་’’ཅེས་བཤད་ཞོར་དུ་ཁ་ཕྱིར་བསྐོར་ནས་ལྷོ་ཕྱོགས་སུ་རྒྱང་མིག་གཅོད་ཀྱིན་དགེ་བསྙེན་ལྷུན་གྱི་རྩེ་མོའི་རི་རྩེ་ཙམ་ཞིག་མཐོང་མི་ཡོང་ངམ་སྙམ་ཡང་ཆུ་འཛིན་གྱི་ཕུང་པོའི་ཕང་བ་རུ་ཟུག་པའི་རི་ཚོགས་རྩེ་མོ་གྲངས་ལས་འདས་པ་མཐོ་དམན་མི་མཚུངས་པ་སོར་མོའི་ཡལ་འདབ་ཀྱི་བང་རིམ་བཞིན་ཡུག་གཅིག་ཏུ་འབྲེལ་བ་ལས་གང་ཡང་མ་མཐོང་ཡང་ཇ་གར་རོང་ཞེས་པའི་ས་ཆ་འདི་ནི་ཡུན་རིང་སྡོད་པའི་གནས་ཤིག་མ་རེད་སྙམ་ནས་ཁོ་རང་ལོ་ན་ཕྲ་བའི་སྐབས་རང་གི་ཡབ་མེས་དང་ཡུལ་མི་ཚོ་དང་མཉམ་དུ་འགྲོགས་ཏེ་རྒྱབ་རི་དགེ་བསྙེན་ལྷུན་གྱི་རྩེ་མོར་རི་གསོ་བར་སོང་བའི་འདས་དོན་དུམ་བུ་ཞིག་དྲན་ཤེས་ཀྱི་མེ་ལོང་ངོས་སུ་དབང་མེད་དུ་འཆར་བ་སྟེ། ་ དེ་ཡང་ཁོ་རང་ལོ་བཅུ་གསུམ་ལ་སོན་སྐབས་བྲོ་འཚལ་ནད་ཀྱིས་མནར་ནས་ཉལ་སར་ལུས། ཁོ་རང་གི་ཡབ་དམ་པ་དང་མེས་པོ་ཚོ་སེམས་འཚབ་ཆེན་པོ་བྱུང་ཡང་ཐག་རིང་ལུང་ཁུག་དེར་ལྷ་རྗེ་སྨན་པའི་མིང་ཙམ་ཡང་མེད་པས་ཉིན་མཚན་རྟག་ཏུ་ཟ་འཐུང་བཅུད་ཆེ་བ་དང་འཇུ་སླ་བ་གང་ལེགས་སྦྱིན་ཏེ་གསོལ་བ་སྨོན་ལམ་ཁོ་ན་འདེབས་པ་ལས་གཞན་གྱི་ཐབས་ཤེས་གང་ཡང་མ་རྙེད། 131འོན་ཀྱང་དབང་ཆེན་གྱི་ནད་གཞི་དྲག་སྐྱེད་ཡོང་རྒྱུ་ལྟ་ཅི་ཉིན་རེ་ལས་ཉིན་རེ་ཇེ་སྡུག་ཏུ་སོང་ནས་སྐབས་རེ་མཇིང་པའི་འཕར་རྩ་འཁྱུག་འཁྱུག་ཏུ་འཕར་བ་ཡིས་ད་དུང་དབུགས་ཀྱི་རྒྱུ་བ་ཆད་མེད་པར་ཤེས་ཐུབ་པ་ལས་ལུས་ཀྱི་མདངས་ཉམ་ཞིང་ཡིད་ཀྱི་ཚོར་བ་མེད་པར་གྱུར་ནས་ལྔ་པའི་ལམ་དུ་སོང་ཟིན་པ་དང་དབྱེ་བ་ཆེར་མ་མཆིས། ཡབ་མེས་ཚོ་ཉིན་མཚན་ལྟོས་མེད་ཀྱིས་རང་རང་གི་ཤེས་པའི་མ་ཎི་ཡིག་དྲུག་ཁོ་ན་ཁ་འདོན་གྱིས་གདོང་མཆི་མས་བརླན་ཞིང་བློ་རྫ་རི་སྨུག་པོ་སྡུག་བསྔལ་གྱི་ན་བུན་འཁྲིགས་ནས་སློག་པའི་ནང་དུ་ཉལ་ཏེ་ངོ་གདོང་སྐྱ་ཐལ་དུ་གྱུར་བའི་དབང་ཆེན་ལ་བལྟས་ནས་སྡོད་རྒྱུ་ལས་བྱ་ཐབས་གཞན་མ་རྙེད། དབང་ཆེན་ནི་ཡབ་མེས་ཚོའི་ལྕེ་ཐོག་གི་བདུད་རྩི་དང་མགོ་ཐོག་གི་ཅོད་པན་དུ་བརྩི་གི་ཡོད་པས་གལ་སྲིད་བར་ཆད་དེ་ལས་ཕྱིར་ལྡོག་མ་ཐུབ་པར་རྐྱེན་ལམ་དུ་སོང་ན་ཁོའི་ཕ་མར་ཕྲུ་གུ་དེ་གཅིག་པུ་ལས་མེད་སྟབས་སྡུག་བསྔལ་བཟོད་བསྲན་མི་ཐུབ་པར་སྨྱོ་རྒྱུ་ལས་མེད་པས་གྲོང་རོགས་ཚོས་ཀྱང་གདུང་སེམས་མཉམ་སྐྱེད་ཀྱིས་ཁ་ནས་མ་ཎི་ཡིག་དྲུག་བར་མེད་དུ་འདོན་གྱིན་མཚན་མོ་རེ་རེ་བཞིན་དཀོན་མཆོག་གསུམ་ལ་གསོལ་བ་སྙིང་ནས་འདེབས་པ་དང་ཞོགས་པ་རེ་རེ་བཞིན་ཤི་ཚར་མེད་དམ་སྙམ་པའི་བློ་དོགས་དང་སྡུག་བསྔལ་མཉམ་འདྲེས་ཀྱིས་ཁོ་ཚང་དུ་སོང་ནས་བལྟ་བར་བྱེད་ཀྱི་ཡོད། སྐབས་དེ་དུས་གཡང་ཕྱུག་ལ་མི་ཚང་བདུན་ལས་མེད་པ་དེ་དག་ལུང་པ་གཉིས་ཀྱི་ནང་དུ་ཐར་ཐོར་གནས། ཁྱིམ་དུད་བདུན་པོའི་ནང་ནས་ཕལ་ཆེ་བ་ཡུལ་ཕྱོགས་གཞན་ནས་རང་བྱུང་གི་གནོད་འཚེ་དང་ཡུལ་སྡེའི་ནང་དམེ་སོགས་རྒྱུ་རྐྱེན་སྣ་ཚོགས་ཀྱི་དབང་གིས་ཡུལ་བྱོལ་སླེབས་པ་ཡིན་ལ་ས་ཆ་དེར་གནས་སྡོད་བྱས་ནས་ལོ་རིང་ཤོས་ལ་ལྔ་བཅུ་དྲུག་ཅུ་དང་ཐུང་ཤོས་ལ་ལོ་ཉི་ཤུ་ཙམ་ལས་སོང་མེད་པས་ཡུལ་གྱི་རྒྱབ་རི་ཟེར་བ་མེད་ལ་སྲུང་བ་ཟེར་བ་དེ་བས་མེད།
གྲོང་ཚོའི་ནང་གི་སྐྱེ་བོ་ཚང་མས་སྤྱི་བོའི་གཙུག་རྒྱན་དུ་གྱུར་བའི་བགྲེས་སོང་ལུ་གུ་གྲུབ་ཆེན་ཞེས་བྱ་བ་གཅིག་ཡོད་པ་དེས་རལ་པ་ཁྱི་ནག་གི་རོ་ལྟར་ཆེ་བ་132དག་ཐོར་ཅོག་ཏུ་བཅིངས་ཏེ་སྔགས་པའི་ཚུལ་འཛིན་ཡང་གསང་སྔགས་ཀྱི་གཞུང་ལུགས་ལ་སྦྱང་པ་ཉིན་གཅིག་ཀྱང་བྱེད་མྱོང་མེད་པས་ཁ་ནས་མ་ཎི་ཡིག་དྲུག་ལས་གཞན་གྱི་གཟུངས་སྔགས་ཚིག་གཅིག་ཀྱང་མི་ཤེས་ལ་དེ་བས་ཆོ་ག་སྒྲུབ་སྟངས་མི་ཤེས་ཀྱང་ཆ་བྱད་སྔགས་པའི་ཚུལ་འཛིན་པས་ཐབས་དྲག་ཤོས་ནི་ཁོང་གདན་འདྲེན་ཞུ་རྒྱུ་རེད་སྙམ་ནས་ལུ་གུ་གྲུབ་ཆེན་ཁྱིམ་དུ་གདན་དྲངས་ཏེ་སྐྱབས་བཅོལ། བགྲེས་སོང་ལུ་གུ་གྲུབ་ཆེན་གྱིས་ལྷག་བསམ་རྣམ་པར་དག་པའི་སྒོ་ནས་མ་ཎི་ཡིག་དྲུག་ཁ་ནས་བར་མེད་དུ་འདོན་བཞིན་‘‘བུ་དབང་ཆེན་ལ་སྟབས་མི་ལེགས་པའི་བར་ཆད་མི་ཡོང་བ་ཤོག་རི’ཅེས་དཀོན་མཆོག་གསུམ་ལ་གསོལ་བ་འདེབས་ཀྱིན་ཉིན་གྱིས་མཚན་མཐུད་མཚན་གྱིས་ཉིན་མཐུད་དེ་ཉིན་མང་པོ་གཉིད་མེད་པར་ཐབས་ཤེས་ཅི་དྲག་བྱས་ཀྱང་བུ་དབང་ཆེན་གྱི་ནད་གཞི་ལ་ཕན་འབྲས་རྟ་རྔ་ཏིལ་འབྲུ་ཙམ་ཡང་མ་བྱུང་། བུ་དབང་ཆེན་གྱི་མིག་གཉིས་ཀྱང་ཟིམ་ཟིམ་དུ་གྱུར་ཏེ་རྡོ་བརྒྱབ་པའི་བྱིའུ་རྨས་མ་ལྟར་དབུགས་ལྷོམ་སྟེམ་དུ་གཏོང་གིན་སང་ཤི་གནངས་ཤི་ལས་གསོན་ཐུབ་པའི་རེ་བ་བྲལ་ཏེ་ནང་མི་དང་ཁྱིམ་མཚེས་ཀྱི་མི་ཡོངས་ངོ་གདོང་མཆི་མས་བརླན་པར་གྱུར་ནས་སྡོད་པའི་ཉིན་ཞིག་གི་སྔ་དྲོ་ཤར་རིའི་ཕག་ལས་གསལ་ཆེན་ཉི་མ་འཆར་བ་དང་ཆབས་ཅིག་ཤར་ཕྱོགས་ནས་ཁུར་རྩ་ཁུར་བའི་མི་གཅིག་གོམ་པའི་འདེགས་འཇོག་ལྗིད་པོ་ཞིག་སྤོ་བཞིན་སྡེ་བའི་ཕྱོགས་སུ་ཡོང་གི་འདུག་པས་དེ་ནི་ཡུལ་འཁྱམས་སྤྲང་པོ་ཞིག་ཡིན་ངེས་སྙམ་ནས་དོ་སྣང་བྱེད་མཁན་མ་བྱུང་། འོན་ཀྱང་བགྲེས་སོང་ལུ་གུ་གྲུབ་ཆེན་གྱིས་ཡུལ་འཁྱམས་ཀྱི་སྤྲང་པོ་ཟེར་བ་དེ་གང་སར་འཁྱམས་མྱོང་བས་མཐོང་རྒྱ་དང་ཐོས་རྒྱ་ཆེ་བས་དེ་ལ་ཐབས་ཤེས་འདྲ་མེད་དམ་སྙམ་ནས་དེའི་ཕྱོགས་སུ་སོང་། གམ་དུ་སླེབས་དུས་མི་དེ་ནི་མགོའི་རལ་པ་ཐོར་ཅོག་ཏུ་བཅིངས་པ། ལག་ཏུ་ཁ་ཊམ་ཐོགས་པའི་རྣལ་འབྱོར་པ་འཁྲུལ་མེད་ཅིག་འདུག་པས་དེ་མར་གུས་ཕྱག་ལན་གསུམ་འཚལ་ཏེ་སྡེ་བའི་ནང་དུ་གདན་དྲངས་ནས་ཇ་ཕོར་གང་མ་བླུགས་གོང་འབྲུག་གྲགས་ཚང་དུ་ཁྲིད་ནས་133ཤི་གསོན་བྱེ་མའི་ལ་ཁར་ཉམ་ཐག་པར་གནས་པའི་དབང་ཆེན་ལ་སྨན་དཔྱད་རིམ་འགྲོའམ་ཐུགས་སྨོན་སྐྱབས་འཇུག་ཞུས། འབྲུག་གྲགས་བཟའ་ཚང་གཉིས་ཀྱིས་ཁ་བཏགས་གཅིག་གི་སྣེར་དངུལ་སྲང་ཁ་ཤས་ཤིག་བཏུམས་ཏེ་རྣལ་འབྱོར་པ་དེར་ཕུལ་ནས་‘‘རྣལ་འབྱོར་པ་རིན་པོ་ཆེ། ངེད་གཉིས་ལ་བུ་འདི་ལས་མེད་པ་འདི་ཚེ་སྔོན་སྡིག་བསག་གང་གིས་མ་ཉེས་མི་ཤེས་པར་ནད་འདིས་བཟུང་ནས་ད་ནི་ཟླ་ཕྱེད་འགོར་སོང་ ’’ཞེས་སེམས་ནང་གི་སྐད་ཆ་ཆ་ཚང་བརྗོད་མ་ཐུབ་པར་མགྲིན་པ་བརྣངས། རྣལ་འབྱོར་པ་དེའི་སྐྱ་ཕྱེད་སྔོ་ཕྱེད་དུ་གྱུར་པའི་རལ་པའི་ཐོར་ཅོག་དང་ཁ་དོག་དམར་སེར་དང་དམར་སྨུག་གི་གྱོན་པ་སྣུམ་དྲེག་ཅན་དེ་དག་གང་སར་རྩབ་ཧྲལ་དུ་སོང་བ་དང་། མིག་བྱུ་རུ་ལས་དམར་བ་སོགས་གང་ཐད་ནས་བལྟས་ཀྱང་བགྲེས་སོང་མྱོང་པ་ཅན་ཞིག་ཡིན་པར་གདོན་མི་ཟ།
ཁོས་ཁ་ཊམ་དེ་གཞོགས་ཞིག་ཏུ་བཞག་སྟེ་སློག་པའི་ནང་དུ་ཉལ་ནས་ཡོད་པའི་དབང་ཆེན་ལ་བལྟ་ཙམ་བྱས་རྗེས་མིག་དམ་པོར་བཙུམས་ནས་སྒྲ་མི་གསལ་བའི་ཆོས་ཤིག་འདོན་གིན་དུ་ལངས་ནས་བསྡད། ཅུང་ཟད་སོང་རྗེས་མིག་གདང་ནས་ལག་གི་ཕྲེང་བ་དེ་དབང་ཆེན་གྱི་མགོ་སྟེང་དུ་བཞག་ནས་ཡང་མིག་དམ་པོར་བཙུམས་ཤིང་ཡས་མཆུ་དང་མས་མཆུ་བར་མེད་དུ་བརྡེབས་པ་ལས་ཚིག་འབྲུ་གཅིག་ཀྱང་མི་གསལ་བའི་ཆོས་ཤིག་འདོན་གྱིན་ཡུན་རིང་འཇིམ་སྐུ་ཇི་བཞིན་ལངས་ནས་བསྡད། དེ་ནས་ཁོ་རང་གི་མགུལ་ལ་བཏགས་པའི་གའུ་དེ་ཁ་ཕྱེས་ཏེ་ནས་འབྲུ་བདུན་བླངས་ཏེ་དབང་ཆེན་གྱི་ཁ་རུ་བླུགས་རྗེས་གའུ་དེ་དབང་ཆེན་གྱི་སྤྱི་གཙུག་ཏུ་འཇོག་ཙམ་བྱས། དེ་ནས་ཡང་གཟན་གྱི་གོང་བ་ལས་སེན་མོའི་སྒོར་རྒྱ་ཙམ་ཞིག་དབྲལ་ཏེ་མེ་མདག་གི་སྟེང་དུ་བཞག་པའི་དུ་བ་དབང་ཆེན་ལ་བདུགས་ཏེ་‘‘ད་དྲག་ཡོང་། ད་དྲག་ཡོང་’’ཟེར་ནས་སྒོར་དོན། ངོ་མ་ཡ་མཚན་པ་ཞིག་ལ་དབང་ཆེན་གྱི་མིག་ཅུང་ཟད་གྲུང་དུ་ཕྱིན་ནས་ཕར་བལྟ་ཚུར་བལྟ་བྱེད་ཐུབ་པར་གྱུར་བས་འབྲུག་གྲགས་ཁྱོ་ཤུག་ཟུང་དད་པའི་134སྤུ་ལོང་རབ་ཏུ་རྒྱས་ཏེ་རྣལ་འབྱོར་པ་དེར་ཕྱག་ཡང་ཡང་འཚལ། ལུ་གུ་གྲུབ་ཆེན་གྱིས་རྣལ་འབྱོར་པ་དེ་སྤྱིར་བཏང་མིན་པའི་རྣལ་འབྱོར་པ་ཞིག་འདུག་སྙམ་ནས་ཕྱག་གསུམ་འཚལ་རྗེས་ཁོ་རང་གི་ནང་དུ་བསུས་ཏེ་སྣེ་ལེན་གྱ་ནོམ་པ་བྱས་ཏེ་‘‘ཁྱེད་ཡུལ་གང་ནས་ཕེབས་པ་ཡིན། ད་ལྟ་གང་དུ་ཕེབས་མཁན་ཡིན་’’ཞེས་དྲིས། རྣལ་འབྱོར་པ་དེས་‘‘ང་མདོ་སྨད་ནས་ཡིན་རི’ཞེས་བཤད་དེ་ཇ་ཧུབ་གང་བཏུང་རྗེས་‘‘ང་ནི་ཡུལ་ངེས་མེད་དུ་འགྲོ་བའི་རྣལ་འབྱོར་པ་ཡིན། ད་རེས་དབུས་ལྷ་སར་འགྲོ་བ་ཡིན།
ཁྱོད་དབུས་ལྷ་སར་འགྲོ་ཨེ་མྱོང་’’ཟེར། ‘‘འགྲོ་མ་མྱོང་’’ཞེས་ལུ་གུ་གྲུབ་ཆེན་གྱིས་ཧ་ཅང་གུས་པའི་ངང་མགོ་བོ་གཡུག་ཙམ་བྱས། ་ ‘‘ཨུམ། མི་ལུས་རིན་ཆེན་ཐེངས་གཅིག་ཐོབ་པར་དབུས་ལྷ་སར་མ་སླེབས་ན་སྐྱོ་བ་ལ་ཨང་’མིཞེས་མིག་བཙུམས་ནས་མ་ཎི་བཏོན་གྱིན་བསྡད། དེ་ནས་རྣལ་འབྱོར་པས་རས་སེར་པོའི་ནང་དུ་བསྒྲིལ་པའི་དཔེ་ཆ་གཅིག་ཁ་ཕྱེས་ཏེ་བཀླགས། དཔེ་ཆ་དེ་རྙིང་དྲགས་ནས་ཐོག་མའི་ཁ་དོག་མི་མངོན་པ་དང་དེའི་སྟེང་གི་ཡིག་འབྲུ་ཡང་ཧ་ཅང་མཐོང་དཀའ་བས་མཚོན་་བྱེད་རང་བཞིན་གྱིས་མདུན་གྱི་ཅོག་ཙེའི་སྟེང་དུ་ཁ་ཕྱེས་ཏེ་བལྟ་ཁུལ་བྱས་པ་ལས་དོན་དུ་དཔེ་ཆ་དེ་ཁོང་གི་བློ་ལ་ཡོད། དཔེ་ཆ་དེ་བཀླགས་ཚར་བ་དང་གའུ་དེའི་ནང་ནས་བྱིན་རླབས་ཡིན་ནམ་ཡང་ན་བོད་སྨན་ཡིན་མི་ཤེས་པར་རིལ་བུ་མདོག་དམར་སྨུག་ཅན་གསུམ་བཏོན་ཏེ་‘‘འདི་ནད་པ་དེའི་ཁ་ནང་དུ་བླུགས་དང་’རིཞེས་རིལ་བུ་གསུམ་ལུ་གུ་གྲུབ་ཆེན་གྱི་ལག་ནང་དུ་བཞགལུ་གུ་གྲུབ་ཆེན་ལམ་སེང་འབྲུག་གྲགས་ཚང་དུ་སོང་ནས་རིལ་བུ་གསུམ་པོ་ཕོར་པ་གཅིག་གི་ནང་དུ་ཆུ་ཁོལ་གྱིས་སྦངས་ཏེ་དབང་ཆེན་ལ་ལྡུད། དེ་ནས་བཟུང་དབང་ཆེན་གྱི་ནད་གཞི་ཞག་ཁྱད་ཉིན་ཁྱད་ཀྱིས་དྲག་སྐྱེད་135སོང་བས་ཡུལ་མི་ཀུན་གྱིས་རྣལ་འབྱོར་པར་དད་པའི་སྤུ་ལོང་རབ་ཏུ་རྒྱས་ཏེ་ཕྱག་མང་པོ་འཚལ་ནས་གནས་གཞན་དུ་མ་ཕེབས་པར་ཡུལ་གཡང་ཕྱུག་ཏུ་བཞུགས་རོགས། ཁྱེད་ཀྱི་ཐུགས་འདོད་ཅི་ཡོད་ང་ཚོས་སྒྲུབ་རྒྱུ་ཡིན་ཞེས་ཞུས་ཀྱང་རྣལ་འབྱོར་བས་‘‘ང་འདིར་སྡོད་རྒྱུ་མེད། ང་ཡུལ་དབུས་སུ་འགྲོ་དགོས།
དབུས་ལྷ་ལྡན་ཞིང་དུ་མ་སླེབས་ན་ངའི་མི་ཚེ་སྟོང་ཟད་རེད་’’ཅེས་ཤོད་ཀྱིན་ལག་ཟུང་གི་སྙིམ་པ་བྲང་ཁར་སྦྱར། ཡུལ་མི་ཚོས་ལུ་གུ་གྲུབ་ཆེན་གྱི་སྣེ་ཁྲིད་འོག་མ་གྲོས་གཅིག་མཐུན་གྱིས་‘‘འོ་ན་བླ་མ་ཁྱེད་རབ་བྱུང་ན་ལོ་གསུམ་དང་། དེ་ལྟར་མ་བྱུང་ན་ཟླ་གསུམ། དེ་ལྟར་མ་བྱུང་ན་ཞག་གསུམ་འདིར་བཞུགས་རོགས་’རིཞེས་ཞུ་བ་འཐེན་གྱིན་གུས་ཕྱག་འཚལ། རྣལ་འབྱོར་བས་སྔ་འདང་ཕྱི་འདང་ཞིག་བརྒྱབ་རྗེས་‘‘ལོ་གསུམ་ཟེར་ན་ཁྱོད་ཚོ་ཧམ་པ་ཆེ། ཞག་གསུམ་ཟེར་ན་ང་ཧམ་པ་ཆེ། ད་འོ་ན་ང་ཟླ་གསུམ་བསྡད་ན་འཐུས་སམ་’’ཟེར། ཚང་མས་‘‘ཐུགས་རྗེ་ཆེ། ཐུགས་རྗེ་ཆེ་’’ཞེས་གུས་ཕྱག་ཡང་ཡང་འཚལ། ལུ་གུ་གྲུབ་ཆེན་གྱིས་རང་གི་བུ་ཉི་མ་འབུམ་གྱི་ལག་པ་ནས་བཟུང་སྟེ་ཁྲིད་ཡོང་ནས་རྣལ་འབྱོར་པར་གུས་ཕྱག་ཡང་ཡང་འཚལ་ཏེ་‘‘རིན་པོ་ཆེ།
ད་ནི་བདག་གི་ལུས་ངག་ཡིད་གསུམ་ཁྱོད་ལ་འབུལ་རྒྱུ་ཡིན། ཁྱོད་གང་དུ་ཕེབས་པའི་སར་ང་ཡང་འགྲོ་རྒྱུ་ཡིན། ཁྱེད་འདིར་བཞུགས་རིང་ང་ལ་བུ་གཅིག་རང་ཡོད་པ་འདིར་ཡོན་ཏན་ཞིག་སློབ་རོགས་ཞུ་’’ཞེས་བཤད། ཉི་མ་འབུམ་སྐབས་དེ་དུས་ལོ་བཞི་བཅུ་ལྷག་སླེབས་ཟིན་ཡང་བཟའ་ཟླ་བུ་ཕྲུགགང་ཡང་མེད་པར་ཆོས་ཁོ་ན་བསམ་མཁན་ཞིག་ཡིན་ཡང་ལུང་ཁུག་དེར་ཡོན་ཏན་སྦྱངས་པའི་མཐུན་རྐྱེན་མ་འཛོམས་པས་ཆོས་བྱེད་པའི་ཚུལ་འཛིན་ཡང་ཁོ་རང་གི་ཕ་ལུ་གུ་གྲུབ་ཆེན་ལྟར་རྒྱུན་པར་ཆད་མེད་འདོན་པའི་མ་ཎི་ཡིག་དྲུག་ལས་ཀ་བོང་བུ་ཙམ་ཡང་ཤེས་ཀྱི་མེད། 136ལུ་གུ་གྲུབ་ཆེན་གྱི་རེ་བ་ལྟར་རྣལ་འབྱོར་པ་དེས་ཟླ་གསུམ་གྱི་རིང་ཉི་མ་འབུམ་ལ་ཀ་མད་སུམ་ཅུ་མཐར་ཕྱིན་པར་བསླབས། དེ་ནས་ཟླ་གཅིག་ལས་མ་འགོར་བར་དབང་ཆེན་ནད་གཞི་རྦད་དེ་དྲག་སྐྱེད་བྱུང་བས་འབྲུག་གྲགས་ཀྱིས་བུ་ནད་ཀྱིས་མནར་བའི་རྒྱུ་མཚན་དྲིས་པ་ན། རྣལ་འབྱོར་པ་དེས་མིག་བཙུམས་ནས་ཡུན་རིང་བསམ་བློ་བཏང་རྗེས་‘‘ཁྱོད་ཚང་གི་སྡོད་གནས་འདི་བཙན་ལམ་དུ་འཁེལ་འདུག་པས་ངེས་པར་དུ་ཡང་ན་ཤར་དང་ཡང་ན་ནུབ་ཏུ་སྤོ་དགོས་འདུག རབ་བྱུང་ན་ནུབ་ཀྱི་སྤང་ལྗོངས་གཞོང་པ་ལྟ་བུ་དེར་སྤོས་ན་ཡག་ཤོས་རེད། སྤང་ལྗོངས་གཞོང་པ་ལྟ་བུ་དེ་ནི་རང་བཞིན་ལྷུན་གྱིས་གྲུབ་པའི་ནོར་གཞོང་རེད་’’ཟེར། འབྲུག་གྲགས་ཚང་དེ་མ་ཉིད་དུ་གྲོང་རོགས་ཁྱིམ་མཚེས་ཀྱིས་རོགས་པ་བྱས་ཏེ་སྤང་ལྗོངས་གཞོང་པ་ལྟ་བུ་དེར་སྤོས།
ཡང་རྣལ་འབྱོར་པ་དེས་ཕྲེང་བ་དེ་ཕར་བཤུག་ཚུར་བཤུག་འགའ་བྱས་ནས་‘‘ཁྱོད་ཚོ་ཡུལ་འདིར་སླེབས་ནས་ལོ་མང་པོ་དེ་ཙམ་སོང་ཡང་ཁ་འཛིན་ཅན་གྱི་རྒྱབ་རི་ཡོད་ཀྱང་མ་གསོས། རྒྱབ་རི་དེ་ལ་ཁྱད་དུ་འཕགས་པའི་སྲུང་མ་མྱུར་མགྱོགས་ཅན་ཞིག་ཡོད་ཀྱང་རྒྱབ་རྟེན་མ་བཅོལ་པས་སྲུང་མ་ཁྲོས་འདུག་པས་ལོ་རེའི་ཟླ་བཞི་པའི་ཚེས་བཅོ་ལྔའི་ཉིན་ངེས་པར་དུ་རྒྱབ་རི་དེ་གསོ་དགོས། ལོ་རེའི་ཟླ་བཞི་པའི་ཚེས་བཅོ་ལྔ་ཆད་མེད་རྒྱབ་རི་དེ་གསོས་ན་གེགས་བར་ཆད་དང་གདོན་གནོད་པ་ཚང་མ་ལས་རྣམ་པར་རྒྱལ་ཐུབ་’’ཟེར། ཚང་མས་རྒྱབ་རི་ཁ་འཛིན་ཅན་དེ་གང་ཡིན་མ་ཤེས་པར་‘‘རིན་པོ་ཆེ་རྒྱབ་རི་ཁ་འཛིན་དེ་གང་རེད་’’ཅེས་དྲིས། རྣལ་འབྱོར་བས་བྱང་ནུབ་ཡོད་པའི་མཆོང་གི་མཆོད་རྟེན་འདྲ་བ་ལ་རྩེ་མོ་གངས་གྱི་ཅོད་པན་ཅན་དེར་མཛུབ་སྟོན་བྱས་ཏེ་‘‘ཁྱོད་ཚོའི་རྒྱབ་རི་ནི་ཕ་གི་རེད། དེའི་མིང་ལ་དགེ་བསྙེན་ལྷུན་གྱི་རྩེ་མོ་ཟེར། རྒྱབ་རི་ཁ་འཛིན་ཅན་དེར་སྲུང་མ་མྱུར་མགྱོགས་ཅན་ཞིག་ཡོད་པ་དེའི་མཚན་ལ་ལྷ་དགེ་བསྙེན་ཞེས་བྱ་བ་དྲེད་137རག་དཀར་ལ་བཅིབས་པ། ཕྱག་མཚན་དུ་མདུང་རིང་ཐོགས་པ་ཞིག་ཡོད། འདི་ལྟ་བུའི་རྒྱབ་རི་ལྟ་ན་སྡུག་ཅིང་ཁ་འཛིན་ཅན་དང་། དེའི་སྲུང་མ་ངོ་མཚར་ཁྱད་དུ་འཕགས་པ་མྱུར་མགྱོགས་ཅན་བོད་ཁམས་ལ་ཤིན་ཏུ་དཀོན་པས་ཁྱོད་ཚོའི་བསོད་ནམས་ཀྱི་མཐུ་ལས་བྱུང་བ་རེད་’’ཅེས་བརྗོད།
རྣལ་འབྱོར་པ་དེ་གཡང་ཕྱུག་ཏུ་ཟླ་གསུམ་བསྡད་རྗེས་‘‘ད་ནི་ང་འགྲོ་རྒྱུ་ཡིན། བགྲེས་སོང་ང་ལྟ་བུ་ནུབ་ཁའི་ཉི་མ་དང་འདྲ་བའི་མི་གཅིག་དུས་ཚོད་ནར་འགྱང་བྱས་དྲགས་ན་དབུས་ལྷ་ལྡན་ཞིང་གི་ཇོ་བོ་རིན་པོ་ཆེ་མཇལ་མི་ཐུབ་པར་ལམ་བར་དུ་ཤི་ཉེན་ཡོད་མི’ཅེས་བཤད་པ་དང་དངོས་སུ་གཡང་ཕྱུག་ལས་བྲལ་ཁར་‘‘ཁྱེད་ཚོས་འདི་ནས་གཡས་སྐོར་གྱིས་དགེ་བསྙེན་ལྷུན་གྱི་རྩེ་མོའི་བྱང་ཤར་གྱི་ངོས་སུ་སླེབས་རྗེས། རི་རྩེའི་གངས་རིའི་ལྡེབས་སུ་སྲུང་མ་མྱུར་མགྱོགས་ཅན་དེའི་མདུང་རིང་གིས་བཤག་པའི་བགྲོད་ལམ་ཞིག་ཡོད་པ་དེ་རྒྱུད་ནས་རི་རྩེར་སོང་སྟེ་དར་ལྕོག་འཛུགས་དགོས། ངེས་པར་དུ་ལོ་རེའི་ཟླ་བཞི་པའི་ཚེས་བཅོ་ལྔའི་ཉིན་མ་བརྗེད་པར་གྱིས་ཤིག་རི’ཅེས་ནན་བསྐུལ་བྱས། ཡུལ་མི་ཀུན་གྱིས་ཕྱག་ཡང་ཡང་འཚལ། རྣལ་འབྱོར་པས་ཁུར་པོ་རྒྱབ་ཏུ་ཁུར་ཞིང་ཁ་ཊམ་ལག་ཏུ་བཟུང་ནས་གཡང་ཕྱུག་ལས་བྲལ་ཏེ་ལྷོ་ཕྱོགས་སུ་ཕེབས། ལུ་གུ་གྲུབ་ཆེན་གྱིས་ཉལ་ཆས་དང་རྒྱགས་ཕྱེ་ཉུང་ངུ་ཞིག་ཁུར་ཏེ་ཕ་ཡུལ་ལ་ཞེན་ཆགས་ཀྱི་སེམས་པ་སྤུ་ཙམ་མེད་པར་རྣལ་འབྱོར་པ་དེའི་རྗེས་སུ་འབྲང་ནས་སོང་། ཉི་མ་འབུམ་གྱིས་ཀྱང་རང་གི་ཕ་བྲལ་བའི་སྐྱོ་སེམས་སྤུ་ཙམ་མེད་པར་‘‘ཨ་ཕ། ཁྱེད་གཉིས་དབུས་ལྷ་སའི་ཇོ་བོའི་སྐུ་མདུན་དུ་སླེབས་རྗེས་ང་ཚོ་གཞིས་སྡོད་པ་རྣམས་ཀྱི་ཚབ་བྱས་ཏེ་གསོལ་བ་སྨོན་ལམ་ཡག་པོ་འདེབས་རོགས་’’ཞེས་མངགས་རྗེས་འུར་རྒྱང་གང་ཙམ་གྱི་སར་ཕེབས་སྐྱེལ་ཞུས། ནམ་ཟླ་ཉིན་རེ་ལས་ཉིན་རེ་དྲོ་རུ་ཕྱིན་ནས་དཔྱིད་འགོ་ཚུགས་ཏེ་ས་ཕྱོགས་138གང་སར་དཔྱིད་རླུང་ལྡང་ཞིང་འཁྱགས་རོམ་བཞུར་ཏེ་རྩྭ་སྔོན་གསར་པ་སྐྱེས།
རི་ལུང་ཡོངས་ལྗང་ཐིང་ཐིང་དུ་གྱུར་པ་དང་ཆུ་ཕྲན་གྱི་འགྲམ་ངོགས་གང་སར་མེ་ཏོག་དཀར་དམར་སེར་གསུམ་གྱིས་མཛེས་པར་རྒྱན། མཚན་མོ་རྟག་པར་ཆར་པ་རྒྱུན་ཆད་མེད་པར་འབབ་པ་དང་། ཉིན་མོ་ནམ་མཁའ་སྔོ་ལ་དྭངས་ཤིང་མཛེས་པ་ངོ་མ་རང་བྱུང་གི་ཁམས་ཆེན་པོ་ཡང་བྱམས་དང་སྙིང་རྗེའི་འདུ་ཤེས་ཡོད་པ་ལྟར་སྐྱེ་བོའི་བསམ་དོན་མཐུན་པ་བྱུང་བས་གཡང་ཕྱུག་ལ་སྔར་བྱུང་མ་མྱོང་བའི་དབྱར་ཀ་ཞིག་ཤར་ཏེ་མ་མོ་དང་ར་མ་མང་པོར་རིལ་ལུག་མཚེ་མ་རེ་སྐྱེས། འབྲི་ཐུལ་མ་ཡན་ཆད་ལ་འབྲི་སྐམ་གཅིག་ཀྱང་མེད་པར་བེའུ་རེ་སྐྱེས། རྒོད་བཞི་མོ་མང་པོ་ལ་རྐྱང་གསེབ་དྷིཀྱི་རྒྱུད་པའི་རྟེའུ་ཡིད་དུ་འོང་བ་རེ་སྐྱེས། སྡེ་བའི་ཕོ་གཞོན་དང་མོ་གཞོན་མང་པོས་གཡས་གཡོན་གྱི་སྡེ་ཚོ་ལས་མནའ་མ་དང་མག་པ་བླངས་ཏེ་དེ་སྔའི་གྲོང་པ་བདུན་ལས་མེད་པ་དེ་གྲོང་པ་བཅུ་གཅིག་ཏུ་གྱུར་ཞིང་མི་གྲངས་སུམ་ཅུ་སོ་ལྔ་ནས་བཞི་བཅུ་ཞེ་ལྔ་བར་འཕེལ་རྒྱས་སོང་། ཁྱིམ་གྲངས་དང་མི་འབོར་གྱི་ཁ་གྲངས་མང་དུ་འགྲོ་བ་ནི་མིའི་རིགས་ཀྱི་སྤྱི་ཚོགས་འཕེལ་རྒྱས་འགྲོ་བའི་ལྡོག་མེད་ཀྱི་ཆོས་ཉིད་ཅིག་ཡིན་པ་དང་། རང་བྱུང་ཁམས་ཀྱི་འགྱུར་ལྡོག་སྣ་ཚོགས་ཀྱང་རང་བྱུང་ཁམས་ཀྱི་ཆོས་ཉིད་ཅིག་ཡིན་ཡང་དེ་ཁུལ་གྱི་འབྲོག་པས་དེ་དག་ཚང་མ་ནི་རྣལ་འབྱོར་པ་དེའི་བཀའ་དྲིན་ཡིན་ཞེས་ལག་ཟུང་གི་སྙིམ་པ་བྲང་ཁར་སྦྱར་ནས་དད་སེམས་སྐྱེད་བཞིན་ཧོར་ཟླ་བཞི་པ་དེ་མགྱོགས་ཙམ་སླེབས་ན་ཅི་མ་རུང་སྙམ་བཞིན་སྒུག་སྟེ་དར་ལྕོག་དང་བསང་གྲ་སྒྲིག་བྱེད་བཞིན་འདུགདུས་ཀྱི་འཁོར་ལོ་རྩིབས་སྟོང་ཅན་དེ་སྐད་ཅིག་ཙམ་ཡང་ངལ་གསོ་མི་བྱེད་པར་མདུན་ནས་མདུན་དུ་འཁོར་ནས་ད་གཟོད་ཧོར་ཟླ་བཞི་པའི་ཚེས་བཅོ་ལྔར་སླེབས། དྷི གསེབ་ནི་རྟའི་ཕ་ཕྱུགས་ལ་ཟེར་ཞིང་འདིར་རྐྱང་གསེབ་ནི་རྒྱུད་རྐྱང་ལས་བྱས་པའི་རྟའི་ཕ་ཕྱུགས་ལ་ཟེར། 139ཉིན་དེའི་ཞོགས་པ་ནི་གཡང་ཕྱུག་སྡེ་བར་སྔར་བྱུང་མ་མྱོང་བའི་འདུ་འཛི་ཆེ་ཤོས་ཀྱི་དུས་ཤིག་རེད།
གྲོང་པ་སོ་སོའི་ཉིན་དེའི་ཕྱུགས་རྫི་ཕུད་པའི་བྱིངས་རྣམས་ཡོངས། སྔར་ཞོགས་པ་ངོ་གདོང་དང་ལག་པ་མི་བཀྲུ་བའི་གོམས་གཤིས་ཀྱི་འཆིང་རྒྱ་གཏོར་ནས་ཚང་མས་ངོ་གདོང་དང་ལག་པ་གཙང་མར་བཀྲུས་པ་དང་། གྱོན་པ་གང་ལེགས་རྒྱན་ཏེ་གཟབ་མཆོར་སྤྲས་ནས་སྨྲ་མི་ཤེས་པའི་དགའ་སྤྲོ་རབ་ཏུ་འཕེལ་བཞིན་ཤར་སྐྱ་རེངས་སྐྱ་མདའ་མ་བཏང་གོང་ཞོགས་ཇ་བཏུང་སྟེ་སྔ་ས་ནས་གྲ་སྒྲིག་བྱས་པའི་དར་ལྕོག་ཕྲག་པའི་སྟེང་དུ་བཞགབསང་ཁུག་ལག་པར་ཁྱེར་ཏེ་རྒྱབ་རི་ཁ་འཛིན་ཅན་དེ་གསོ་བར་སོང་། ཁོང་ཚོས་རྣལ་འབྱོར་པ་དེས་གསུངས་པ་ལྟར་སྐོར་བ་གཡས་བསྐོར་གྱིས་སོང་ནས་ཐོག་མར་མཆོད་རྟེན་གྱི་བང་རིམ་ལྟ་བུའི་སྤང་རི་ཆེན་པོ་ཞིག་གི་སྐས་རིམ་སྟེང་དུ་སླེབས། དེར་ས་ཁོད་སྙོམ་ལ་སྤང་རྩྭ་ཤིན་ཏུ་སྟུག་པ། དྭངས་ཞིང་གཙང་བའི་ཆུ་ཕྲན་མང་པོ་ཐུར་དུ་འབབ་པ། ཆུ་འགྲམ་གཡས་གཡོན་དུ་འཇིབ་རུ་དཀར་མར་ཁྲ་ཆིལ་ཆིལ་དུ་བཞད་པ། ལྷ་བྱ་གོང་མོའི་གསུང་སྙན་ལྷང་ལྷང་དུ་གྲགས་པ་ཧ་ཅང་ཉམས་དགའ་བ་ཞིག་འདུག དེ་ཡི་སྟེང་དུ་སྤང་རི་དེ་ལས་ཅུང་ཆུང་བའི་རྫ་རི་གཅིག་འདུག་པ་དེར་དུང་དཀར་གཡས་འཁྱིལ་ལྟ་བུའི་རྫ་ལམ་བགྲོད་བདེ་བ་ཞིག་འདུག་པ་དེ་རྒྱུད་ནས་སོང་བས་སྐོར་བ་གསུམ་ཐོག་ནས་རྫ་རིའི་སྟེང་དུ་སླེབས། དེ་ཡང་གཤམ་གྱི་སྤང་རི་དེ་དང་མཚུངས་པར་ས་ཁོད་སྙོམ་ཞིང་རྫ་གསེབ་ལས་རྫ་ཆུ་ཤང་ཤང་དུ་རྒྱུག་པ།
ནག་སག་ཐལ་མགོ་དང་བྲག་བྱིའུ་ཁྲ་མོ་སོགས་བྱ་བྱིའུ་འཕུར་ལྡིང་རྩེན་པ་རང་བྱུང་སྐྱེད་ཚལ་ལྟ་བུ་དེའི་སྟེང་དུ་བོང་གཟུགས་རྫ་རི་ལས་ཆུང་བའི་གངས་རི་དེ་ཕྱེ་མར་སྤུངས་པ་ལྟར་སྐྱ་ཙོག་གེར་གངས་རྩེ་ལས་ཉི་མའི་ལྡོག་འོད་འཕྲོ་བཞིན་གནས་འདུགདགེ་བསྙེན་ལྷུན་གྱི་རྩེ་མོ་ཞེས་བྱ་བའི་རི་དེའི་རྩ་བ་ནས་རྩེ་མོའི་བར་གྱི་ཆགས་ཚུལ་ནི་མཆོད་རྟེན་གྱི་བང་རིམ་ལྟར་སྤང་རིའི་སྟེང་དུ་རྫ་རི་དང་རྫ་རིའི་140སྟེང་དུ་གངས་རིམ་པ་ལྟར་ཆེ་བའི་སྟེང་དུ་ཆུང་བ་མཎྜལ་གྱི་དབྱིབས་དང་མཚུངས་པ་ཞིག་འདུག་པས་འཇིག་རྟེན་བྱེད་པོས་མ་བསྐྲུན་ཅི་ཡང་མེད་ཅེས་པ་ནི་ཅིས་མ་བདེན། རི་དེའི་ཆགས་ཚུལ་ཧ་ཅང་ཐུན་མོང་མ་ཡིན་པ་དེས་གཡང་ཕྱུག་གི་སྐྱེ་བོ་ཚོའི་ཡིད་དབང་འཕྲོག་ནས་དད་སེམས་དབང་མེད་དུ་ཤོར་ནས་གུས་ཕྱག་ཡང་ཡང་འཚལ། དེ་ནས་ཡང་སྐོར་བ་གཡས་བསྐོར་གྱིས་སོང་ནས་གངས་རིའི་བྱང་ཤར་གྱི་ངོས་སུ་སླེབས་མཚམས་ངོ་མ་རྣལ་འབྱོར་པ་དེས་གསུངས་པ་ལྟར་གངས་རིའི་གཤམ་ནས་རྩེ་མོའི་བར་རང་བཞིན་ལྷུན་གྱིས་གྲུབ་པའི་རྡོ་སྐས་ཀྱི་ལམ་འདྲོང་པོ་ཞིག་འདུག གཡས་གཡོན་དུ་ལོ་ངོ་ཁྲི་ཕྲག་མང་པོ་བསགས་པའི་གངས་གསོག་དང་འཁྱགས་རོམ་ཧ་ཅང་མཐུག་པའི་དཀྱིལ་གྱི་རྡོ་སྐས་ལས་འཛེགས་ནས་གངས་རིའི་རྩེ་མོར་སླེབས། གངས་རིའི་རྩེ་མོ་དེ་རྒྱང་ནས་བལྟ་སྐབས་མདུང་གི་རྩེ་མོ་ལྟར་ཕྲ་ཡང་དོན་དུ་གངས་རིའི་རྩེ་མོར་རྒྱ་ཁྱོན་འབྲོག་པའི་ལྷས་ར་ཆུང་ཆུང་ཙམ་གྱི་མཚེའུ་དྭངས་ཤིང་གཙང་པ་དབྱིབས་སྒོར་མོ་བཅོ་ལྔའི་དུང་ཟླ་ལ་ཅོ་འདྲི་བ་ཞིག་འདུགདབྱིབས་མཎྜལ་ལྟར་ངོ་མཚར་ཤིན་ཏུ་ཆེ་བ། གང་སར་རང་བྱུང་གི་སྐྱེད་ཚལ་ལྟར་མཛེས་ལྗོངས་ལྟ་ན་སྡུག་པའི་རི་བོ་དེའི་ཁྱད་དུ་འཕགས་པའི་ཡོན་ཏན་གྱིས་སྐྱེ་བོ་ཚང་མའི་ཡིད་ཀྱི་བརྟན་པ་ཅིག་ཅར་ཏུ་འཕྲོག་ནས་རེ་ཞིག་མི་ཚང་མ་སྟེང་ཕྱོགས་ལྷ་ཡུལ་ཞེས་པ་འདི་མིན་ནམ། དབུས་ཀྱི་རི་རྒྱལ་ལྷུན་པོ་ཞེས་པ་འདི་མིན་ནམ་ཞེས་ལབ་གླེང་སྣ་ཚོགས་བྱེད་ཀྱིན་མཛེས་ལྗོངས་ལ་མྱོང་རོལ་གྱི་དབྱིངས་ཞུགས། དེར་ཡོད་མི་རྣམས་ཀྱིས་ད་ལྟ་ཤོད་བཞིན་པའི་སྐད་ཆ་དེ་དག་གིས་ཉི་མ་འབུམ་ལ་བསམ་པའི་འཆར་སྒོ་ཕུན་སུམ་ཚོགས་པ་ཞིག་སྦྱིན་བྱུང་བས་ཁོས་‘‘ཨེ་མ་འདི་འདྲའི་ངོ་མཚར་ཆེ་བ་ལ། ང་ཚོའི་རྒྱབ་རི་ཁ་འཛིན་ཅན་ལྷ་དགེ་141བསྙེན་གྱི་ཆགས་ཚུལ་ནི་ངོ་མ་སྲིད་གསུམ་འགྲན་ཟླ་མེད་པ་ཞིག་རེད། རྩེ་མོ་གངས་དཀར་གྱི་ཅོད་པན་ལ་རྒྱ་མཚོ་(མཚེའུ་) སྔོ་མེར་རེ་ཡོད་པ་འདི་སྟེང་ཕྱོགས་ལྷ་ཡི་མཚོན་བྱེད་རེད།
དེ་འོག་རྫ་རི་མཆོང་གི་མདོག་དང་འདྲ་བ་དེ་ ་བར་ཕྱོགས་གཉེན་གྱི་མཚོན་བྱེད་རེད། དེ་འོག་སྤང་རི་གཡུ་ལྟར་སྔོ་བ་ལ་རྩི་ཏོག་གི་གུར་ཁང་ཕུབ་པ་དེ་འོག་ཕྱོགས་མི་ཡུལ་གྱི་མཚོན་བྱེད་རེད་’’ཅེས་ཁོ་རང་གི་ཀླད་པའི་ནང་དུ་ཡོད་པའི་ཚིག་སྙན་པ་ཡོད་ཚད་བཀོལ་ཏེ་ཁ་སྔོན་རྣལ་འབྱོར་པ་དེས་དཔེ་ཆ་ཀློག་སྐབས་ཐོས་པའི་ལྷ་ཡུལ་དང་གཉན་ཡུལ་མི་ཡུལ་གསུམ་ཡིད་ལ་ཤར་ཏེ་དེ་ལྟར་བཤད། དེ་ནས་མི་ཚང་མས་མཚེའུ་ཡི་ཆུ་ལག་གཡས་པའི་སྲིན་མཛུབ་ཀྱིས་མཆོད་པ་དང་ཁ་ལ་བཏུང་སྟེ་སྤྱི་བོར་བྱུག་པ་སོགས་བྱས་རྗེས་མཚེའུ་ཡི་འགྲམ་གང་སར་དར་ཤིང་བཙུགས་ཏེ་ཚོན་མདོག་སྣ་ལྔའི་དར་ལྕོག་བཙུགས་པ་དང་། དར་ཤིང་ཕྲེང་བ་རྒྱུས་པ་ལྟར་དར་གདང་གིས་འབྲེལ་བ་བྱས་ནས་མིས་བཟོས་རྫིང་བུ་ལྟ་བུའི་དྭངས་གསལ་གྱི་མཚེའུ་ཆུང་ཆུང་དེའི་ཕྱོགས་བཞི་མཚམས་བརྒྱད་སྔོ། སེར། དཀར། དམར། ལྗང་ལྔའི་ཚོས་མདོག་ལས་གྲུབ་པའི་དར་ལྕོག་གིས་མཛེས་པར་རྒྱན་རྗེས་དེའི་ཉེ་འཁོར་གང་སར་བསང་བཏང་་སྟེ་བསང་དུད་ཀྱིས་ནམ་མཁའི་བྱ་ལམ་ཡང་དོག་པར་བྱས་ནས་མི་ཚང་མས་རྩམ་་སྐྱ་སྦར་མོ་གང་རེ་བཟུང་སྟེ་མགྲིན་དབྱངས་གཅིག་གྱུར་གྱིས། བསོ་བསོ་བསོ། རྒྱབ་རི་ཁ་འཛིན་ཅན།
སྲུང་མ་མྱུར་མགྱོགས་ཅན། ཀི་བསོ་བསོ། གཡས་ཀྱི་སྟག་ལ་ཁྲ་མོ་སྭོ་ལོ། གཡོན་གྱི་གཟིག་ལ་ཁྲ་མོ་སྲོ་ལོ། ཕར་འགྲོ་སྐྱབས་ཀྱི་སྐྱེལ་མ། 142ཚུར་ཡོང་སྐྱབས་ཀྱི་བསུ་མ། རྟ་ཕོ་འདྲ་འདྲའི་ནང་ལ། ལག་སྲབ་མདའ་གང་གིས་མགྱོགས་པར་ཤོགམི་བོ་འདྲ་འདྲའི་ནང་ལ། མགོ་རྨོག་དཀར་གང་གིས་མཐོ་བར་ཤོགཀི་བསོ་བསོ། ཞེས་འབྲུག་སྟོང་དུས་གཅིག་ཏུ་ལྡིར་བ་ལྟ་བུའི་ལྷ་འབོད་གླུ་གྱེར་བྱས་ཏེ་སྦར་མོའི་ནང་གི་རྩམ་སྐྱ་དགུང་ལ་གཏོར་ནས་རི་གསོའི་ཆོ་ག་ཡོངས་སུ་གྲུབ།
རྒྱུན་པར་རི་མཐོན་པོ་དེ་འདྲའི་སྟེང་དུ་འགྲོ་བ་ཧ་ཅང་ཉུང་ཉུང་ཡིན་པ་དང་། མི་འགའ་ཤས་དེ་ལས་དམའ་བའི་རྫ་རི་དང་། སྤང་རི། བྲག་རི་སོགས་ཀྱི་སྟེང་དུ་སླེབས་དུས་ཚབས་ཆེ་ཆུང་འདྲ་མིན་གྱི་རྫ་དུག་ཕོག་ནས་མགོ་བོ་ན་བ་དཆོང་མགོ་ཡུ་འཁོར་བ། ཞེ་མེར་ལངས་པ། སྐྱུག་པ་ཤོར་བའི་གནས་ཚུལ་ཡོང་གི་ཡོད་ཀྱང་དེ་རིང་རི་མཐོན་པོ་དེ་འདྲའི་སྟེང་དུ་སླེབས་ཀྱང་ཚང་མ་རྫ་དུག་ཕོག་རྒྱུ་ལྟ་ཅི་ལུས་ཁམས་སྔར་བས་བདེ་བའི་ཚོར་སྣང་བྱུང་། སྐབས་དེར། ཁ་སྔོན་རྣལ་འབྱོར་པ་དེས་ཁོ་ལ་བཤད་མྱོང་བ་ཡིན་ནམ་ཡང་ན་ཁོ་རང་གི་ཐུན་མོང་མ་ཡིན་པའི་རིག་པར་བརྟེན་ནས་གསར་རྩོམ་བྱས་པ་ཡིན་མི་ཤེས་མོད་ཨ་ཁུ་ཉི་མ་འབུམ་གྱིས་འདྲེན་བྱེད་ཟིམ་བུའི་སྒོ་ནས་ཕྱོགས་བཞིར་བལྟ་བཞིན་དུ་‘‘འདི་ནས་སྨད་རྒྱ་ནག་གི་རི་བོ་རྩེ་ལྔ་དང་སྟོད་རྒྱ་གར་གྱི་བྱ་རྒོད་ཕུང་པོའི་རི་ཡང་མཐོང་ཐུབ་’’ཅེས་བརྗོད། གལ་སྲིད་ཚན་རིག་གི་རྒྱུན་ཤེས་ཕྲན་ཙམ་ཤེས་་མཁན་ཞིག་ཡིན་ན་ཁོའི་ལག་ཏུ་སྲིད་ན་འགྲན་ཟླ་བྲལ་བའི་རྒྱང་མཐོང་ཆེ་ཤེལ་ཇི་འདྲ་ཞིག་ཡོད་ཀྱང་ས་བཞི་ནི་དབྱིབས་རིལ་ལྷང་བུ་ལྟ་བུ་ཞིག་ཡིན་པས་རྒྱང་མཐོང་ཆེ་ཤེལ་དེའི་འཐེན་ཤུགས་ག་ཚོད་ཆེ་ཡང་སྟོད་རྒྱ་གར་གྱི་བྱ་རྒོད་ཕུང་པོའི་རི་དང་སྨད་རྒྱ་ནག་གི་རི་བོ་རྩེ་ལྔ་མཐོང་མི་ཐུབ་ཅེས་ཁ་ཚོན་གཅོད་རྒྱུར་གོར་མ་ཆག་ཀྱང་འཇིག་རྟེན་143ཆོས་ཉིད་ཐམས་ཅད་དཀོན་མཆོག་གིས་བཟོས་པ་དང་། ས་གཞི་འདི་དབྱིབས་ལེབ་མོར་ངོས་འཛིན་ཞིང་བར་སྣང་སྟོང་པ་ཐོགས་རེག་བཀག་གསུམ་མེད་པ་དེ་ས་གཞིའི་ཐོག་ཁེབས་ལ་ངོས་འཛིན་བྱེད་མཁན་ས་མཐའི་འབྲོག་པ་དེ་ཚོས་མིག་གི་དགའ་སྟོན་དེ་ད་ལྟ་རང་ལོངས་སུ་སྤྱོད་རྒྱུ་བྱུང་ན་ཅི་མ་རུང་སྙམ་ནས་ཕྱོགས་བཞིར་རྒྱང་མིག་གཅོད་ཀྱིན་བྱ་རྒོད་ཕུང་པོའི་རི་དང་རི་བོ་རྩེ་ལྔ་བཙལ།
མི་འགའ་ཤས་ཀྱིས་‘‘ཨ་ཁུ་ཉི་མ་འབུམ། སྟོད་རྒྱ་གར་གྱི་བྱ་རྒོད་ཕུང་པོའི་རི་དང་སྨད་རྒྱ་ནག་གི་རི་བོ་རྩེ་ལྔ་ཞེས་པ་དེ་གཉིས་ཀྱི་དབྱིབས་ག་འདྲ་ཞིག་ཡོད་’རིཅེས་དྲིས། ཉི་མ་འབུམ་གྱིས་སྨ་ར་བྱིལ་ཙམ་བྱིལ་ཙམ་བྱས་ཏེ་‘‘ཁྱེད་ཚོས་ལྟོས་དང་སྟོད་རྒྱ་གར་གྱི་བྱ་རྒོད་ཕུང་པོའི་རི་ཞེས་པ་དེའི་དབྱིབས་འདི་འདྲ་ཞིག་ཡོད་’’ཅེས་སྐེད་པ་སྒུར་ཞིང་ལག་པ་གཉིས་ཐེར་ཐེར་བྱས་ནས་བྱ་རྒོད་ཀྱི་བཟོ་སྟོན་པ་དང་། ཡང་དེ་ནས་སོར་མོའི་ཡལ་འདབ་ལྔ་ཅུང་ཟད་རུབ་པར་བྱས་ཏེ་‘‘སྨད་རྒྱ་ནག་གི་རི་བོ་རྩེ་ལྔ་དེ་འདི་འདྲ་བ་ཞིག་ཡོད་མི’ཅེས་བཤད། དེར་ཡོད་མི་ཚང་མ་ཧ་ལས་ཧང་སང་ནས་ཨ་ཁུ་ཉི་མ་འབུམ་ལྟ་བུའི་ཡོན་ཏན་ཅན་བོད་ཁམས་ལ་ཨེ་ཡོད་སྙམ་ནས་ལ་ལས་‘‘མཁས་པས་ཤེས་ཀྱང་མི་ཤེས་ཁུལ། བླུན་པོས་མ་ཤེས་ཤེས་པའི་ཁུལ་ཞེས་པ་ཅིས་མི་བདེན། ཨ་ཁུ་ཁྱེད་ཀྱིས་རྒྱུན་པར་གང་ཡང་མི་ཤེས་པའི་ཚུལ་ཁོ་ན་འཛིན་ཡང་དོན་དུ་མཁྱེན་རྒྱ་ཆེན་པོ་འདི་འདྲ་འདུག་་’ཟེར། ལགླུས་‘‘ཨ་ཁུ་ཉི་མ་འབུམ་གྱི་ཀླད་པ་སྤྱང་པ་ལ་ཨང་། རྣལ་འབྱོར་བཀའ་དྲིན་ཅན་དེའི་དྲུང་དུ་ཞག་མ་དགུ་བཅུ་བསྡད་པ་ཙམ་གྱིས་བོད་ཡིག་ཤེས་པས་མི་ཚད་(དོན་དུ་ཀ་མད་སུམ་ཅུ་ལས་མི་ཤེས། ) སྟོད་རྒྱ་གར་དང་སྨད་རྒྱ་ནག་གི་ཆགས་ཚུལ་ཡང་ཤེས་འདུག་’’ཅེས་བསྟོད་ར་གཏོང་གིན་‘‘བླ་མ་མདུན་དུ་བཞུགས་ཀྱང་ངོས་མ་ཟིན་པར་བྱིན་རླབས་གཞན་ལས་སློང་མཁན་ང་ཚོ་ནི་144དུད་འགྲོ་རང་རེད་མི’ཅེས་བཤད་ནས་ཉིན་དེ་ནས་བཟུང་ཉི་མ་འབུམ་གཡང་ཕྱུག་སྡེ་བའི་རྩ་བའི་བླ་མ་དང་གཙུག་གི་ནོར་བུར་གྱུར་ཏོ།
ཉེ་འགྱང་གི་རི་ཚོགས་རྣམས་སྔོ་མདངས་བཀྲ་བཞིན་མཐོ་དམན་གྱི་འགྲན་རྩོད་བྱེད་པ་ལྟར་སྨིག་སྒྱུའི་ཁྲོད་དུ་རྦ་རླབས་ཀྱི་བང་རིམ་ལྟར་གཡོ་འགུལ་བྱེད་པ་དང་ཁ་བའི་རྡུལ་བརྩེགས་ཀྱི་ལྷུན་པོའི་མུ་ཁྱུད་དག་གྲངས་འདས་ཁྲུང་ཁྲུང་གིས་ལག་གདང་སྦྲེལ་ནས་གར་སྟབས་ལིང་ལིང་བསྒྱུར་བ་ལྟར་སྨིག་སྒྱུའི་ཁྲོད་དུ་གཡོ་འགུལ་ཤིག་ཤིག་བྱེད་ཀྱིན་འདུག་པས་དགེ་བསྙེན་ལྷུན་པོའི་རྩེ་ནས་མི་ཡུལ་གྱི་དཔྱིད་ཀྱི་དཔལ་ཡོན་ཅི་ཡང་མཐོང་གི་འདུགདབང་ཆེན་གྱི་བྱིས་བློའི་རང་ཤེད་ཀྱིས་ཨ་ཁུ་ཉི་མ་འབུམ་གྱི་གོས་གཤམ་འཐེན་ཏེ་‘‘ཨ་ཁུ་ཉི་མ་འབུམ། ག་གི་སྟོད་རྒྱ་གར་གྱི་བྱ་རྒོད་ཕུང་པོའི་རི་ཟེར་བ་དེ་རེད། ག་གི་སྨད་རྒྱ་ནག་གི་རི་བོ་རྩེ་ལྔ་ཟེར་བ་དེ་རེད། ང་ལ་སྟོན་དང་རི’ཞེས་རྟོགས་འདོད་ཀྱི་བློ་སྐྱེད་དེ་དྲིས་པ་ན་ཨ་ཁུ་ཉི་མ་འབུམ་གྱིས་‘‘སྟོད་སྨད་ཀྱི་ཡུལ་འདི་ནས་བར་ཐག་འགྱང་དྲགས་པས་ཆུ་བུར་མིག་གིས་མཐོང་མི་ཐུབ་’’ཟེར། ་ ཆུ་བུར་གྱི་མིག་ཅེས་པ་དེའི་དོན་མ་རྟོགས་པར་‘‘ཨ་ཁུ་ཉི་མ་འབུམ། ཆུ་བུར་གྱི་མིག་ཡིན་ནམ་དེ་གང་རེད་་’ཅེས་དྲིས། ་ ‘‘ཨུམ་’’ཞེས་ཉི་མ་འབུམ་གྱིས་མནོ་བསམ་གཏོང་བཞིན་དབང་ཆེན་གྱི་མགོའི་རལ་པ་སྲུག་ཤིག་ཤིག་དེར་བྱིལ་ཙམ་བྱས་ནས་‘‘རྒོད་ཐང་དཀར་མིན་གྱི་སྲོག་ཆགས་ཡོངས་ཀྱི་མིག་དེ་ཆུ་བུར་གྱི་མིག་རེད། ཁྱོད་ཀྱིས་ལྟོས་དང་མཐོང་གི་འདུག་གམ་’’ཞེས་ལྷོ་ཕྱོགས་ཐག་རིང་གི་རི་གསེབ་ཅིག་ཏུ་ད་དུང་བཞུ་མ་ཐུབ་པའི་ཆུ་མིག་གི་འཁྱགས་སྤུངས་གཅིག་ལ་མཛུབ་མོ་གཏད་དེ་སྟོན། དབང་ཆེན་གྱིས་‘‘མཐོང་གི་འདུག དེ་མི་མཐོང་མཁན་སུ་ཡོད་’’ཟེར།
ཉི་མ་འབུམ་གྱིས་‘‘རེད་རེད། དེ་ང་ཚོ་ཚང་མས་མཐོང་ཐུབ། འོན་ཀྱང་རི་ཕ་གིའི་ལྡེབས་སུ་ཤ་རྡོག་གཅིག་ཡོད་ན་ང་ཚོས་མཐོང་ཐུབ་ཀྱི་མ་རེད། 145རྒོད་ཐང་དཀར་ཡིན་ན་ཆུ་མིག་གི་འཁྱགས་སྤུངས་དེ་མཐོང་མི་ཐུབ་ཀྱང་དེར་ཤ་རྡོག་གཅིག་ཡོད་ན་མཐོང་ཐུབ་’’ཅེས་བཤད། དབང་ཆེན་གྱི་ཕ་འབྲུག་གྲགས་ཀྱིས་‘‘ཏག་ཏག་རེད། དེ་འདྲ་སྒྲུང་གཏམ་ཞིག་ཀྱང་ཡོད་ཨང་’་ཟེར། དབང་ཆེན་གྱིས་གཙོས་པའི་བྱིས་པ་མང་པོ་ཞིག་གིས་སྒྲུང་དེ་ཉན་འདོད་སྐྱེད་དེ་‘‘སྒྲུང་དེ་ཤོད་དང་ང་ཚོ་ཉན་འདོད་འདུག ཤོད་དང་ཤོད་དང་’’ཞེས་འུར་རྒྱག་གིན་ལུ་གུ་འཁྲབ་འཁྲབ་བྱས། འབྲུག་གྲགས་ཀྱིས་‘‘ཡ་ཡ། ངས་ཁྱོད་ཚོར་བཤད་ཆོག
ཁྱོད་ཚོས་ཡག་པོ་ཉོན་ཨང་’’ཞེས་དེར་ཡོད་བྱིས་པ་ཚང་མ་མདུན་དུ་བསྡུས་ནས་‘‘ཡག་པོ་ཉོན་ཨང་’’ཞེས་སྒྲུང་བཤད་པར། ‘‘གནའ་སྔ་མོ་བྱ་ཐང་དཀར་གཅིག་དང་ཕོ་རོག་ནག་ཆུང་གཅིག་ནམ་འཕངས་བཅད་དེ་མར་ས་ངོས་སུ་བལྟས་ཏེ་རང་གིས་མཐོང་པའི་དངོས་པོ་ལེན་པར་འགྲོ་རྒྱུ་གྲོས་འཆམ། བྱ་ཐང་དཀར་གྱིས་སྟོད་རྒྱ་གར་ཡུལ་གྱི་ས་ཆ་ཞིག་ཏུ་དྲེལ་མོ་གཅིག་ཤི་བའི་རོ་མཐོང་། ཕོ་རོག་ནག་ཆུང་དེས་བོད་ཡུལ་གྱི་ས་ན་འོ་མ་ཟོ་བ་གང་དང་མར་རྡོག་གཅིག་མཐོང་། དེ་ནས་ཁོ་གཉིས་རང་རང་གི་མཐོང་བའི་དངོས་པོའི་ཕྱོགས་སུ་སོང་བས་ན། བྱ་ཐང་དཀར་གྱིས་མཐོང་བ་ནི་ངོ་མ་དྲེལ་མོ་གཅིག་གི་རོ་རེད། འོན་ཀྱང་ཕོ་རོག་ནག་ཆུང་གིས་མཐོང་བའི་འོ་མ་ཟོ་བ་གང་དེ་ནི་གནམ་མཚོ་ཕྱུག་མོ་ཡིན་པ་དང་། མར་རྡོག་དེ་ནི་གཉན་ཆེན་ཐང་ལ་རེད། དེའི་རྒྱུ་མཚན་ནི་ཐང་དཀར་གྱི་མིག་དེ་ཤ་མིག་དང་། ཕོ་རོག་གི་མིག་དེ་ཆུ་བུར་གྱི་མིག་ཡིན་པས་རེད་’’ཅེས་བཤད།
དེའི་སྐབས་བགྲེས་སོང་སྨོན་ལམ་ཐར་གྱིས་ལྷོ་ཕྱོགས་རི་རབ་ཀྱི་ཕྲེང་བའི་ཁྲོད་ལས་གཟེངས་སུ་ཐོན་པའི་གངས་རི་ཕྱེ་མར་སྤུངས་པ་དང་མཚུངས་པ་ཞིག་ལ་འཁར་རྒྱུག་གཏད་དེ་‘‘ལྟོས་དང་། ངོ་མ་ཆུ་བུར་གྱི་མིག་ཅེས་པ་ཅིས་མི་བདེན། ངས་ཀྱང་ཐག་རིང་གི་ས་ཆ་ནས་གངས་རི་སྐྱ་ཙོག་ཅིག་མཐོང་གི་146འདུག་’མིཟེར། ཚང་མས་ཉི་འོད་ལག་པས་བཀག་གིན་དེ་ཕྱོགས་སུ་བལྟས། ཨ་ཁུ་ཉི་མ་འབུམ་གྱིས་‘‘གངས་རི་དེ་ངས་ཤེས་ཀྱི་འདུག དེ་ནི་བསམ་གཏན་གང་བ་བཟང་པོ་རེད། ཁ་རྒྱུན་དུ་བསམ་གཏན་གང་བཟང་དགོ་བོ་མགོ། ས་ག་ནས་བལྟས་ཀྱང་དགོ་བོ་མགོ་ཟེར་གྱི་ཡོད་’’ཅེས་བཤད། ཁོང་ཚོ་ས་བལྟས་རི་བལྟས་ཀྱི་འདོད་བློ་ཡོངས་སུ་ཚིམས་ནས་ད་གཟོད་རྒན་སྐྱོར་བྱིས་ཁྲིད་ཀྱིས་རྡོ་སྐས་ལས་བབས་ཏེ་སོང་ནས་བང་རིམ་འོག་མ་སྤང་ལྗོངས་ཉམས་དགའ་བ་དེར་སླེབས་ནས་རང་གི་རྒྱབ་ཏུ་ཁུར་བའི་སྒྱེ་མོ་ལས་ཤ་དང་། ཐུད།
མར་གཟན་བཅས་བླངས་ཏེ་ངལ་གསོས་ཏེ་ཟ་འཐུང་ལ་རོལ་བཞིན་གཏམ་གླེང་སྣ་ཚོགས་ཀྱིས་དུས་འདའ་བར་བྱས། ‘‘ཀྭ་ཀྭ་’’ཞེས་ཕོ་རོག་ནག་ཆུང་གཉིས་ཀླད་ནས་འཕུར་ཏེ་བྲག་དམར་གཅན་གཟན་གྱི་མཆེ་བ་དང་གཉིས་སུ་མེད་པ་ཞིག་གི་ལྡེབས་སུ་བབས་པས་ད་གཟོད་དབང་ཆེན་གཞི་ནས་རྗེས་དྲན་གྱི་རྒྱ་རྙི་ལས་ཐར་ཏེ་དབུགས་རིང་ཞིག་ཀྱང་ཤོར། ཉི་ཤར་གྱིས་‘‘ཅི་ཞིག་བསམ་བློ་གཏོང་གི་ཡོད། ནག་མོ་དྲན་པ་མ་རེད་དམ། ནག་མོ་དྲན་གྱི་འདུག་ན་དོ་དགོང་ངའི་ནག་མོ་ ’’དབང་ཆེན་གྱིས་‘‘ཧྭ་ཧྭ་རི’ཞེས་ཨུ་ཚུགས་ཀྱི་གད་མོ་བགོད་དེ་ཉི་ཤར་གྱི་ཚིག་མཚམས་བཅད་ནས་‘‘ང་ཚོ་ད་དུང་ཟླ་གཅིག་ཙམ་ངང་སྒུག་མ་བྱས་ན་འདི་ཕྱོགས་ནི་ད་དུང་དགུན་ཁ་དང་ཁྱད་ཞེ་དྲག་མི་འདུག་པས་ལུ་གུ་འཁྱག་ཤི་ཐེབས་མི་ཡོང་ངམ་’’ཞེས་བཤད། ཉི་ཤར་གྱིས་‘‘དེ་རང་རེད། ངས་བལྟས་ན་ང་ཚོ་འདི་ནས་རུ་སྤོས་རྗེས་གཙོ་བོ་ལྷོ་ཕྱོགས་སུ་འགྲོ་རྒྱུ་དེ་ཡག་ཤོས་རེད་བསམ་གྱི་འདུག་’’ཟེར། ཡང་དེ་ནས་‘‘གཡང་ཕྱུག་ཏུ་ལོག་ཐུབ་ཨ་ཡོང་’’ཞེས་བཤད། དབང་ཆེན་གྱིས་ ‘‘ང་ཚོ་ལམ་སེང་གཡང་ཕྱུག་ལ་ལོག་ ཐབས་མེད། 147བཙན་རྒོད་ཁ་ཤོས་ང་གཉིས་ཕ་བུ་བྲོས་ཕྱིན་པ་ཤེས་པས་ག་དུས་ཡིན་ཡང་གསོད་རྒྱུའི་གྲ་སྒྲིག་བྱས་ནས་ཡོད་པས་ཐབས་ཤེས་ངེས་ཅན་ཞིག་མེད་པར་སྐྱག་པ་ཡིན་པར་ཤེས་བཞིན་དུ་མཛུབ་མོ་བཙུགས་ན་འགྲིག་གི་མ་རེད་’’ཅེས་བཤད།
ཉི་ཤར་གྱིས་‘‘ངས་བལྟས་ན་ང་ཚོ་འདི་ནས་རུ་སྤོས་རྗེས་ཤག་པོ་ཁྱོད་གཡང་ཕྱུག་ཏུ་གནས་ཚུལ་རྟོགས་པར་ཕྱིན་ན་ག་འདྲ་འདུག ད་ལྟ་ང་ཚོར་རྟ་ཊྭཱཾ་ཏྲྂ། ད། བཙན་རྒོད་ཅེས་པ་དེ་ལས་རྒྱུ་འབྲས་འཁོར་རྒྱུ་མེད་པ་ཞིག་ཨ་ཡིན་’’དབང་ཆེན་གྱིས་མགོ་བོ་ལྕོག་ལྕོག་བྱེད་ཀྱིན་མནོ་བསམ་བཏང་། ཇ་གར་རོང་ནས་ས་ཕྱོགས་གཞན་དུ་རུ་བ་སྤོ་རྒྱུ་ཟླ་གཅིག་ཙམ་ལས་མེད་སྟབས་དེང་སྐབས་འོ་མ་སྐྱིད་ཀྱིས་ཁོམ་པ་ཅུང་ཟད་བྱུང་བ་དང་ནས་བསྔོས་ཏེ་རྩམ་པ་འཐག་གི་ཡོད། མོས་ལག་གཡས་པས་མཆིག་ཡུ་ནས་བཟུང་སྟེ་བསྐོར་དུས་མཆིག་གི་ཡ་ཁོད་དང་མ་ཁོད་འབྱར་བའི་མཚམས་ནས་དགུན་དུས་ཀྱི་ཁ་བ་བུ་ཡུག་འཚབ་པ་ལྟར་རྩམ་པ་སྐྱ་ཆིལ་ཆིལ་དུ་འབབ་ནས་མཆིག་གི་མཐའ་འཁོར་༷༷དྲོ ཤཱཇེརྡོའཇུག ། ཅེ) ——— )སྒོ་ ༷(1 ། ཆེནདུ་རྩམ་པའ་གངས་—འ་མུ་ཁྱུད་ ག་མཐོ་རུ་མ ་་རུ་འ—་བ་དང་། མ ག་བསྐོར་བའི་སྒྲ་‘‘སིར། སིར།་
’ཞེས་གྲགས་ཀྱི་འདུགའོ་མ་སྐྱིད་ཀྱིས་སློག་པའི་ཕུ་དུང་གཉིས་ཀ་ཕུད་དེ་མཆིག་བསྐོར་དུས་བྲང་སྐྱེས་མྱོས་བུམ་ཟུང་ཡང་འཕག་ཙམ་འཕག་ཙམ་བྱེད་པ་མཐོང་བས་དགྲ་འདུལ་གྱི་སེམས་སུ་བརྗོད་མི་ཤེས་པའི་ངོ་ཚ་དང་དུས་མཉམ་དེ་ཕྱོགས་སུ་ལྐོག་བལྟ་བྱེད་འདོད་པའི་བློ་ཞིག་ངོ་ཚའི་སེམས་པ་ལས་རྣམ་པར་རྒྱས་ཏེ་མིག་ཟུར་གྱིས་ཡང་ཡང་བལྟས། འོ་མ་སྐྱིད་ཀྱིས་ད་དུང་སྣང་དོགས་མེད་པར་བློ་རྩེ་གཅིག་སྒྲིམ་གྱིས་རྩམ་པ་འཐག་གིན་འདུགདེ་ཉིན་དབང་ཆེན་དང་ཉི་ཤར་གཉིས་ཀྱིས་‘‘དེ་རིང་ཝ་དང་སྦྲེ་འདྲ་ཐུག་ན་གསོད་དགོས་མི’ཞེས་ཤོད་ཀྱིན་མེ་མདའ་ཁུར་ཞིང་རྔོན་ཁྱི་ལྔ་པོ་ཁྲིད་དེ་ནོར་148ལུག་གི་ཕྱོགས་སུ་སོང་། དགྲ་འདུལ་པགས་གདན་སྟེང་དུ་བསྡད་དེ་ཇ་བཏུང་། དེའི་སྐབས་འོ་མ་སྐྱིད་ཀྱིས་ཡོས་སྒྱེ་མོ་གང་བརྔོས་ཏེ་རྩམ་པ་འཐག་འགོ་བརྩམ། ད་གཟོད་མོའི་ཕུ་དུང་གཉིས་ཀ་གྱོན་ཏེ་རྩམ་པ་འཐག་གིན་‘‘ཨ་ལ་ལ་མོ་ལ་ལ་རེད། ཐ་ལ་ལ་མོ་ལ་ལ་རེད་’’ཅེས་སྐད་དམའ་བོའི་སྒོ་ནས་གླུ་ཆུང་གཏོང་གི་འདུག་ལ། ཡང་སྐབས་རེ་འཁྲིས་སུ་བཞག་པའི་ཡོས་བླུགས་པའི་སྒྱེ་མོའི་ནང་ནས་ཡོས་སྦར་མོ་གང་རེ་བླངས་ཏེ་གཅིག་རེ་གཉིས་རེ་བྱས་ཏེ་ཁ་ནང་དུ་བླུགས། ཡུད་ཙམ་སོང་རྗེས་འོ་མ་སྐྱིད་ཀྱིས་‘‘ཨ་རུ། དེ་འདྲའི་ཚ་གདུག་ཆེ་བ་ལ་’’ཞེས་བཤད་དེ་ལག་གཡས་པའི་ཕུ་དུང་ཕུད་ནས་སྔར་བཞིན་རྩམ་པ་འཐག་གིན་བསྡད། དགྲ་འདུལ་གྱིས་ཡུན་རིང་འབུད་མ་མྱོང་བའི་གུང་ཟི་དེ་བཙལ་ཏེ་དེའི་སྟེང་དུ་ཆགས་པའི་ཐལ་རྡུལ་གཙང་མར་ཕྱིས་ནས་འདོད་གླུའི་དབྱངས་སྙན་པོ་ཞིག་བཏང་།
འོ་མ་སྐྱིད་ཧོབ་སྟེ་ཁ་ཚུར་ཕྱོགས་ནས་‘‘དགྲ་འདུལ། དེ་ཅི་རེད། ང་ལ་སྟོན་ཙམ་བྱོས་དང་’’ཟེར། སྐབས་དེ་དུས་མོས་ཕུ་དུང་གཉིས་ཀ་ཕུད་དེ་འབུར་དུ་དོན་པའི་བྲང་སྐྱེས་གཉིས་ཀྱི་རྩེ་རུའང་རྩམ་སྐྱ་འགོས་ནས་འདུགདགྲ་འདུལ་གྱིས་‘‘འདི་གུང་ཟི་རེད། ཁྱོད་ཀྱིས་གུང་ཟིའང་རིག་མ་མྱོང་པ་རེད་དམ། འདིའི་ནང་ནས་གཞས་གཏོང་ཐུབ་ལ་སྐད་ཆའང་ཤོད་ཐུབ་’རིཟེར། ‘‘ཨ་ཙི། ངས་འབུད་ཙམ་བྱས་ན་ཆོག་གམ་་’ཞེས་གུང་ཟི་ཆ་ཚང་ཁ་ནང་དུ་བཅུག་སྟེ་འབུད་ཁུལ་བྱས་པས་སྒྲ་ཅི་ཡང་མ་དོན། དགྲ་འདུལ་གྱིས་‘‘མ་རེད་མ་རེད། དེ་འདྲ་མ་རེད་’’ཟེར།
འོ་མ་སྐྱིད་ཀྱིས་‘‘འོ་ན་ག་འདྲ་རེད་’’ཅེས་གུང་ཟི་དེ་ཁ་ནང་ནས་བཏོན་དུས་ཆ་ཚང་བརླན་པར་གྱུར་ཞིང་། དེའི་སྟེང་དུ་ད་དུང་ད་རེས་མོས་ཡོས་149བཟས་པའི་ལྡད་ལུད་ཀྱང་འགོས་འདུག་པས་དགྲ་འདུལ་སྐྱུག་བྲོ་ནས་‘‘བརླན་པར་འགྱུར་ན་འབུད་རྒྱུ་མེད། ངས་ཏོག་ཙམ་ཕྱི་ལོགས་སུ་སྐམ་ཆོག་རིརིཅེས་ཁ་གཡར་ཏེ་ཕྱི་རུ་ཕྱིན་ནས་གཙང་མར་ཕྱིས། ཨ་ཕ་དང་ཨ་ཁུ་ཉི་ཤར་གཉིས་གང་དུ་ཡོད་སྙམ་ནས་རྒྱང་བལྟ་བྱེད་དུས་ཁོ་གཉིས་ལུག་ཁྱུའི་འགྲམ་དུ་འགྲོ་བཞིན་འདུགདགྲ་འདུལ་གྱིས་གུང་ཟི་དེ་ཁའི་ཡལ་འདབ་དང་མས་འདབ་གཉིས་ཀྱི་བར་དུ་བཞག་ནས་གཏོང་ཙམ་བྱས་ནས་‘‘འདི་འདྲ་བྱས་ནས་གཏོང་དགོས་’’ཟེར། ‘‘ད་ངས་གཏོང་ཤེས་སོང་’མིཞེས་འོ་མ་སྐྱིད་ཀྱིས་དགྲ་འདུལ་གྱི་ཁའི་ཡལ་་འདབ་ཀྱི་བར་ནས་གུང་ཟི་དེ་ཚུར་འཐེན་པ་དང་དགྲ་འདུལ་གྱིས་མོས་ཡང་བརླན་པར་བཟོས་པས་མི་ཚད་ལྡད་ལུད་བྱུག་གི་རེད་བསམ་ནས་ལམ་སེང་ཡས་སོ་དང་མས་སོས་གུང་ཟི་དེ་བཅངས་པས་གུང་ཟི་དེ་དུམ་བུ་གཉིས་སུ་གྱུར་ནས་ཕྱེད་ཀ་ད་དུང་དགྲ་འདུལ་གྱི་ཁ་ནང་དུ་ཡོད་པ་དང་། ཕྱེད་ཀ་འོ་མ་སྐྱིད་ཀྱི་ལག་ཏུ་བཟུང་ནས་འདུག མོ་ཕངས་སེམས་སྐྱེད་དེ་‘‘ཁྱོད་ཀྱིས་སོས་བཅངས་ནས་ཅི་བྱེད། ལྟོས་དང་། ད་ཆག་ནས་དུམ་བུ་གཉིས་སུ་གྱུར་སོང་’’ཟེར། དགྲ་འདུལ་གྱིས་ཆག་པའི་ཕྱེད་ཀ་ལག་ནང་དུ་བཞག་ནས་‘‘ངས་འབུད་སྟངས་ཡག་པོ་ཞིག་སློབ་བསམ་ཡང་།
ཁྱོད་ཀྱིས་འཕྲོག་པས་བྱས་པ་རེད་’’ཅེས་འོ་མ་སྐྱིད་ཀྱི་ལག་པར་བཟུང་པའི་ཕྱེད་ཀ་དེ་ཚུར་བླངས་ནས་དུམ་བུར་གྱུར་པའི་སྣེ་གཉིས་སྦྱར་ཙམ་བྱས་ནས་‘‘ད་འབུད་རྒྱུ་ཡོད་མ་རེད་’’ཅེས་གུང་ཟི་ཆག་ཀྲུམ་དེ་མེ་ནང་དུ་འཕངས། འོ་མ་སྐྱིད་ཀྱི་ངོ་གདོང་ལས་ཕངས་སེམས་དང་། འགྱོད་པའི་རྣམ་འགྱུར་སྟོན་བཞིན་‘‘ཨ་ཙི། ངས་མ་འཕྲོག་ན་ཅི་འདྲ་མ་རེད་’’ཅེས་མཛུབ་མོས་ས་ལ་རི་མོ་འབྲི་བཞིན་བསྡད། ་ དགྲ་འདུལ་གྱིས་‘‘དེ་ཆག་པར་ཕངས་རྒྱུ་ཅི་ཡོད་’’ཅེས་བཤད་ཞོར་དུ་རང་150གི་མདུན་དུ་ཙོག་ནས་བསྡད་པའི་འོ་མ་སྐྱིད་ཀྱི་ནུ་མའི་སྟེང་དུ་མཛུབ་མོ་ཞིག་བཙུགས་ཏེ་‘‘བྱེ་རི་དེའི་སྟེང་དུ་འབྲོང་རྒན་གཅིག་འགྲོ་བཞིན་འདུག་’’ཟེར། མོས་དེ་མར་མགོ་བོ་གུག་སྟེ་བལྟས་པས་ན་ནུ་མའི་སྟེང་དུ་ཤིག་རྒན་ནག་རིལ་གཅིག་འགྲོ་བཞིན་འདུག་པས་ཅུང་ཟད་ངོ་ཚ་བར་གྱུར་ནས་‘‘འབྲོང་རེད་ན་སོད་ཅིག་’’ཅེས་ཤིག་རྒན་དེ་བླངས་ནས་དགྲ་འདུལ་གྱི་མདུན་དུ་བཞག་པའི་རྡོ་ཡི་ཅོག་ཙེ་ནར་མོ་སྣུམ་དྲེག་གིས་ཟིན་ནས་ཐོག་མའི་ཁ་དོག་མི་མངོན་པ་དེའི་སྟེང་དུ་བཞག་སྟེ་རྩམ་པ་འཐག་པར་སོང་། ‘‘དགྲ་འདུལ་ཁྱོད་ཨ་ཕ་ཡིན། ང་ཨ་མ་ཡིན། ངས་རྩམ་པ་འཐག་’’ཅེས་དབང་སྐྱིད་ཀྱིས་རྡོ་ལེབ་སྒོར་མོ་གཅིག་གི་སྟེང་དུ་བྱེ་མ་སྤུང་པ་དེའི་སྟེང་དུ་ཡང་རྡོ་ལེབ་སྒོར་སྒོར་གཅིག་བཞག་ནས་ཡང་ཡང་བརྡར་རྗེས་‘‘ཨ་ཕ་ཁྱོད་སྤགས་ཟོ་དང་མིམིཞེས་རྡོ་ལེབ་གཅིག་གི་སྟེང་དུ་བྱེ་མ་སྤུངས་ཏེ་དགྲ་འདུལ་ལ་སྤྲད། ཁོས་‘‘སྤགས་བཟས་རྗེས་’’རྡོ་དཀར་པོ་ཕོ་རོག་གི་ཆེ་ཆུང་ཙམ་ཞིག་གི་སྣེ་གཅིག་འུར་རྡོས་བསྡམ་ནས་‘‘ལུག་བཤས།
’’དབང་སྐྱིད་ཀྱིས་ཁོར་རོགསྦུ་པ་བྱས་ཏེ་རྒྱུ་མ་དང་གྲོད་པའི་ནང་གི་བཙོ་བཀྲུས་རྗེས་རྒྱུ་མ་རྒྱངས་ཏེ་བཙོས་ནས་‘‘བཟས། མི’ དེ་ནས་གཉིས་ཀ་སྐེད་རགས་བཀྲོལ་ཏེ་མཉམ་དུ་ཉལ། ཏོག་ཙམ་སོང་རྗེས་དགྲ་འདུལ་གྱིས་‘‘ཨ་ཨ་ཨ་’’ཞེས་ཕྲུ་གུ་ངུ་ཁུལ་བྱས། དབང་སྐྱིད་ཀྱིས་ལམ་སེང་རྡོ་གཅིག་སྤང་དུ་བཟུང་ནས་ཕྲུ་གུར་འོ་མ་བསྟེར་ཁུལ་གྱིས་བྲང་དུ་སྦྱར་ནས་‘‘མ་ངུ་མ་ངུ་ཨ་མའི་བུ་’’ཞེས་གཡུག་གཡུག་བྱས། དབང་སྐྱིད་ཀྱི་བྲང་སྟེང་ལས་འབུར་དུ་མ་དོན་པའི་ནུ་མ་དེས་ཁོ་ལ་ཐུན་མོང་མ་ཡིན་པའི་ཚོར་སྣང་གང་ཡང་མ་སྦྱིན། དེ་དུས་ཁོ་གཉིས་ལོ་བརྒྱད་རེད། དེ་རྗེས་ཁོ་གཉིས་ནར་སོན་ཏེ་གཉིས་ཀ་ལོ་བཅུ་བཞིའི་སྐབས་མཉམ་དུ་རྫི་བོར་འགྲོ་གི་ཡོད་ཀྱང་སྔོན་མ་ལྟ་བུའི་རྩེད་མོ་རྩེད་མྱོང་མེད་ལ་སྔོན་མ་ལྟ་བུའི་དྭངས་གཙང་གི་བྱིས་བློ་དགུན་རྩྭ་རླུང་གིས་ཁྱེར་བ་ལྟར་མེད་པར་གྱུར་ཏེ་དེ་་ 151སྔའི་འབྲེལ་བ་དེ་དུས་རིམ་གསར་པ་ཞིག་ཏུ་སླེབས་ནས་གཅིག་ངོ་གཅིག་གིས་ལྟ་མི་བཟོད་པ་དང་། ཕན་ཚུན་མ་འཕྲད་ཚེ་འཕྲད་འདོད་ཀྱི་བློ་སྐྱེད་པ་དང་འཕྲད་ཚེ་ག་ཤོད་འདི་ཤོད་མེད་པར་བཅོས་མིན་གྱི་ངོ་ཚའི་ཡོལ་རས་ཀྱི་སྲུབས་ལས་ཕན་ཚུན་འདྲེན་བྱེད་ཀྱི་ལྐོག་མདའ་འཕེན་རེས་བྱེད་ཀྱི་ཡོད། གཡང་ཕྱུག་གི་བུ་དང་བུ་མོ་ག་འདྲ་ཞིག་ཡིན་རུང་གཉེན་སྒྲིག་གི་ལོ་ཚད་ཟིན་ན་ངེས་པར་དུ་ཡུལ་སྡེ་གཞན་གྱི་ཁྱིམ་ཚང་དང་གཉེན་འབྲེལ་འཛུགས་པ་ལས། རང་སྡེའི་ནང་གཉེན་འབྲེལ་འཛུགས་མི་རུང་པའི་སྲོལ་ཞིག་ཡོད་ཀྱང་ཁོ་གཉིས་ཀྱིས་ག་ལ་རྟོགས།
གང་ལགས་ཞེ་ན། ཁོ་གཉིས་ནར་སོན་ཏེ་གཉིས་ཀ་ལོ་བཅུ་བཞིར་སླེབས་ཀྱང་ད་དུང་བྱིས་པའི་གྲས་ལས་མི་རྒན་གྱི་གྲས་སུ་འཇོག་རིན་མེད་པས་རེད། ཉིན་ཞིག་དགྲ་འདུལ་གྱིས་རང་ཁྱིམ་གྱི་ནོར་ཁྱུ་དེད་དེ་སྤང་རི་གཅིག་གི་སྟེང་དུ་བཀྲམ། དབང་སྐྱིད་ཀྱི་ལུག་ཁྱུ་ཡང་དལ་གྱིས་རྒྱུ་བའི་ཆུ་འཛིན་གྱི་ཕུང་པོ་ཞིག་དང་འདྲ་བར་ཁོའི་ནོར་ཁྱུའི་ཕྱོགས་སུ་དེད་བྱུང་། དགྲ་འདུལ་གྱི་བསམ་པར་དེ་རིང་མོ་མ་མཐོང་བ་བྱས་ནས་ལྐོག་བལྟ་བློ་ཡིད་ཚིམས་པ་ཞིག་བྱེད་དགོས་སྙམ་ནས་འཇབ་སྟེ་མདུན་གྱི་བྲག་ཚོམ་ཆེན་པོ་ཞིག་གི་དཀྱིལ་དུ་འཛུལ་ནས་གབ་སྟེ་དབང་སྐྱིད་ཡོང་རྒྱུར་སྒུགདབང་སྐྱིད་ཀྱིས་བལ་འཁེལ་བཞིན་དལ་བུའི་སྒོ་ནས་སྤང་ལྗོངས་སུ་སླེབས་ཏེ་ཕ་བོང་རྡོག་ཙམ་གཅིག་གི་སྟེང་དུ་ཙོག་ནས་སྔར་བཞིན་བལ་འཁེལ་བཞིན་བསྡད། ཁོས་མིག་ཧྲིག་ཧྲིག་གིས་བལྟ་དུས། མོའི་མགོ་སྐྱེས་ཀྱི་ལན་བུ་ཕྲ་ལ་རིང་བ་དེ་དག་གི་སྟེང་དུ་གཡུ་དང་བྱུ་རུའི་རྒྱན་གྱིས་མཛེས་པར་བྱས་ཤིང་། ངོ་གདོང་དེ་སྔོན་མ་དང་མི་འདྲ་བར་དཀར་ལ་མཁུར་ཚོས་དམར་མདངས་བཀྲ་བ་དང་། སྨིན་མ་བདེ་ལ་མིག་འབྲས་དཀར་ནག་གསལ་བ། འགྲམ་པ་གཡས་གཡོན་གྱི་མཛེས་ཀོང་ཟུང་ལྷག་པར་མངོན་གསལ་དོད་པ།
མཆུ་འདབ་སྲབ་152ལ་བཟོ་བདེ་བ། མོའི་ངོ་གདོང་དེ་ལྟ་བུའི་མཛེས་མ་ཡིན་པ་དེ་རིང་མ་གཏོགས་མ་ཤེས། དབྱར་གཞུང་གི་ཉི་མའི་ཚ་གདུག་གིས་རྫི་བོའི་ལུས་ཡོངས་རྔུལ་ཆུས་བརླན་པར་བཟོས་ཤིང་། སྐོམ་པའི་གདུང་པའང་བསྟེར། དབང་སྐྱིད་ཡར་ལངས་ཏེ་ཕར་བལྟ་ཚུར་བལྟ་འགའ་བྱས་རྗེས་ཆུ་ཕྲན་ཞིག་གི་འགྲམ་དུ་སོང་ནས་ངོ་གདོང་ཁོའི་ཕྱོགས་སུ་གཏད་དེ་སློག་པའི་ཕུ་དུང་གཉིས་ཀ་ཕུད་ཅིང་མདུན་དུ་མདུད་པ་བརྒྱབ་ནས་ཆུ་ཁྱོར་པ་གང་བཅུས་ཏེ་ངོ་གདོང་གཙང་མར་བཀྲུས་ཤིང་སྤྱི་གཙུག་ཏུའང་ཆུ་གཏོར། མོའི་དཀར་ལ་མཛེས་པའི་བྲང་སྟེང་ནས་འབུར་དུ་ཐོན་པའི་འོ་འཛིན་ཆུང་ཆུང་གཉིས་ལྷག་པར་མངོན་གསལ་དོད་པས་ཁོ་ཨན་ཙམ་མ་གཏོགས་སྐད་ཤོར་གྲབས་བྱས། ཁོས་ལག་པས་ཁ་བཀབ་སྟེ་མིག་ཧྲིག་གེར་དབང་སྐྱིད་ཀྱི་བྲང་སྟེང་དུ་བལྟས་ནས་བསྡད། མོས་ངོ་གདོང་བཀྲུས་རྗེས་ཡིད་ཚིམས་པའི་རྣམ་འགྱུར་གྱིས་ངོ་གདོང་གནམ་ལ་གཏད་དེ་‘‘ཨ་ད་’ཞེས་དབུགས་རིང་ཞིག་བཏང་། དེ་ནས་མགྲིན་པ་གཞུ་ལྟར་གུག་ནས་རང་གི་མྱོས་བུམ་ཟུང་ལ་མྱོང་རོལ་བྱས་ཤིང་མཛུབ་མོས་བཙིར་ཙམ་འགའ་བྱས། ཁོའི་སེམས་སུ་སྔོན་མ་བྱིས་པའི་སྐབས་ཡིད་དབང་འཕྲོག་མི་ནུས་པའི་བྲང་སྟེང་གི་ནག་ཐིག་དེ་གཉིས་ལས་ད་ལྟ་ཡིད་དབང་འཕྲོག་པའི་བྲང་སྐྱེས་འབུར་དུ་དོན་དོན་ཅི་ཡིན་ནམ།
ད་མོ་དམན་ཤར་མའི་གྲས་སུ་ཚུད་པ་ཡིན་གྱི་རེད་སྙམ་ནས་རང་དབང་མེད་པར་ལུས་ཀྱི་ཆ་ཤས་འགའ་རེ་རེངས་པོར་གྱུར་ཡང་དབང་སྐྱིད་ཀྱི་ཕྱོགས་སུ་འགྲོ་བའི་སྤོབས་པ་མེད་པར་སྔར་བཞིན་འགུལ་སྐྱོད་ཀྱི་དབང་རྩ་ཉམས་པ་ལྟར་སྔར་བས་ལྷག་པའི་ལྟད་མོ་ཞིག་མཐོང་རྒྱུའི་རེ་བ་བཅངས་ཏེ་བལྟས་ནས་བསྡད། དབང་སྐྱིད་ཆུ་འགྲམ་དུ་གོག་ནས་ཉིན་བཅུ་གྲངས་ཆུ་འཐུང་རྒྱུ་མ་རྙེད་པའི་ཤ་བ་ཡུ་མོ་ལྟར་ཆུ་བཏུང་། འཇིབ་རུ་དཀར་དམར་སེར་གསུམ་དང་། དྲིལ་ཤད། ཏིག་ཏ། ཨ་153གར་དོ་གར། ཧོང་ལེན་སྔོན་མོ་སོགས་སྐྱེད་མོས་ཚལ་གྱི་མེ་ཏོག་གི་ར་བ་ལྟར་མེ་ཏོག་ཁྲ་ཆིལ་ཆིལ་དུ་བཞད་པའི་ཆུ་ཕྲན་གྱི་འགྲམ་དུ་མཛེས་མ་ཞིག་གི་གཟུགས་པོའི་ཕྱེད་ཀ་འཛེམས་བག་མེད་པར་བཏོན་ཏེ་ངོ་གདོང་བཀྲུ་བ་དང་ཆུ་འཐུང་པའི་ཚུལ་ནི་འཇིག་རྟེན་ན་གཉིས་སུ་མ་གྲགས་པའི་མིག་གི་ལོངས་སྤྱོད་ཅིག་རེད། ་ དེའི་སྐབས་མོའི་དཀར་ལ་ཟླུམ་པའི་བྲང་སྐྱེས་ཟུང་གི་ཕྱེད་ཀ་དྭངས་ཤིང་གཙང་བའི་ཆུ་ཕྲན་གྱི་ནང་དུ་ཟུག ཆུ་བཏུང་ཟིན་ནས་ཡར་ཙོག་ཙོག་བྱེད་དུས་བྲང་སྐྱེས་ཟུང་གི་སྟེང་དུ་མེ་ཏོག་གི་འདབ་མ་སེར་པོ་རེ་འབྱར་འདུག་པ་ནི་ངོ་མ་ལྐོག་གྱུར་གྱི་བསམ་པའི་འཆར་སྒོ་ཕྱུག་པའི་རི་མོ་མཁས་ཅན་གྱིས་བྲིས་པའི་ལྷ་མོ་དང་གཉིས་སུ་མ་མཆིས། དེའི་སྐབས་དགྲ་འདུལ་གྱི་སེམས་སུ་དབང་སྐྱིད་ཀྱི་ལུས་ཀྱི་ཆ་ཤས་དེ་ད་ལྟ་རང་ལོངས་སུ་སྤྱོད་རྒྱུ་བྱུང་ན་ཅི་མ་རུང་སྙམ་པའི་འདོད་སྲེད་ཀྱི་གདུང་བས་མནར་ཏེ་ཁ་ལྕེ་ཚང་མ་སྐམ་པོར་གྱུར་ཡང་།
དེ་ཕྱོགས་སུ་འགྲོ་བའི་སྤོབས་པ་དང་བྲལ་ཏེ་སྔར་ལས་ལྷག་པའི་ལྟད་མོ་ཞིག་མཐོང་རྒྱུའི་རེ་བ་བཅངས་ཤིང་། རི་དྭགས་རྔོན་མཁན་གྱིས་རྩ་ཆེའི་རི་དྭགས་ཤིག་ལ་མེ་མདའ་གཟེས་པ་ལྟར། མིག་གི་ལོངས་སྤྱོད་དེ་འདྲོགས་དོགས་ཀྱིས་ལུས་ཀྱི་བ་སྤུ་ཙམ་ཡང་འགུལ་མ་ནུས་པར་གབ་བསྡད། འོན་ཀྱང་དབང་སྐྱིད་ཀྱི་ཕུ་དུང་གཉིས་ཀ་གྱོན་པ་དང་། ད་རེས་ཆུ་འཐུང་སྐབས་མདུན་དུ་ལྷུང་པའི་མགོ་སྐྱེས་ལན་བུ་རྒྱབ་ཏུ་གཡུག་ནས་ལུག་ཁྱུའི་ཕྱོགས་སུ་བུད་སོང་བས་ཁོ་རང་མེ་མདའི་སྐམ་པ་གནན་མ་ཐུབ་གོང་རི་དྭགས་འདྲོགས་ཏེ་ཡིད་ཕམ་པའི་རྔོན་པ་ལྟར་མགྲིན་པ་གཟེངས་སུ་བཏེགས་ཏེ་རྒྱང་རིང་དུ་སོང་བའི་དབང་སྐྱིད་ལ་བལྟས་ནས་ཁ་རུ་མཛུབ་མོ་བཙུགས་ཏེ་བསྡད། ‘‘དགྲ་འདུལ་ཇ་འཐུང་། ’’འོ་མ་སྐྱིད་ཀྱི་སྐད་ཆ་དེས་ཁོ་རྗེས་དྲན་གྱི་འོབ་དོང་ལས་ཐར་ཏེ་མགོ་ཡར་154བཏེགས་ཏེ་བལྟ་དུས་འོ་མ་སྐྱིད་ཀྱི་བྲང་སྐྱེས་ནི་དབང་སྐྱིད་ཀྱི་བྲང་སྐྱེས་ལས་ཞེ་དྲག་གིས་ཆེ་བ་དང་ཅུང་ཟད་ཐུར་དུ་ལྷུང་འདུག་པ་དེའི་སྟེང་དུ་རྩམ་ཕྱེ་འགོས་ཏེ་བྱེ་མའི་དེའུ་འབུར་ཞིག་གི་སྟེང་དུ་བ་མོ་སྲབ་པོ་ཞིག་བབས་པ་དང་འདྲ། ཁོས་ཇ་ཕོར་ཚུར་བླངས་ཏེ་ཧུབ་གང་གིས་གཙང་མར་བཏུང་སྟེ་འོ་མ་སྐྱིད་ཀྱི་ལག་ཏུ་བཞགའོ་མ་སྐྱིད་ཀྱིས་‘‘ཁྱོད་ཅི་ཞིག་ལ་བསམ་བློ་གཏོང་གི་ཡོད་’’ཅེས་དྲིས་བྱུང་། དགྲ་འདུལ་ངོ་གདོང་དམར་པོར་འགྱུར་ནས་‘‘ང་ ང་ཅི་ ་་་་ངས་བསམ་བློ་གང་ཡང་གཏོང་གི་མེད། ཁྱོད་ཀྱིས་ཅི་ཟེར་བ་ཡིན་’’ཟེར།
འོ་མ་སྐྱིད་ཀྱིས་‘‘ཧི་ཧི་མི’ཞེས་ཧབ་ཆ་ཤོར་བ་དང་སྦྲགས་‘‘ངོ་གདོང་དམར་པོར་གྱུར་དོན་ཅི་རེད་མིརིཅེས་བཤད་ཞོར་དུ་ཁོའི་འགྲམ་པར་བྱིལ་ཙམ་བྱས་པས་ཁོའི་འགྲམ་པའི་སྟེང་དུ་རྩམ་པའི་‘‘ཕྱག་རྗེས་’’གསལ་པོ་ཞིག་བཞགརྔོན་ཁྱི་ཚང་མ་ལྕེ་བསྣར་ཏེ་སྒོ་འགྲམ་དུ་སླེབས་པ་དང་མདའ་མོ་ནག་རྐང་སྒོ་ལས་ཡར་འཛུལ་ཏེ་ཐབ་འགྲམ་གང་སར་སྣོམ་བཞིན་ཕར་འགྲོ་ཚུར་འགྲོ་བྱས་པ་དང་། ཐབ་འགྲམ་དུ་སྤུངས་པའི་ལྕི་བའི་ཁྲོད་ནས་རུས་གོག་གཅིག་རྙེད་པ་དེ་ཁ་རུ་བཟུང་ནས་སྒོར་དོན་སོང་། ད་གཟོད་དབང་ཆེན་དང་ཉི་ཤར་གཉིས་ལོག་སླེབས་པ་རེད་སྙམ་ནས་དེ་མར་འོ་མ་སྐྱིད་མཆིག་གི་འཁྲིས་སུ་སོང་ནས་རྩམ་པ་འཐག་གིན་བསྡད། དགྲ་འདུལ་རྟབ་རྟབ་པོར་ཡར་ལངས་ཏེ་སྒོར་དོན་ནས་བལྟ་དུསནི་་དབང་ཆེན་དང་ཉི་ཤར་གཉིས་ད་དུང་ལུག་ཁྱུའི་འགྲམ་དུ་བསྡད་ནས་འདུག དགྲ་འདུལ་ཐད་ཀར་ཕ་དབང་ཆེན་དང་ཨ་ཁུ་ཉི་ཤར་གཉིས་ཀྱི་སར་བུད་སོང་། རྔོན་ཁྱི་ལྔ་པོའང་གཅིག་རྗེས་གཉིས་མཐུད་ཀྱིས་དགྲ་འདུལ་གྱི་རྗེས་སུ་འབྲངས་པ་ནི་ལྷག་བསམ་ཟོལ་མེད་ཀྱི་འཐབ་འཛིང་པ་ལྔ་རུ་དཔོན་གྱི་རྗེས་སུ་འབྲངས་པ་དང་གཉིས་སུ་མ་མཆིས། དབང་ཆེན་དང་ཉི་ཤར་གཉིས་ཀྱིས་སྦྲེ་ལྤགས་གཅིག་སར་སྐམ་ནས་སླད་155ཕྱིན་ས་ཕྱོགས་གང་དུ་ཕྱིན་ནས་བྱ་ཐབས་གང་ཞིག་རྒྱུད་དེ་དབང་ཆེན་གྱི་བཟའ་ཟླ་གཡང་མོ་ཚུར་ཁྲིད་ཐབས་དང་བཙན་རྒོད་ཁ་ཤོའི་དགྲ་ཤ་ཇི་ལྟར་ལེན་རྒྱུའི་སྐོར་ལབ་ཀྱིན་བསྡད་འདུགདགྲ་འདུལ་དེར་སླེབས་ནས་‘‘ཁྱོད་གཉིས་ཀྱིས་སྦྲེ་གཅིག་བསད་འདུག་’’ཟེར་ནས་སྦྲེ་ལྤགས་ལག་ཏུ་བླངས་ནས་‘‘སྤུ་གྲ་ཡག་པོ་འདུག་’’ཟེར། རྔོན་ཁྱི་ལྔ་པོས་ད་རེས་བཟས་འཕྲོར་ལྷག་པའི་སྦྲེ་ཤ་ཅུང་ཟད་ཡོད་པ་དེ་དག་ལ་ཧབ་ཐོབ་རྒྱག་གིན་འདེད་རེས་འཕྲོག་རེས་ཀྱི་རྩེད་མོ་རྩེ་གི་འདུགཉི་ཤར་གྱིས་སྣང་མེད་ཀྱི་སྒོ་ནས་སྦྲེ་ལྤགས་ཀྱི་སྤུ་གྲར་ལག་པས་བྱིལ་ཙམ་བྱིལ་ཙམ་བྱས་ནས་‘‘སྦྲེ་ལྤགས་ཀྱི་སློག་པ་ཞིག་བཟོ་གི་ཡིན་ན་དྲོད་ཆེན་པོ་མེད་དམ་’’ཟེར།

དབང་ཆེན་གྱིས་‘‘སྦྲེ་ལྤགས་ཀྱི་སློག་པ་ལ་སྦྲེ་ཚག་ཟེར། དེ་དྲོད་ཆེ་ལ་ཡང་པོ་ཡོད། ད་དུང་དེའི་གོང་བ་དང་མཐའ་གཤམ་ཝ་ལྤགས་ཡོད་ན་ངོ་མ་གཟབ་མཆོར་ཨང་གཉིས་པ་ཡིན་གྱི་རེད་’’ཟེར། དགྲ་འདུལ་གྱིས་‘‘འོ་ན་གཟབ་མཆོར་ཨང་དང་པོ་དེ་གང་རེད་’མིཅེས་དྲིས། དབང་ཆེན་གྱིས་‘‘གཡི་ཚར་ལ་ཝ་ལྤགས་ཀྱི་གོང་བ་ཅན་དེ་ལས་ལེགས་པའི་གཟབ་མཆོར་གང་ན་ཡོད་’’ཟེར། དེའི་སྐབས་ཤར་གྱི་རི་གཤམ་གྱི་ན་ཐང་དེའི་སྟེང་དུ་ཝ་མོ་སྤུ་གྲ་དམར་སེར་ཅཆ།་ གཅིག་འགྲོ་བ་ཉི་ཤར་གྱིས་མཐོང་ནས་‘‘ལྟོས་དང་ཝ་གཅིག་འདུག’’ཟེར། ་ དབང་ཆེན་ཕ་བུ་གཉིས་ལམ་སེང་སྐད་ཆ་མཚམས་བཞག་ནས་ཉི་ཤར་གྱིས་མཛུབ་མོ་གཏད་སའི་ཕྱོགས་སུ་བལྟ་དུས་ཝ་གཅིག་ཕར་རྒྱུག་ཚུར་རྒྱུག་བྱེད་ཀྱིན་ཨ་བྲ་འཛིན་པ་དང་ཡང་སྐབས་རེ་སར་ཉལ་ནས་ཁོ་ཚོའི་ཕྱོགས་སུ་ཕྱི་བལྟས་བལྟ་གི་འདུགརྔོནཁྱི་ལྔ་པོ་ནི་ད་དུང་འདེད་རེས་འཕྲོག་རེས་ཀྱི་རྩེད་མོར་མགོ་འཁོར་156ནས་འདུགདགྲ་འདུལ་གྱིས་ལམ་སེང་ཁྱི་མོ་མདའ་མོ་ནག་རྐང་གི་གཉའ་ལས་བཟུང་སྟེ་གད་པ་མཐོ་བ་ཞིག་གི་སྟེང་དུ་ཁྲིད་ནས་ཝ་མོའི་ཕྱོགས་སུ་མཛུབ་མོ་གཏད་དེ་‘‘ཆོ་’’ཞེས་སྐད་བརྒྱབ་པ་དང་དུས་མཉམ་མདའ་མོ་ནག་རྐང་གིས་མགོ་བོ་མཐོན་པོར་བཏེགས་ཏེ་མིག་གཉིས་ཀྱང་སྔར་བས་གྲུང་བར་གྱུར་ནས་བལྟས་ཏེ་ཝ་མོ་མཐོང་འཕྲལ་དགྲ་འདུལ་གྱིས་འཕང་པའི་མདའ་མོ་ཞིག་དང་འདྲ་བར་ཝ་ཡི་ཕྱོགས་སུ་ཤོར། རྔོན་ཁྱི་གཞན་བཞི་པོའང་དུས་གཅིག་ཏུ་འཕང་པའི་མདའ་མོ་བཞི་ལྟར་དེ་ཡི་རྗེས་སུ་རྒྱུག དེ་མར་ཝ་དེས་རྔོན་ཁྱི་ལྔ་རྒྱུག་ཡོང་བ་མཐོང་ནས་མཇུག་མ་རླུང་གིས་སྐྱོད་ཀྱིན་བྱང་ཕྱོགས་སུ་བྲོས། རྔོན་ཁྱི་ལྔ་པོ་ཝ་མོ་དང་བར་ཐག་ཇེ་ཉེར་སོང་ནས་མཐར་མདའ་མོ་ནག་རྐང་གིས་ཝ་མོའི་མཇུག་མ་ཁ་ཡིས་མ་བཟུང་ཙམ་ལ་ཝ་མོ་དེས་ཕ་བོང་ཆུང་ཆུང་གཅིག་གི་གཡས་ཕྱོགས་ནས་བསྐོར་ཏེ་ཡང་ཁ་ལྷོ་རུ་གཏད་དེ་བྲོས་པས་རྔོན་ཁྱི་ལྔ་དང་ཝ་མོའི་བར་ཐག་ཅུང་ཟད་རིང་དུ་སོང་།
དབང་ཆེན་དང་། ཉི་ཤར། དགྲ་འདུལ་གསུམ་གད་པའི་སྟེང་དུ་ལངས་ནས་བལྟས། རྔོན་ཁྱི་ལྔ་པོས་སྔར་བཞིན་མགྱོགས་ཚད་ཅུང་ཟད་ཀྱང་དལ་དུ་མ་བཏང་བར་རྗེས་འདེད་བཏང་ནས་ཝ་མོ་དང་བར་ཐག་ཉེ་རུ་ཉེ་རུ་སོང་ནས་མཐར་མདའ་མོ་ནག་རྐང་དང་ཝ་གཉིས་ཀྱི་བར་ཐག་རིང་ཤོས་ལའང་མིའི་གོམ་པ་གང་ཙམ་ལས་མེད་པའི་དུས་དབང་ཆེན་དང་། ཉི་ཤར། དགྲ་འདུལ་གསུམ་མགོ་བོ་སྔར་བས་མཐོ་བར་བཏེགས་ཏེ་‘‘ལྟོས་དང་། ལྟོས་དང་། ད་ཧ་ལམ་རྗེས་ཟིན་སོང་། ད་བཟུང་རན་སོང་’’ཞེས་སེམས་འཚབ་ལངས་ཏེ་རྐང་འཁྲབ་ལག་འཁྲབ་བྱེད་ཀྱིན་འདུགམདའ་མོ་ནག་རྐང་གིས་ཝ་མོའི་མཇུག་མ་ཁ་ཡིས་འཛིན་གྲབས་བྱེད་པ་དང་ཝ་དེས་སྔར་བས་མགྱོགས་པར་བྲོས་ཏེ་ཡང་བར་ཐག་ཅུང་ཟད་རིང་དུ་སོང་157བ་དང་། མདའ་མོ་ནག་རྐང་གི་གོམ་རླབས་ཀྱང་སྔར་བས་མགྱོགས་པར་གྱུར་ནས་ཝ་མོའི་མཇུག་མར་བཏགས་པ་ལྟར་རྗེས་འདེད་བཏང་ནས་ཝ་མོའི་མཇུག་མ་ནས་ཟིན་གྲབས་ཡོད་པའི་སྐབས་དེར།
ཝ་མོ་དེ་སྒྱུ་མ་མཁན་གྱིས་སྒྱུ་མའི་སྤྲུལ་པ་སྟོན་པ་ལྟར་ཁུང་བུ་ཞིག་གི་ནང་དུ་འཛུལ་ནས་མཐོང་རྒྱུ་མེད་པར་གྱུར། ཁྱི་མོ་མདའ་མོ་ནག་རྐང་ཕངས་སེམས་དྲག་པོ་སྐྱེད་དེ་ཁུང་བུའི་སྒོར་ཉལ་ཏེ་སྦར་མོས་ས་འབྲུ་གིན་མཇུག་མ་ས་རུ་བརྡབ། རྔོན་ཁྱི་གཞན་བཞི་ཡང་རིམ་གྱིས་ཁུང་སྒོར་སླེབས་ཏེ་འགའ་རེ་རྫི་སྣོམ་བྱེད། འགའ་རེས་མདའ་མོ་ནག་རྐང་དང་མཉམ་དུ་སྦར་མོས་ཁུང་སྒོའི་ས་དྲུས། ཁོ་ཚོ་གསུམ་ལམ་སེང་དེ་ལས་བྲལ་ཏེ་ཝ་ཁུང་ཡོད་སར་སོང་། དབང་ཆེན་གྱིས་‘‘ཝ་དེ་དེ་འདྲའི་མགྱོགས་པ་ལ། སྔར་ཡིན་ན་མདའ་མོ་ནག་རྐང་གིས་གསོད་མ་ཐུབ་པའི་ཝ་གཅིག་ཀྱང་ཐུག་མ་མྱོང་’རིཟེར། ཁོ་ཚོས་ལམ་སེང་ལྕི་བ་སྒྲུག་ནས་དུ་བ་རྒྱག་རྒྱུའི་གྲ་སྒྲིག་བྱས། ཉི་ཤར་གྱིས་རྡོ་ཆེན་པོ་གཅིག་ཁྱེར་འོང་ནས་ཁུང་སྒོའི་ཡན་ཙམ་བཀག དེ་ནས་ལྕི་བ་ཡོངས་ཁུང་སྒོར་སྤུངས་ཏེ་མེ་ཚང་བཅས།
དབང་ཆེན་གྱིས་གློ་ལ་བཏགས་པའི་མེ་ལྕགས་ཀྱི་ནང་ནས་མེ་རྡོ་མཆིན་པའི་མདོག་དང་འདྲ་བ་དབྱིབས་ཟུར་གསུམ་ཅན་གཅིག་གི་སྟེང་དུ་པ་རྡོག་རིལ་མ་ལས་ཆེ་ཙམ་གཅིག་བཞག་ནས་མཐེ་བོང་དང་ལྡག་མཛུབ་གཉིས་ཀྱི་བར་དུ་བཅངས་ཏེ་མེ་ལྕགས་ཀྱི་ཁ་བརྡར་ཙམ་བྱས་པའི་མེ་སྟག་ལས་མེ་སོན་བླངས་ཏེ་ལྕི་བའི་དཀྱིལ་དུ་བཞག་ནས་ཕུ་བཏབ་པས་དུ་བ་སྔོ་ལྷོག་ཏུ་འཕྱུར་བྱུང་། མེ་ཚང་བཅས་པའི་ལྕི་བ་ཕལ་ཆེ་བ་མེས་ཟིན་རྗེས་ཁུང་ནང་དུ་བླུགས། དེའི་སྟེང་དུ་ད་དུང་ལྕི་བ་མང་པོ་བླུགས་ཏེ་ཁུང་སྒོ་རྡོ་དང་བྱེ་མས་བཀག་ནས་དུ་བ་ཕྱིར་མི་དོན་པ་བྱས། ཁོ་ཚོས་ལུག་ཁྱུ་དང་ནོར་ཁྱུ་སྦྲ་ཡི་ཕྱོགས་སུ་ཡར་ཙམ་འདེད་ནས་ལོག་སོང་། 158 ་ཕྱི་ཉིན་ཉིན་དགུང་མ་ཟིན་ཙམ་ལ་དགྲ་འདུལ་དང་ཉི་ཤར་གཉིས་ནོར་ལུག་གི་ཕྱོགས་སུ་འགྲོ་བའི་ཞོར་དུ་ཁ་སེང་དུ་བ་བརྒྱབ་པའི་ཝ་ཁུང་དེར་སོང་ནས་ཁུང་སྒོ་བཀག་བྱེད་རྡོ་དང་བྱེ་མ་ཚང་མ་ཕྱིར་བཏོན། དེ་ནས་ལྕི་བའི་ཐལ་བ་དང་སྣ་རྡོ་ཕྱིར་བླངས་རྗེས་མེ་མདའི་སུ་མ་རྗོཝ་དེའི་སྟེང་དུ་བཙུགས་ནས་སྤུ་གཅུས་བརྒྱབ་སྟེ་ཕྱིར་བཏོན། ཁ་སེང་ཉི་ཤར་གྱིས་བཞག་པའི་སྣ་རྡོ་དེ་ཅུང་ཆུང་དྲགས་པའི་རྐྱེན་གྱིས་ཝ་ཡི་རྣ་བ་གཉིས་དང་སྤྱི་གཙུག་གི་སྤུ་ཅུང་ཟད་མེས་འཚིག་པ་ལས་གཞན་གྱི་ཆ་ནི་སྐྱོན་གང་ཡང་མི་འདུག‘‘ཧྭ་ཧྭ་ཧྭ། རི’དབེན་འཇགས་ཀྱི་ལུང་ཆུང་དེའི་ནང་མི་ཡུལ་གྱི་འཚོ་བས་མ་དོར་བའི་སྦྲ་ནག་རྙིང་སོང་དེའི་ནང་རྟག་པར་དགོད་སྒྲ་ལྷང་ལྷང་དུ་གྲགས་ཀྱི་འདུགདགོད་སྒྲ་དེ་ནི་སྐབས་ངེས་མེད་ཀྱི་ཡིད་དགའ་སྤྲོའི་འཕེལ་ཕྱོགས་ཤིག་གམ་ཡང་ན་སྡུག་པོ་གཅིག་ཐོག་གཉིས་བརྩེགས་མྱོང་སྟེ་རང་ཡུལ་རྒྱབ་ཏུ་བསྐྱུར་ཏེ་མི་ཡུལ་འགྲིམ་དགོས་བྱུང་ཡང་འཚོ་གནས་ཡོང་ཕྱིར་འབད་པ་བྱས་པར་འབྲས་བུ་མི་དམན་པ་ཐོབ་ནས། གང་ཟག་མི་ལ་མ་མཐར་འཛོམས་དགོས་པའི་འཚོ་གནས་ཀྱི་ཆ་རྐྱེན་ཏེ་ཟས་གོས་ཐད་སེམས་ཁྲལ་མེད་པའི་དགའ་སྤྲོ་ལས་དོན་དུ་ཁོང་ཚོ་ཚང་མའི་ལུས་ཐོག་ཏུ་བརྗོད་མི་ཤེས་པའི་སྡུག་བསྔལ་གྱི་ཁུར་པོ་ཆེན་པོ་རེ་ཁུར་ཡོད། དབང་ཆེན་ཕ་བུ་གཉིས་ཀྱི་སེམས་གཏིང་དུ་ནམ་ཡང་ཟུབ་ཐབས་བྲལ་བའི་འཁོན་འཛིན་གྱི་རྨ་ཤུལ་རེ་ཡོད་པ་སྟེ་དབང་ཆེན་གྱི་ངོས་ནས་བཤད་ན་རང་ཡུལ་དག་ཞིང་འདྲ་བ་དེ་དང་།
མཛའ་གཅུགས་གསེར་ཐག་གི་མདུད་བརྒྱས་དམ་དུ་བཅིངས་པའི་བཟའ་མོ་དགྲ་ལག་ཏུ་ཤོར་ཏེ། དེ་སྔར་ཉལ་བའི་གཉིད་ལམ་དུ་ཡང་ཤར་མ་མྱོང་བའི་ཡུལ་གྱར་བའི་འཚོ་བ་འདི་འདྲ་ཞིག་སྐྱེལ་རྗོ སུ་མ། བོད་མདའི་མདེལ་རྫོང་རྒྱག་བྱེད་དང་མེ་མདའི་ཁོག་ནང་གཙང་སྦྲ་བྱེད་ཆེད་ཀྱི་ལྕགས་རྒྱུག་གཅིག159དགོས་པ་འདི་ངས་ཚེ་སྔོན་མར་ལས་ངན་པ་གང་ཞིག་བྱས་པའི་རྣམ་སྨིན་ཡིན་སྙམ་པ་དང་། བུ་དགྲ་འདུལ་གྱི་ངོས་ནས་བཤད་ནའང་དྲིན་ཅན་གྱི་ཨ་མ་དགྲ་ལག་ཏུ་ཤོར་ཏེ་གསོན་བྲལ་བྱུང་ནས་སྡུག་པོ་འདི་འདྲ་མྱོང་དགོས་དོན་ཅི་ཡིན་སྙམ་བཞིན་མཚན་མོ་མང་པོ་ཉལ་ཁུང་གི་ནང་དུ་མིག་ཆུ་ཁྲུམ་ཁྲུམ་དུ་ཤོར་མྱོང་། ཉི་ཤར་དང་འོ་མ་སྐྱིད་གཉིས་ཀྱི་ལས་སྐལ་འདྲ་བས་སེམས་ནང་གི་སྡུག་བསྔལ་ཡང་གཅིག་མཚུངས་ཏེ། རང་ཡུལ་དུ་གཉེན་ཉེ་བའི་བརྩེ་དུང་བཅངས་ས་མདང་སྐྱེས་བྱིས་པ་གཅིག་ཀྱང་མེད་མོད། བྱང་ཐང་མི་མེད་ལུང་སྟོང་འདིར་འཚོ་བ་སྐྱེལ་རྒྱུ་ནི་ཧ་ཅང་ཡིད་མུག་པ་ཞིག་རེད། འདིར་ཟས་གོས་ཀྱི་ཐད་སྔོན་མ་ལས་ལྷག་ཙམ་ལོངས་སུ་སྤྱོད་རྒྱུ་ཡོད་པ་དང་གཞན་གྱི་བརྙས་བཅོས་དང་འཕྱ་སྨོད་བྱེད་མཁན་མེད་པ་ནི་དབང་ཆེན་གྱི་དྲིན་རེད་སྙམ་ནས་ཉི་ཤར་གྱི་སེམས་སུ་ཤི་དུར་ཁུང་དུ་མ་འཛུལ་བར་ཁོང་གི་ཞབས་ཕྱི་སྒྲུབ་དགོས་སྙམ་པའི་དམ་བཅའ་མི་འགྱུར་རྡོ་རྗེའི་བྲག་ལྟ་བུ་ཞིག་སྙིང་ཁོང་དུ་བཞགའོན་ཀྱང་རང་ཡུལ་གྱི་རི་ཆུ་དྲན་པའི་གདུང་བ་དྲག་པོའི་དབང་གིས་དཔྱིད་ཀའི་གནམ་གཤིས་ལྟར་རེ་ཞིག་སེམས་ནང་དུ་དགའ་སྤྲོ་འཕེལ་བའི་དུས་ཤིག་ཤར་ཡང་། གློ་བུར་དུ་ཡིད་གདུང་བའི་སྤྲིན་ནག་འཁྲིགས་ཏེ་སྙིང་ཁོང་མཆི་མས་བརླན་པར་གྱུར། དེའི་སྐབས་ཉི་ཤར་གྱི་བློ་ངོར་རང་ཡུལ་དྲན་པའི་གདུང་བའི་དབང་གིས་རྗེས་དྲན་དུམ་བུ་ཞིག་ཡིད་ལ་འཆར་བ་སྟེ།
ཁོ་རང་མ་བུ་གཉིས་སྦྲ་གོག་འབྲོང་གི་སྣ་ཁུང་ཙམ་ཞིག་གི་ནང་དུ་བསྡད་དེ། སྔ་དྲོ་རྒྱགས་ཀྱང་ཕྱི་དྲོ་ལྟོགས། དེ་རིང་རྒྱགས་ཀྱང་སང་ཉིན་ལྟོགས། དེ་རིང་དྲོད་ཀྱང་སང་ཉིན་གྲང་པའི་ཧ་ཅང་ཉམ་ཐག་པའི་འཚོ་བ་སྐྱེལ་བཞིན་སྡེ་དཔོན་ཚ་ཞང་ཉི་གྲགས་ཚང་གི་ཐལ་སྤུངས་ཀྱི་འཁྲིས་སུ་བསྡད་ཡོད། ཁོང་མ་བུ་གཉིས་ཀྱི་ལས་ཀ་གཙོ་བོ་ནི་སྔ་དྲོ་སྡེ་དཔོན་ཚང་གི་ཁྱི་དེ་དག་160འདོགས་དགོས་པ་དང་། སྲོད་རུབ་རྗེས་ཁྱི་དེ་དག་གློད་རྒྱུ། རྒྱུན་པ་ཁྱི་ལྟོ་བསྟེར་རྒྱུ་དང་། ཁྱི་ཕྲུག་བསྙོར་སྐྱོང་བྱེད་རྒྱུ་བཅས་རེད། སྡེ་དཔོན་ཚང་ནས་ཉིན་ལྟར་ཁོང་གཉིས་ལ་ཟས་ལྷག་འཐུང་ལྷག་དང་རྩམ་པ་ཟ་རུ་དོ་རེ་སྦྱིན་གྱི་ཡོད། སྡེ་དཔོན་ཚང་ལ་ཕྱི་ནས་ཡོང་མཁན་གྱི་མགྲོན་པོ་མེད་པའི་དུས་ཉུང་ཉུང་རེད།
མགྲོན་པོ་སླེབས་ཚེ་ཁོང་མ་བུ་གཉིས་ཀྱིས་འདོགས་ཁྱི་ངར་མ་དེ་དག་བཀག་དགོས་ཀྱི་ཡོད། གལ་སྲིད་འདོགས་ཁྱི་ཤོར་ཏེ་མགྲོན་པོར་རྨུག་པའི་གནས་ཚུལ་བྱུང་ན་རྟ་ལྕག་བཅུ་རེའི་‘‘བྱ་དགའ་རི’རག་རྒྱུ་གཏན་འཁེལ་རེད། དེར་བརྟེན་ཁོང་མ་བུ་གཉིས་ཀྱི་སེམས་ཁྲལ་ཆེ་ཤོས་ནི་དཔོན་སྡེ་དཔོན་ཚང་ལ་མགྲོན་པོ་སླེབས་རྒྱུ་དེ་རེད། སེམས་ཁྲལ་ནི་སེམས་ཁྲལ་རང་ལས་ཁོང་གཉིས་ལ་མགྲོན་པོ་མི་ཡོང་པའི་ཐབས་ག་ལ་ཡོད། ཨ་མའི་མིང་ལ་གཡང་ཟེར་བ་དང་ཁོ་རང་གི་མིང་ལ་ཁྱི་གུ་ཉི་ཤར་ཟེར་ཡང་། ཁོ་གཉིས་ཀྱི་མིང་ངོ་མ་ལས་འབོད་མཁན་གཅིག་ཀྱང་མེད་པར་ཁྱི་རྫི་མ་བུ་གཉིས་ཞེས་འབོད་པ་དང་། དམིགས་སུ་བཀར་ནས་འབོད་དགོས་ཚེ་ཁྱི་རྫི་རྒན་མོ་དང་ཁྱི་རྫིའི་བུ་ཞེས་འབོད་ཀྱི་ཡོད། སྦྲ་ཧྲུལ་དེར་ལོ་མང་ཆར་ཆུས་སྦང་ཞིང་མཐོ་སྒང་ཉི་མའི་འོད་ཀྱིས་སྲེགས་པ་དང་། ལྷགས་རླུང་གིས་བརྡབ་པས་ཨི་ཁུང་མང་པོ་ཡོད་ཀྱང་ལྷགས་པ་བཀག་ཆེད་སྦར་མཐིལ་ཙམ་ཡང་མ་རྙེད་སྟབས་དགུན་ལྷགས་པའི་གཟིགས་སྐྱོང་དང་དབྱར་ཆར་ཆུའི་མགྲོན་པོ་རྒྱུན་ཆད་མེད་པས་སྡེ་དཔོན་ཚང་གི་གཅེས་ཕྲུག་དང་ཁྱིམ་ཚང་འབྱོར་པ་ཅན་གྱི་བྱིས་པ་ཚོས། སྦྲ་ཆུང་ཆུང་འབྲོང་གི་སྣ་ཁུང་།
ཕྱི་སྐར་མ་བརྒྱ་ཤར་སྟོང་ཤར། དགུན་རླུང་པོ་མདའ་མོ་རྒྱག་རྒྱགདབྱར་ཆར་ཆུ་འོ་མ་བཞོ་བཞོ། ཞེས་མི་རྒན་གྱི་ངག་ལས་ཐོས་པའི་འཕྱ་སྨོད་ཀྱི་གླུ་གཏོང་བཞིན་‘‘ཨོ་ཨོ་’’161ཞེས་ཞིམ་མངར་གྱི་ཟས་རིགས་ངོམ་བཞིན་ཕར་རྒྱུག་ཚུར་རྒྱུག་བྱེད་པ་དང་། སྦྲ་ལ་གཏད་དེ་གཅིན་པ་གཏོང་བ། རྡོ་བཞུ་བ་སོགས་བརྙས་བཅོས་སྣ་ཚོགས་བྱེད་ཀྱི་ཡོད་པས་ཁོའི་ཡ་ཆུང་སེམས་ནང་སྡུག་གི་སྨུག་པ་འཁྲིག་ཅིང་ཞེ་སྡང་གི་མེ་ལྕེ་འབར་ཡང་བཟོད་སྒོམ་བྱེད་རྒྱུ་ལས་ཕྲུ་གུ་དེ་ཚོའི་བ་སྤུའི་སྣེ་གཅིག་ལ་ཡང་རེག་ག་ལ་ནུས། ཁོ་ཡང་སྤྱང་གྲུང་ཅན་ཞིག་ཡིན་པས་ཉིན་ཞིག་ལྷས་རའི་ནང་རྩེད་མོ་རྩེ་བཞིན་པའི་ཕྲུ་གུ་དེ་ཚོའི་ཁྲོད་དུ་སོང་ནས་‘‘ཁོ་ཚོ། ང་ཚོ་མཉམ་དུ་རྩེད་མོ་རྩེ། ང་རྟ་བྱེད། ཁྱོད་ཚོ་མི་བྱས་ནས་ང་ལ་བཞོན་དང་’’ཟེར་བས་ཕྲུ་གུ་དེ་ཚོ་དགའ་ནས་‘‘ཡ་ཡ། དེ་རང་ཡིན་’རིཟེར་ནས་ཕྲུ་གུ་དེ་ཚོས་རེས་མོས་ཀྱིས་ཁོའི་སྒལ་པར་བཞོན།
ཁོས་རྐང་ལག་བཞི་ཀ་ས་རུ་བཙུགས་ནས་ཕར་འགྲོ་ཚུར་འགྲོ་བྱས། ཕྲུ་གུ་ཚང་མས་བཞོན་རྗེས་ཁོས་‘‘རྟ་ལ་རྟ་ཆག་མ་བསྟེར་ན་རྟ་ཤི་གི་རེད་’’ཅེས་ཤི་བའི་ཁུལ་གྱིས་ས་རུ་འགྱེལ་ཏེ་ཁོ་ཚོར་བཞོན་མ་བཅུག ཕྲུ་གུ་དེ་ཚོས་ཁོའི་སྒལ་པར་བཞོན་རྒྱུའི་ཆེད་དུ་‘‘རྟ་ཆག་བསྟེར་དགོས་’’ཟེར་ནས་ཤ་སྐམ་དང་། ཕྱུར་བ། མར་གཟན་སོགས་ཁོ་ལ་བསྟེར་བས་ཁོས་དེ་དག་རུམ་ནང་དུ་བླུགས་ཏེ་ཡང་ཁོ་ཚོ་རེས་མོས་ཀྱིས་སྒལ་པར་ཁུར་ནས་རྐང་འཁྲབ་ལག་འཁྲབ་བྱེད་ཀྱི་ཡོད། ་ རྩེད་མོ་རྩེས་ཟིན་རྗེས་ཁོས་དགའ་དགའ་སྤྲོ་སྤྲོའི་ངང་ནང་དུ་ལོག་ནས་རུམ་ནང་གི་ཤ་སྐམ་དང་ཕྱུར་བ། མར་གཟན་དེ་དག་བཏོན་ཏེ་ཨ་མར་སྦྱིན། ཨ་མ་ཧང་སང་ནས་‘‘འདི་དག་གང་ནས་ཁྱེར་ཡོང་བ་ཡིན། འདྲེ་ཕྲུག་ཁྱོད་ཀྱིས་རྐུ་མ་ཡང་བྱེད་ཤེས་’’ཞེས་དབུགས་ཧལ་ཧལ་བྱེད་ཀྱིན་མིག་འབུར་ཚུགས་ཀྱིས་ཁོར་བལྟས། ཁོས་རྒྱུ་མཚན་ཡོངས་མ་གསང་དྲང་བཤད་བྱས་པས་ཨ་མ་ལྷག་པར་ཁྲོས་ནས་‘‘ཧུང་།
ངེད་མ་བུ་གཉིས་མ་ཤི་ཚེ་རིང་བྱུང་ན་དེ་བས་ཡག་པ་མེད། ང་162ལ་ཕྲུ་གུ་མང་པོ་སྐྱེས་ཀྱང་ཚེ་སྔོན་སྡིག་ལས་བྱས་པའི་རྣམ་སྨིན་གྱིས་གསོན་པོར་ལྷག་པ་ཁྱོད་ལས་མེད། འོན་ཀྱང་ལྟས་ཕྲུག་ཁྱོད་ཀྱིས་མི་ཚང་ཆེན་པོའི་ཕྲུ་གུའི་རྔན་པ་འཕྲོག ཧུང་། ཁོ་ཚོའི་ཕ་མས་ཤེས་ན་ཁྱོད་ཀྱི་པགས་པ་བཤུས་ཡོང་། ཕྱིན་ཆད་དེ་འདྲ་བྱེད་ཀྱི་ཡིན་ནམ་མིན་’རིཞེས་སྒོ་འགྲམ་ལས་མེ་སྐྱོག་བླངས་ཏེ་ཁོའི་རྐུབ་ལ་གཞུས། ‘‘ཨ་མ། ཨ་ར། ངས་འཕྲོག་པ་མིན། ཨིན།
ངས་ ངས་དེ་འདྲ་བྱེད་ཀྱི་མིན་’’ཞེས་ངུས་ཏེ་སྦྲ་གོག་འབྲོང་རྒན་གྱི་སྣ་ཁུང་ཙམ་དེའི་ནང་ཕར་བྲོས་ཚུར་བྲོས་བྱས། ཤ་རིད་ཅིང་མདོག་ངན་པའི་ཁོའི་ངོ་གདོང་ཆུང་ཆུང་དེ་མཆི་མས་བརླན་པར་གྱུར་པ་མཐོང་བས་ད་གཟོད་ཨ་མ་ཡང་སེམས་ཕམ་སྐྱེད་ནས་ཁོ་བྲང་ཁར་བཟུང་སྟེ་‘‘ཨ་མས་ལག་པ་ཐལ་དྲགས་སོང་། ཕྱིན་ཆད་དེ་འདྲ་མ་བྱེད་ཨང་’’ཟེར་བཞིན་མིག་ཆུ་རང་དབང་མེད་པར་ཤོར། ཁོ་ཡང་ཨ་མའི་བྲང་ལ་དམ་པོར་སྦྱར་ནས་‘‘ངས་ ངས་རྗེས་མ་དེ་འདྲ་བྱེད་མི་ཡོང་’’ཞེས་ངུ་སྐད་ཆེ་རུ་བཏང་། དེ་ནས་བཟུང་ཕྲུ་གུ་དེ་ཚོས་‘‘ཁྱི་རྫིའི་བུ། ཁྱི་རྫིའི་བུ། འདིར་ཤོག་དང་ང་ཚོ་མཉམ་དུ་རྩེད་མོ་རྩེ། དེ་རིང་ཡང་ཁྱོད་རྟ་དང་ང་ཚོ་མི་ཡིན་ནོ་’’ཞེས་བོས་བྱུང་བས་ཁོས་ཁོ་ཚོའི་འདོད་བློ་ཡོངས་སུ་བསྐང་བ་ལས་‘‘རྟ་ཆག་’’གང་ཡང་མ་བཟས། ཉིན་ཞིག་གྲོང་འདབས་ཀྱི་རྩྭ་ཐང་སྟེང་དུ་རྟ་དྲེལ་དྲུག་ཅུ་སློ། ར་འདེད་པའི་དར་མདོ་ནས་ཡོང་བའི་ཇ་པའི་ཚོང་པ་རྒྱ་ཆེན་ཞིག་སླེབས་ཏེ་ཇ་སྒམ་རི་ལས་མཐོ་བ་བརྩིགས་ཤིང་རྟ་དྲེལ་རྩྭ་ཐང་དུ་བཀྲམ།
ཡུལ་ཕྱོགས་གཞན་ནས་ཡོང་པའི་ཚོང་དཔོན་ཆེན་པོ་དང་། བླ་དཔོན་ཆེ་རིགས་མཐོང་ན་སྡེ་དཔོན་ཚ་ཞང་ཉི་གྲགས་རྒྱུ་རྔམ་ཆེ་བ་དང་། རང་གི་མཚན་སྙན་གྲགས་ཀྱི་ཆེད་དུ་ཐབས་བརྒྱ་ཇུས་སྟོང་གིས་དེ་དང་གྲོགས་འགྲིག་163ཐབས་བྱེད་ཀྱི་ཡོད། དེ་ཉིན་ཇ་པ་ཚུགས་བབས་མ་ཐག་ཁོས་གཡོག་པོ་གཉིས་ཇ་པའི་འབངས་ལ་ལྕི་བ་སྐྱེལ་བར་བཏང་། དེ་ནས་གཡོག་མོ་གཉིས་མདུན་དུ་བོས་ཏེ་གཅིག་གི་ལག་ཏུ་མར་ཇ་བསྲུབས་མ་ཁོག་ལྟེར་གང་དང་། གཅིག་གི་ལག་ཏུ་འབྲིའི་བྲང་ཤ་བཙོས་མ་ཀ་ཏོ་ར་གང་བཞག་ནས་‘‘ཚོང་དཔོན་ལགས་ཅུང་ཟད་ངལ་གསོས་རྗེས་ཁྱིམ་དུ་ཕེབས་ཟེར་གྱི་འདུག་ཅེས་ལོབས་’’ཟེར་ནས་བཏང་། ཇ་པའི་ཚོང་དཔོན་དེས་ཚ་ཞང་ཉི་གྲགས་ལ་ལག་རྟགས་སུ་ཇ་བག་ཆུང་གཉིས་བསྐུར་བ་ལས་ཁོ་རང་མ་སོང་། མཐར་ཁོ་རང་སྡེ་དཔོན་ངོ་མ་མི་འགྲོ་ཀ་མེད་ཐུག་སྟེ་གཡི་ལྤགས་ཀྱི་ཚར་སློག་སྲམ་ཤན་ཝ་ལྤགས་ཀྱི་གོང་བ་ཅན་ཞིག་གྱོན། མགོ་ལ་རྒྱ་གར་ཡང་ཞྭ་རྫ་མདོག་ཅིག་གྱོན་ཏེ་གཡོག་པོ་གཉིས་ཁྲིད་པ་གཅིག་གི་ལག་ཏུ་ལུག་ཤ་མགོ་འབྱར་མ་ཁོག་གཅིག་དང་། གཅིག་གི་ལག་ཏུ་ཚ་རུ་མཉེད་མ་ལྔ་བཅུ་ཁྱེར་ཏེ་ཇ་པའི་འབངས་སུ་སོང་།
ཇ་པའི་ཚོང་དཔོན་ཁམས་པ་ལོ་ན་བཞི་བཅུ་ལྷག་ཙམ་བྱས་པ་སྨ་ར་ལྕགས་ཀྱུ་ལྟར་འཁྱིལ་བ་དེ་གུར་སྦུག་གི་གྲུམ་ཙེའི་གདན་སྟེང་དུ་ངལ་གསོས་ནས་བསྡད་འདུགསྡེ་དཔོན་ཚ་ཞང་ཉི་གྲགས་ཀྱིས་གུར་སྒོ་ལས་ཡར་བལྟས་ཏེ་ཞྭ་ཕུད་ཅིང་ལྕེ་མནར་ཏེ་‘‘ཚོང་དཔོན་ལགས་’’ཞེས་ཕྱག་འབུལ་ཞུས་ནས་ཁ་བཏགས་མདུན་དུ་བཞགཚོང་དཔོན་བག་གྲོ་དེས་‘‘ཡ། ཨ་རོགས་སྡོད་དང་’’ཞེས་གམ་དུ་སྡོད་བཅུག་རྗེས་ཞབས་ཕྱིས་ཇ་བླུགས། ཚོང་དཔོན་དེས་སྡེ་དཔོན་ལ་མཐོང་འདོད་ཞེ་དྲག་མེད་པར་སྐད་ཆ་གང་ཡང་མ་བཤད། གཡོག་པོ་གཉིས་པོས་ལག་རྟགས་ཤ་ཁོག་དང་། ཚ་རུ་མདུན་དུ་བཞག164སྡེ་དཔོན་གྱིས་‘‘ཚོང་དཔོན་ལགས། ལག་རྟགས་ཆུང་ཆུང་རེད་མ་་་་་་་དགོངས་པར་བཞེས་རོགས་གནང་’’ཞེས་གུས་གུས་ཞུམ་ཞུམ་གྱིས་བཤད། ཚོང་དཔོན་གྱིས་ཅ་ལག་དེ་དག་ལ་མིག་བལྟ་ཙམ་ཡང་མ་བྱས་པར་‘‘ཡག་བྱུང་། ཡག་བྱུང་’’ཟེར། སྡེ་དཔོན་ཚ་ཞང་ཉི་གྲགས་ཀྱི་སེམས་སུ་ས་ཐག་རིང་དར་མདོ་ནས་ཡོང་བའི་ཇ་པའི་ཚོང་དཔོན་ཆེན་པོ་འདི་འདྲ་རང་གི་ཁྱིམ་དུ་མགྲོན་པོར་ཡོང་ན་རྟ་ཁྱུའི་ནང་དུ་གྱི་ལིང་སླེབས་པ་དང་། བྱ་ཁྱུའི་ནང་དུ་ཁྱུང་ཆེན་སླེབས་པ་ལྟར་ཁྱིམ་གྱི་མཛེས་རྒྱན་ཞིག་དང་།
སྡེ་བ་ཕན་ཚུན་གཉའ་གནན་བྱེད་ཀྱི་སྙན་གྲགས་དང་གཟི་བརྗིད་ཡིན་པས་མི་ཚད་རང་ཉིད་ལའང་ཇ་ཡི་ལག་རྟགས་གྱ་ནོམ་པ་གནང་ངེས་རེད་སྙམ་ནས་‘‘ཚོང་དཔོན་ལགས། ང་ཚོའི་ནང་དུ་ཕེབས་དང་’’ཟེར། ཚོང་དཔོན་དེས་སྨ་ར་བྱིལ་བཞིན་དུ་‘‘ང་མི་འགྲོ་’’ཟེར། ཁོའི་བསམ་པར་ད་རེས་མགྲོན་པོ་ཁྲིད་རྒྱུ་མེད་ལ་ལག་རྟགས་ཡང་མེད་པར་ལག་སྟོང་དུ་ལོག་ན་ངོ་ཚ་སྙམ་ནས་‘‘དེ་འདྲ་མ་གསུང་། ཚོང་དཔོན་ལགས། ཞབས་ཕྱི་གང་དགོས་ང་ཚོས་ཞུས་ཆོག ནང་དུ་ཕེབས་ཙམ་གནང་དང་’’ཟེར། ་ ཚོངདཔོན་གྱིས་‘‘ཁྱེད་ཀྱི་ལག་རྟགས་མང་པོ་དེ་འདྲ་ཁྱེར་བས་བཀའ་དྲིན་ཆེ་ཞུ་རྒྱུ་ཡིན། ང་ཁྱོད་ཀྱི་ནང་དུ་སོང་བའམ་ཁྱོད་ཚུར་ཡོང་གཅིག་པ་རེད་ཨ་རོགས་’’ཟེར་ནས་འགྲོ་འདོད་མ་བྱས། ཉི་གྲགས་ཀྱིས་‘‘ཚོང་དཔོན་ལགས་དེ་འདྲ་མ་གསུང་།
ཕེབས་ཙམ་གནང་དང་། འཇིག་རྟེན་གྱི་ཁ་དཔེར་‘ཉེ་བ་བརྒྱ་ལས་ངོ་ཤེས་གཅིག་ཡག་མིཟེར། ང་རྒད་པོ་འཇོན་ཐང་མི་ཆེ་ཡང་ངོ་ཤེས་ཀྱི་གྲོགས་པོ་ཡིན་ཕྱིན་ལ་ཆུ་བརྒྱ་ཡི་བར་ཆོད་ཀྱང་མི་བརྗེད་མཁན་ཞིག་ཡིན། ད་ངའི་ཁྱིམ་དུ་ཕེབས་ཙམ་གནང་དང་མི’ཞེས་བཤད། 165ཚོང་དཔོན་དེས་སྐྲ་གཞུག་ནག་པོ་དེ་དཀྲིས་སྐྱོར་བྱས། སོག་ལྷམ་ནག་པོ་ཤུར་མའི་ཕྱི་སྐོགས་ཅན་དེའི་ལྷམ་སྒྲོག་བཅིངས། གྲི་མགུ་བཟི་ཁྲ་རིང་གཅིག་སྐེད་པར་གཟེར་ནས་འགྲོ་འདོད་ལ་མ་འདོད་ཀྱིས་གདན་ལས་ལངས་ཏེ་ལག་གཡོག་ཁམས་པ་སྟོབས་ཆེན་གྲི་རིང་སྐེད་པར་གཟེར་པ་གཉིས་ཁྲིད་དེ་ལག་རྟགས་སུ་ཇ་སྒམ་ཆུང་བ་གཅིག་ཁྱེར་ནས་སྡེ་དཔོན་ཚང་དུ་སོང་། དེའི་སྐབས་འདོགས་ཁྱི་ངར་མ་དེ་དག་སྨྱོ་བ་ལྟར་ས་མཆོངས་གནམ་མཆོངས་བྱེད་ཀྱིན་ཟུག་སྐད་ཀྱིས་ནམ་མཁའ་དབྲལ་བ་ལྟར་བྱེད་ཀྱིན་འདུགཁོ་གཉིས་མ་བུ་གཉིས་ཀྱིས་ཁྱིའི་སྐེ་ལས་བཟུང་སྟེ་ནུས་ཤུགས་གང་ཡོད་ཀྱིས་བཀག་ཐབས་བྱས། འདོགས་ཁྱི་ངར་མ་དེ་དག་གི་སྡེར་མོས་ས་བྲེད་ཀྱིན་འཐེན། དེའི་སྐབས་ཁྱི་གུ་ཉི་ཤར་གྱིས་བཀག་པའི་ཁྱི་དེས་ལྕགས་ཐག་བཅད་དེ་ཤོར།
ཁོས་ལྕགས་ཐག་གི་སྣེ་ལས་བཟུང་ནས་ཕྱིར་འཐེན་ཡང་ཁྱི་དེ་ཁོ་ལས་ཤུགས་ཆེ་བས་ཁོ་ས་ལ་དྲུད་དེ་ཚོང་དཔོན་གྱི་སྟེང་དུ་ཤོར། གཡོག་པོ་གཅིག་བདེ་ལྕག་འཁྱུག་པོའི་ངང་ཁྱིའི་གཉའ་ལས་བཟུང་ཐུབ་ཙམ་བྱུང་བས་མི་ལ་རྨུག་མ་ཐུབ་ཀྱང་། སྡེ་དཔོན་གྱིས་ཚོང་དཔོན་གྱི་མདུན་དུ་འགྱིང་ཉམས་སྟོན་ཆེད་དུ་‘‘ཧུང་། ཟ་འདྲེ། ཁྱི་གཅིག་ཀྱང་འགོག་མི་ཐུབ། ཐུ། ’’ཞེས་ཁྱི་གུ་ཉི་ཤར་གྱི་ངོ་གདོང་ལ་མཆིལ་མ་བཏབ་པ་དང་སྦྲགས་ལག་པ་འཕྱར་ཏེ་འགྲམ་ལྕག་ཞུ་རྩིས་བྱས། ཚོང་དཔོན་གྱིས་‘‘ཨ་རོགས། ཁོ་རྡུང་ནས་ཅི་ཕན། ཁྱི་བརྡུང་ན་དྲིན་མ་ཆེ།
མི་བརྡུང་ན་སྡིག་པ་ཆེ་’’ཞེས་སྡེ་དཔོན་དང་ཁྱི་གུ་ཉི་ཤར་གཉིས་ཀྱི་བར་འཛུལ་ཏེ་སྡེ་དཔོན་ལ་འབུད་རྒྱག་བརྒྱབ། སྡེ་དཔོན་ཕྱིར་བཤོལ་བྱེད་སྐབས་རྐང་པ་རྡོ་གཅིག་གི་སྟེང་དུ་འདྲེད་དེ་ལྟག་དགྱེ་ལོག་ནས་ས་རུ་བརྡབ་སྟེ་རྒྱ་གར་ཡང་ཞྭ་རྫ་མདོག་དེ་ཡང་འཁོར་ལོ་འཁོར་བ་ལྟར་རླུང་གིས་འདེད་དེ་སོང་། ཁྱི་གུ་ཉི་ཤར་གྱིས་རྗེས་བསྙེགས་ཏེ་རྒྱུག་པས་ཞྭ་མོ་དེ་ཐལ་སྤུངས་ཀྱི་འོག་166ཏུ་ལྷུང་ནས་འདུག་པས་ཁོས་ལམ་སེང་ཡར་བསྒྲུགས་དུས་དེའི་འོག་ཏུ་དུང་དཀར་གཡས་འཁྱིལ་གྱི་དབྱིབས་དང་མཚུངས་པའི་སྐྱག་པ་སྐམ་པོ་གཅིག་འདུགའོན་ཀྱང་སྟབས་ལེགས་པ་ཞིག་ལ་ཞྭ་མོའི་སྟེང་དུ་ཐལ་རྡུལ་ལས་སྐྱག་པ་འགོས་མི་འདུག་པས་ཁོས་ལམ་སེང་ཡར་བསྒྲུགས་ནས་ལག་གཉིས་ཀྱིས་བཏེགས་ཏེ་སྡེ་དཔོན་ལ་སྤྲད། སྡེ་དཔོན་གྱིས་ཁྱི་གུ་ཉི་ཤར་ལ་མིག་ལོག་ཅིག་བལྟས་ནས་ཞྭ་མོ་ཤུགས་ཀྱིས་ཚུར་འཕྲོག་སྟེ་བརྡབ་ཙམ་བྱས་ནས་མགོར་གྱོན་ཏེ་ངོ་གདོང་ལས་ངུ་བ་དང་ཁྱད་མེད་པའི་བགོད་འཛུམ་སྐྱུག་བྲོ་པོ་ཞིག་སྟོན་ཏེ་‘‘ཚོང་དཔོན་ལགས་ཕེབས་དང་’’ཟེར། ཇ་པའི་ཚོང་དཔོན་དེ་ཕྱིར་འགྲོ་ཁར་ཁྱི་རྫི་མ་བུའི་སྦྲ་ཆུང་ཆུང་དེའི་སྒོ་ལས་ཡར་བལྟས་‘‘ཨ་ཉོག་རྗོའདི་ན་ཤོག་དང་རི’ཟེར། སྡེ་དཔོན་ཉི་གྲགས་ཚོང་དཔོན་གྱི་རྒྱབ་ཏུ་ལངས་ནས་ཕུ་དུང་གིས་སྣ་བཀབ་ནས་‘‘ཚོང་དཔོན་ལགས། དེར་མ་འཛུལ། སྐྱུག་བྲོ་བ་ལ་’’ཟེར་ནས་ཚོང་དཔོན་གྱི་ཕུ་དུང་ལས་བཟུང་ནས་ཕྱིར་འཐེན་བྱས། ཚོང་དཔོན་གྱིས་‘‘ཅི་སྐྱོན་ལེ་མ་རེད། ཡག་ན་སྡུག་ན་མི་ཚང་གཅིག་རེད།
ང་ཡང་དང་པོ་སྤྲང་ཕྲུག་གཅིག་ཡིན། ད་ལྟ་ཁྱོད་སྡེ་དཔོན་དང་། ང་ཚོང་དཔོན། ཁོང་གཉིས་སྤྲང་པོ་ཡིན་ཡང་ཤི་ཚར་ན་འབྱོར་ཕྱུག་དྲག་ཞན་གྱི་ཁྱད་པར་མེད་པ་འགྲོ་ས་གཅིག་རེད། འཛམ་བུ་གླིང་’’ཟེར། ཁྱི་གུ་ཉི་ཤར་གྱིས་དུས་རྒྱུན་སྡེ་དཔོན་ཚང་གི་དར་ཤིང་རིང་པོ་དེའི་རྩེར་བབས་པའི་ཕོ་རོག་ལ་ལྟད་མོ་བལྟ་བ་ལྟར་ཁ་གདང་ནས་ཚོང་དཔོན་ལ་བལྟས་འདུགཚོང་དཔོན་གྱིས་ཁྱི་གུ་ཉི་ཤར་གྱི་ཕྲག་པར་བཅག་ཙམ་བྱས་ནས་‘‘ཨ་ཉོག() ཨ་ཉོག་ནི་ཁམས་སྐད་དུ་བྱིས་པར་གོ། 167ཁྱོད་ངའི་རྟ་དྲེལ་འཚོ་མཁན་བྱས་ནས་ང་དང་མཉམ་དུ་ཨེ་འགྲོ་’’ཟེར། ཁྱི་གུ་ཉི་ཤར་གྱིས་ཚོང་དཔོན་གྱི་སྐད་ཆའི་དོན་མ་རྟོགས་པར་སྔར་བཞིན་ཁ་གདང་ནས་རང་སར་ལངས་ནས་འདུག མ་རྒན་གྱིས་ཚོང་དཔོན་ལ་ཕྱག་འཚལ་བཞིན་དུ་‘‘ཚོང་དཔོན་བཀའ་དྲིན་ཅན། ང་ལ་ཕྲུ་གུ་འདི་ལས་མེད་པས་གཏོང་ནུས་པ་མི་འདུག་’’ཟེར།
ཚོང་དཔོན་གྱིས་མ་རྒན་ཡར་བསྐྱོར་ཏེ་‘‘ཨ་ཡེ། ཁྱོད་ཀྱིས་གཏོང་ནུས་ན་ངས་ཁོ་ལ་བརྙས་བཅོས་བྱེད་མི་སྲིད། ལོ་རེའི་ནང་ཐེངས་རེ་ཐུག་གི་རེད། ད་ནས་བཟུང་ང་སྟོན་འཁོར་དྷིདང་ཡང་ན་སྐྱེ་དགུ་མདོ་རྗོལས་དེ་ཕན་ཆད་འགྲོ་དགོས་མེད་པར་ཚོང་པ་གཞན་གྱིས་དབོར་ཡོང་གི་རེད། ཁོ་ང་དང་མཉམ་དུ་སོང་ནས་ཤིད་པོ་(སྐྱིད་པོ་)ཡོད་མེད་ཐུག་དུས་སྐད་ཆ་དྲིས་ན་འགྲིག་གི་རེད་’’ཅེས་བཤད། མ་རྒན་གྱིས་ཚོང་དཔོན་གྱི་ལག་པ་བཟུང་ནས་‘‘ཚོང་དཔོན་བཀའ་དྲིན་ཅན་ཁྱེརད་ནི་མེ་སེམས་བཟང་ཅན་ཞིག་ཡིན་པ་ངས་ཤེས་ཀྱི་འདུག ཁོ་ཁྱོད་དང་མཉམ་དུ་ཕྱིན་ན་སྐྱིད་པོ་ཡོང་ངེས་རེད། ང་ལ་ཕྲུ་གུ་འདི་ལས་མེད་པས་རྒན་མོ་ང་ནི་སྣུམ་ཟད་ཀྱི་མར་མེ་ལྟར་ཤི་རྒྱུར་ཉེ་བས་གཏོང་ནུས་པ་མི་འདུགཚོང་དཔོན་དགོངས་པ་མ་ཚོམས། ཁྱེད་ནི་མི་སེམས་བཟང་ཅན་ཞིག་ཡིན་པ་ངས་ཤེས་ཀྱི་འདུག་’’ཟེར། ཚོང་དཔོན་གྱིས་‘‘ཡཱ།
ཨ་ཡེ་རྒན་མོ་ཁྱེད་ཀྱིས་གཏོང་མ་ནུས་ན་ངས་ཨུ་ཚུགས་མི་རྒྱག་’’ཟེར་ནས་རུམ་ལས་དཱ་ཡང་དཀར་པོ་གཉིས་བཏོན་ཏེ་རྒན་མོའི་ལག་ནང་དུ་བཞགའགྲོལ་ཧཱ་བཎྜཾཀཽ་ ཀྟོ་ཪྴ་་སྤྱ་སྣ་ཤཱ་ཨྱཽཤཱ་སྡོ་དྔྷཧཱ་ཏྣ་ངམཤླཽདུ་ཀཱཪྴ་ཊཱི་་སྦྲིཊྭཱ་་སྣི་་རྡོཏྣ་ཞི་ཏྣ་སྟེ་རྒྱ་སྐད་དུ་ཥྛམ ཟེར། བཅིངས་དྷི སྐྱེ་དགུ་སསྡུ་ནི་མཚོ་སྔོཤཱ་ཞིང་ཆེརཱི་ཡུལ་ནཱལ་གཱད་རིརྙིསརི་རང་སྐྱོང་པ་འི༵་གྱི་སྲིདྲ་འརྫུན་ལྟེ་གླུནསཡུལཙྪལ་སྡོ་རྟཤཱ་་ཤཾནྡྷ་ཀཱསྣྲུ་༵་ལྗོ་ནྡྲསྔུ་ཤླཽ་ས། ་ ཆ་ཞིཪྴ།་ གོ། ཧུ ། ག་ གས་ ་ གས་མང་ འ་ ང་པའ་འགྲ་ལམ་ ན་སྟབས་ ང་168རྒན་མོས་ལག་པ་འདར་གྱིན་དུ་‘‘ཚོང་དཔོན་ལགས། བཀའ་དྲིན་ཆེ། ཁྱེད་ཀྱི་མིང་ལ་ཅི་ཟེར་ཤོད་དང་རྒན་མོ་་་་་་་ངས ་་་་་་ངས ་་་་་་མ་ཤི་་་་་་་མ ཤི བར་ ་ ཁྱོད་་་་་་་ཁྱོད་ཚེ་རིང་ནད་མེད། བསམ་་་་་་་བསམ་དོན་འགྲུབ་པའི་གསོལ་ གསོལ་བ་ ་་་་ གསོལ་བ་སྨོན་ལམ་འདེབས་་ ་་་་’’ཅེས་ཤོད་ཀྱིན་མགྲིན་པ་བརྣངས།
ཚོང་དཔོན་གྱིས་‘‘ངའི་མིང་ལ་ཐུབ་བསྟན་བཟང་པོ་ཟེར། ཁམས་ཕྲུག་ཐུབ་བཟང་ཟེར་ནའང་འགྲིགས་’’ཟེར། ཕྱི་ཉིན་ཇ་པ་སོང་རྗེས་སྡེ་དཔོན་ཚ་ཞང་ཉི་གྲགས་སྨྱོ་བ་ལྟར་རྒྱུག་ཡོང་ནས་‘‘ཟ་འདྲེ། ཁྱི་རྒན་གཅིག་ཀྱང་འགོག་ཐུབ་ཀྱི་མི་འདུག ང་སྡེ་དཔོན་ཚ་ཞང་ཉི་གྲགས་ཟེར་དུས་རྟ་ཡོད་ཀྱི་རྟ་སྒ་བཤུ་ས། རྟ་མེད་ཀྱི་ཁུར་པོ་འབེབ་ས། ཇ་ཆང་གི་རྒྱུན་མ་ཆད། བླ་དཔོན་གྱི་མགྲོན་པོ་མང་ས། གཏམ་ཁ་མཆུ་ཚིག་ཐག་གཅོད་མཁན་སྐད་གྲགས་ཅན་ཞིག་ཡིན། མགྲོན་པོའི་མདུན་དུ་ཁ་སེང་མ་གཏོགས་ཞབས་འདྲེན་ཞུ་མ་མྱོང་།
གཡའ་ཁྱོད། གཡའ་ཁྱོད་’’ཅེས་སྙིང་རྗེ་མེད་པར་ཁྱི་གུ་ཉི་ཤར་ལ་རྡོག་རྒྱག་གཞུས། མ་རྒན་གྱིས་ཚུལ་དེ་མཐོང་བས་རང་གི་གཟུགས་པོས་བུ་བཀབ་ནས་‘‘སྡེ་དཔོན་སྐུ་མཁྱེན། ང་གཉིས་ཟ་འདྲེ་རང་རེད། ཕྱག་འཇུག་གང་ཡོད་ང་ལ་གནང་དང་’’ཞེས་ཞུ་བ་འཐེན། ཁོས་ད་དུང་གདུག་རྩུབ་ཀྱིས་‘‘གཡའ་ཁྱོད་’’ཅེས་རྡོག་རྒྱག་གཞུས་ཏེ་མ་རྒན་གྱི་རྩིབ་མ་བཅག དེ་ནས་ཁ་སེང་ཇ་པའི་ཚོང་དཔོན་གྱིས་སྤྲད་པའི་དཱ་ཡང་གཉིས་པོ་དེ་འཕྲོག་ནས་‘‘སྡུག་ཚོད་མ་ཟིན་ན་ཉོ་ཆ་གཟེད་རྒྱུ་རེད་’’ཅེས་ཁྱི་གུ་ཉི་ཤར་གྱི་སྣ་རྩེར་མཛུབ་མོ་བཙུགས། མ་རྒན་གྱི་རྩིབ་མ་བཅག་པས་ནད་གཞི་ལྗིད་པོས་མནར་ཏེ་ཉལ་སར་ལུས་ཀྱང་སྨན་པ་བསྟན་པར་དངུལ་དང་རྒྱུ་ནོར་མེད་སྟབས་ནད་གཞི་ཉིན་རེ་བཞིན་ཇེ་སྡུག་ཏུ་སོང་ནས་མཐར་རང་ཤ་ལས་ཆད་པའི་བུ་ཆུང་ཁྱི་གུ་ཉི་ཤར་ལ་སེམས་ཆགས་ཏེ་‘‘ངའི་་་་་་་ངའི་་་་་་ངའིབུ ་་་་་་ཁྱི་གུ་་་་ ཁྱི་གུ་ཉི་ཤར་ ་་169ཨ ་་་་་་ཨ མས ་་་་་་ཁྱོད་་་་་་་ཁྱོད་ཚོང་དཔོན་ཐུབ་ ཐུབ་བསྟན་བཟང་་་་་་་པོ་དང་མཉམ་དུ་ བཏང་ན་ ཅི་འདྲ་མ་རེད། ངའི་བུ་’’ཞེས་འབོད་ཀྱིན་ཁྱི་གུ་ཉི་ཤར་པང་དུ་བཟུང་ནས་འཇིག་རྟེན་ཕྱི་མའི་ལམ་དུ་གཤེགས་སོང་། ཁོས་‘‘ངའི་ཨ་མ།
ངའི་ཨ་མ། ཁྱོད་དྲན་པ་སོས་དང་’’ཞེས་འབོད་ཀྱིན་མ་རྒན་གྱི་ཕུང་པོར་འཐམ་ནས་ཉི་མ་མང་པོ་ངུས། དེ་ནས་བཟུང་སྦྲ་ཧྲུལ་དེའི་ནང་ཁོ་རང་གཅིག་པུ་ལུས། སྦྲ་ཧྲུལ་དེ་སྔར་བས་ཧྲུལ་བར་གྱུར་ནས་རླུང་བུའི་ཁྲོད་དུ་ལྷབ་ལྷུབ་ཏུ་གཡོ་བ་ནི་རི་འགོའི་དར་ལྕོག་དང་གཉིས་སུ་མ་མཆིས ་བསམ་བློ་གཏོང་མཚམས་དེར་སླེབས་དུས་ཉི་ཤར་གྱི་ངོ་གདོང་ལས་དགའ་སྐྱོ་ཟུང་གི་རྣམ་འགྱུར་ཞིག་བཏོན་ཏེ་‘‘དཱ་ཡང་གཉིས་ཨམ་ཕྲག་ཏུ་བླུགས་ཀྱང་ད་གཟོད་འབྲི་གཡག་མང་པོ་འདི་འདྲ་གར་སོང་ཆ་མེད་ལྷ་འདྲེའི་ཆོ་འཕྲུལ་ལྟར་གྱུར་པས་སྡེ་དཔོན་ཉི་གྲགས་ཁོ་ཅི་བསམ་གྱི་ཡོད་དམ། ཁོ་ཕལ་ཆེར་སྨྱོ་ཡོད་ཀྱི་རེད་རི’ཅེས་ཆིག་ལབ་བརྒྱབ། ད་ནི་ཇ་གར་རོང་ལས་བྲལ་རྒྱུའི་དུས་ཚོད་མི་རིང་བས་ཤ་ཡང་ལྡེང་ངེས་ཞིག་དགོས་པས་དེ་རིང་འབྲོང་གཅིག་གསོད་རྒྱུ་བྱས་ཏེ་ཁོ་ཚོ་ལྟོ་ཆས་སྟབས་བདེ་ཞིག་བཟས་རྗེས་མེ་མདའ་ཁྱེར་ནས་འབྲོང་ཁྱུའི་ཕྱོགས་སུ་སོང་། ཁོ་ཚོ་དེར་སླེབས་པ་ནས་བཟུང་འབྲོང་ཁྱུ་དེར་བརྡབ་གསིག་དང་། དངངས་སྐྲག་ཆེན་པོ་བཟོས་པས་མི་ཚད་རང་རིགས་ཀྱི་སྤུན་ཟླ་མང་པོའི་སྲོག་ཀྱང་བཅད་སྟབས་ད་ཐེངས་ཐག་རིང་པོ་ནས་མི་མཐོང་བ་དང་རྔ་མ་དགུང་དུ་འཕྱར་ནས་མགོ་གཡུག་གིན་འདྲོག་རྒྱུའི་གྲ་སྒྲིག་བྱེད་ཀྱིན་འདུགའོན་ཀྱང་ལས་དབང་རླུང་ཤུགས་བཙན་པོས་འདེད་པའི་ཁོ་ཚོ་མི་ཡུལ་གྱི་འཚོ་བ་སྐྱེལ་དགོས་པས་འཚོ་གནས་ཀྱི་ཐབས་ཤེས་བཙལ་ཏེ་རེ་ཞིག་སྡིག་པ་ཞེས་པའི་ཐ་སྙད་དེ་རྒྱང་རིང་དུ་མི་དོར་ཀ་མེད་རེད། དབང་ཆེན་གྱི་མེ་མདའི་170ནང་དུ་རྣམ་ཀུན་གྱི་ཁོབ་ཚད་ལས་བརྒལ་བའི་རྫས་བླུགས་ཏེ་སྦི་སྡིའི་སྣེ་མོར་མེ་སྒྲོན་ནས་ཉི་ཤར་ལ་སྤྲད་དེ་‘‘ད་མ་འཆུག རབ་བྱུང་ན་མདེལ་གཅིག་གིས་འབྲོང་གཉིས་གསོད་དགོས་’’ཟེར།
ཉི་ཤར་གྱིས་མེ་མདའ་ལག་ཏུ་ལེན་སྐབས་མེ་མདའ་དེ་སྔོན་མ་ལས་ལྡབ་གཅིག་གིས་ལྕི་བའི་འཕྲུལ་སྣང་ཞིག་བྱུང་བ་ནི་སེམས་ནང་དུ་འགན་ལྗིད་པོ་ཞིག་ཡོད་པའི་དབང་གིས་རེད། དེ་རིང་མེ་མདའི་རྩེད་མོ་རྩེ་བ་ག་ལ་ཡིན། དབང་ཆེན་གྱིས་འབྲོང་ལ་མ་ཐེབས་ཀྱང་སྐྱོན་མེད། མདེའུ་རེ་གཉིས་འཕྲོ་བརླག་སོང་བར་ཧ་ལས་རྒྱུ་ཅི་ཡང་མེད་ཅེས་བཤད་པ་ལས་ངེས་པར་དུ་གསོད་ཐུབ་པ་བྱེད་དགོས་པ་དང་། རྫས་མདེལ་འཕྲོ་བརླག་གཏོང་མི་རུང་ཞེས་ཤོད་མྱོང་མེད་མོད་ཁོའི་སེམས་སུ་འབྲོང་ལ་མ་ཐེབས་ན་རྫས་མདེལ་འཕྲོ་བརླག་ཡིན་པས་ངེས་པར་དུ་ཐེབས་པ་བྱེད་དགོས་སྙམས་པ་དང་། ཡང་མ་ཐེབས་ན་འབྲོང་ཡང་འདྲོགས་ཤིང་རྫས་མདེལ་ཡང་འཕྲོ་བརླག་བཏང་སྟེ་བྱ་གནམ་ལ་འཕུར་ཞིང་སྒོ་ང་ས་རུ་ལྷུང་པའི་དཔེ་ཟླར་གྱུར་རྒྱུ་རེད་སྙམ་ནས་‘‘དེ་རིང་ཁྱེད་ཀྱིས་རྒྱོབ་དང་། ངས་གསོད་པ་མི་འདུག་’’ཅེས་མེ་མདའ་དབང་ཆེན་གྱི་ལག་ཏུ་བཞགདབང་ཆེན་གྱིས་‘‘འོ་ན་ཁྱོད་ཀྱིས་རྒྱོབ་’’ཅེས་མེ་མདའ་དགྲ་འདུལ་ལ་སྤྲད། དགྲ་འདུལ་གྱིས་‘‘ངས་སོད་ཐུབ་ཨེ་ཡོང་’’ཞེས་སེམས་ནང་དུ་ཐེ་ཚོམ་སྐྱེ་བཞིན་དུ་མིག་འབྲོང་ཁྱུར་བལྟས་ཏེ་དབང་ཆེན་གྱི་ལག་ནས་མེ་མདའ་ཚུར་བླངས་པ་ན་གཟབ་གཟབ་མ་བྱས་པའི་རྐྱེན་གྱིས་མེ་མདའི་སྐམ་པར་ལག་པ་འཁོན་པས་མིག་མདུན་དུ་མེ་སྟག་འཕྱུར་བ་དང་དུས་མཉམ་‘‘ཏྭ་’’ཞེས་མེ་མདའི་ཁ་གྲགས་པ་དང་ཆབས་ཅིག་འབྲོང་ཁྱུའི་ནང་གི་འབྲོང་གཅིག་འདེགས་བྱེད་རྒྱ་རྡོའི་ལུང་ཐག་ཆད་པ་ལྟར་མགོ་རྟིང་ལོག་ནས་ས་རུ་འགྱེལ། གཟབ་གཟབ་མ་བྱས་པར་མེ་མདའ་ཁ་ཤོར་བས་ཉི་ཤར་གྱི་སེམས་སུ་འཇིགས་སྐྲག་ཆེན་པོ་སྐྱེད་དེ་དྲན་པ་ཐོར་གྲབས་བྱས་པ་དང་། མགོ་བོ་སྨད་171དེ་དབང་ཆེན་ནམ་ཡང་ན་དགྲ་འདུལ་གཅིག་བསད་ཡོད་ངེས་རེད་སྙམས་ནས་རེ་ཞིག་མགོ་བོ་བཏེགས་ཏེ་བལྟ་བའི་སྤོབས་པ་དང་བྲལ།
དགྲ་འདུལ་གྱིས་མེ་མདའ་དེ་སུས་བརྒྱབ་པ་ཡིན་སྙམ་ནས་ཧོན་ཐོར། དབང་ཆེན་གྱིས་‘‘མེ་མདའ་ཚ་བ་ལ་དཔེ་རེད། གཟེས་དགོས་ཡས་མི་འདུག ཧྭ་ཧྭ་’’ཞེས་ཀུ་རེ་ཤོད་ཀྱིན་བགད་བྱུང་བས་ད་གཟོད་ཉི་ཤར་མགོ་ཡར་བཀྱགས་ཏེ་བལྟ་དུས་མེ་མདའི་ལྕགས་ཧྲེང་ཡོད་སར་དབང་ཆེན་གྱིས་བཟུང་པ་དང་མེ་མདའི་སྐམ་པ་ཡོད་སར་དགྲ་འདུལ་གྱིས་བཟུང་ནས་འདུགདགྲ་འདུལ་ཧོན་ཐོར་ནས་ད་དུང་ཁ་གདང་མིག་བགྲད་ཀྱིས་འགུལ་སྐྱོད་ཀྱི་དབང་རྩ་རྦད་དེ་ཉམས་པ་ལྟར་རང་སར་ལངས་ནས་འདུགདབང་ཆེན་གྱིས་‘‘ཁོ་རེ། ཁོ་རེ་’’ཞེས་དཀྲུག་དཀྲུག་བཏང་བས་ད་གཟོད་དགྲ་འདུལ་དྲན་པ་སོས་པ་ལྟར་ལག་ནང་གི་མེ་མདའ་གློད་དེ་‘‘མེ་མདའ་ག་འདྲ་བྱས་ནས་ཁ་གྲགས་པ་རེད། སུས་བརྒྱབ་པ་རེད་’’ཟེར། དབང་ཆེན་གྱིས་‘‘ངས་གཟེས་ཏེ་ཁྱོད་ཀྱིས་བརྒྱབ་པ་རེད་མི’ཅེས་ཁ་མཚར་བཤད། ཁོས་དེའི་དོན་མ་རྟོགས་པར་‘‘ཨ། ག་རེ། ངས་བརྒྱབ་པ་རེད་ཨད།
མེ་མདའ་ངའི་ལག་ནང་དུ་སླེབས་མ་ཐག་ཁ་གྲགས་བྱུང་’’ཟེར། དབང་ཆེན་གྱིས་‘‘རེད། ཁྱོད་རང་གིས་མིག་འབྲོང་ལ་བལྟ་བཞིན་དུ་མེ་མདའ་ལག་ཏུ་བླངས་སྐབས་སྐམ་པར་ལག་པས་བཅངས་ནས་མེ་མདའ་ཁ་ཤོར་བ་རེད། འབྲོང་དེ་ཁྱོད་རང་དང་སྲོག་ལག་འབྲེ་ལ་ཡོད་པས་ཁ་ཤོར་བའི་མེ་མདའི་མདེའུ་ཡིས་འབྲོང་བསད་པ་རེད། འབྲོང་དེ་ཁྱོད་རང་གཅིག་པུས་བསད་པ་ཡིན་མ་བསམ་ཨང་’’ཞེས་ཀུ་རེ་རྩེས། ད་གཟོད་གཞི་ནས་རྒྱུ་མཚན་ཤེས་ནས་‘‘དཔེ་ལ། ངས་འབྲོང་གསོད་རྒྱུ་ཕར་ཞོག་སྡུག་མིག་འབྲོང་ལ་བལྟས་ནས་མི་གསོད་གྲབས་བྱས་འདུག་’’ཅེས་སེམས་ནང་སྔར་བས་ལྷག་པའི་འཇིགས་སྐྲག་སྐྱེད་དེ་མདེའུ་དེ་ཨ་ཕར་ཐེབས་172མེད་དམ་སྙམ་ནས་དབང་ཆེན་གྱི་མགོ་ནས་མཇུག་བར་ཐེངས་ཁ་ཤས་བལྟས། དེའི་སྐབས་འབྲོང་ཁྱུ་བྱིངས་འདྲོགས་ཏེ་ལུང་པའི་མདོ་ལས་དོན་ཏེ་མི་སྣང་བར་གྱུར། དེ་ནས་ཁོ་ཚོ་འབྲོང་རོ་དེའི་སར་སོང་ནས་བལྟས་པས་ན། ད་རེས་མེ་མདའ་ཁ་ཤོར་ནས་བསད་པའི་འབྲོང་དེའི་གཟུགས་པོའི་སྟེང་དུ་མདེལ་ཁུང་ཁབ་མིག་ཙམ་ཞིག་ཀྱང་མི་འདུག་པས་ཁོ་ཚོ་ཡ་མཚན་ཆེན་པོ་སྐྱེད་དེ་‘‘དེ་ཅི་ཡིན་ནམ།
འདི་ཤི་ཨ་ཡོད། ཁྱད་མཚར་’’ཞེས་གླེང་མོལ་ལོང་ལོང་བྱེད་ཀྱིན་རེ་ཞིག་བཤའ་མ་ནུས། དབང་ཆེན་གྱིས་འབྲོང་དེའི་མིག་གི་རྒྱལ་མོའི་སྟེང་དུ་མཛུབ་མོ་བཙུགས་ཏེ་བལྟ་དུས་འབྲོང་དེའི་དབུགས་ཀྱི་རྒྱུ་བ་ཆད་ནས་ཡུན་རིང་སོང་ཟིན་འདུགདགྲ་འདུལ་གྱིས་‘‘ཁྱད་མཚར་འདི་ག་འདྲ་བྱས་ནས་ཤི་བ་ཡིན་ནམ་’’ཞེས་མགོ་གཡུག་བྱས། ཉི་ཤར་གྱིས་‘‘ཁྱོད་ལ་དགྲ་ལྷ་འཁོར་བ་ཡིན་གྱི་རེད་’’ཟེར། དབང་ཆེན་གྱིས་འབྲོང་དེའི་མཇུག་མའི་སྣེ་མོར་རྩིད་པ་དཀར་པོ་ཚོམ་བུ་ཞིག་འདུག་པ་མཐོང་ནས་‘‘ལྟོས་དང་། འབྲོང་འདི་སྤུ་ལོག་རེད་འདུག་’’ཟེར། དགྲ་འདུལ་གྱིས་འབྲོང་སྤུ་ལོག་ཅེས་པ་དེའི་དོན་མ་རྟོགས་པར་‘‘ཨ་ཕ། སྤུ་ལོག་ཟེར་ན་ཅི་རེད་’’ཅེས་དྲིས། དབང་ཆེན་གྱིས་‘‘འབྲོང་གི་གཟུགས་པོའི་སྟེང་དུ་ཁ་དོག་ནག་པོ་མིན་པའི་རྩིད་པ་མེད། རི་དྭགས་ཚང་མ་དེ་འདྲ་རེད།
རིགས་གཅིག་པ་ཡིན་པ་ལ་གཞན་དང་མི་འདྲ་བའི་ཁྱད་ཆོས་ཡོད་ན་སྤུ་ལོག་ཟེར། དཔེར་ན་རི་དྭགས་ཕ་མ་བུ་དགུར་དྷིཆ་བཞག་ན། གནའ་གཉེན་འབྲོང་གསུམ་ཕོ་རྭ་མོ་རྭ། གླ་རྗོ 3་དྭགས་རྙི་མ་བུ་དགུ་ཅེས་པ་སྡི་རི་དྭགས་གནའ་བ། གཉེན། འབྲོང་། གླ་བ། རི་བོང་། རྐྱང་། ཤ་བ།
དག་བ། ག ད་བཅས་དགུ་ལ་ ར། 173རི་(རི་བོང་)རྐྱང་གསུམ་ཕོ་ཡུ་མོ་ཡུ། མེ ཤ་དགོ་གཙོད་གསུམ་ཕོ་རྭ་མོ་ཡུ་ཟེར། གལ་སྲིད་གནའ་བ་དང་། གཉེན། འབྲོང་གསུམ་རྭ་ཅོ་མེད་པ། གླ་བ། རི་བོང་།
རྐྱང་གསུམ་ལ་རྭ་ཅོ་ཡོད་པ། ཤ་བ། དགོ་བ། གཙོད་གསུམ་ཕོ་ལ་རྭ་ཅོ་མེད་པ་དང་། ཡང་ན་མོ་ལ་རྭ་ཅོ་ཡོད་པ་ལྟ་བུ་དང་། སྤུ་མདོག་གཞན་དང་མི་འདྲ་བ་ཡོད་ཚད་ལ་སྤུ་ལོག་ཟེར། དེ་འདྲ་བསད་ན་ཡང་ན་ཡག་རྟགས་ཤིག་དང་། ཡང་ན་སྡུག་རྟགས་ཤིག་རེད་’’ཟེར། ཉི་ཤར་གྱིས་དེ་ནི་སྡུག་རྟགས་ཤིག་ཡིན་ངེས་རེད། མེ་མདའ་ཁ་ཤོར་ནས་བསད་པ་ལ་མདེལ་ཁུང་ཁབ་མིག་ཙམ་མེད་པ་མ་ཟད་དེའང་སྤུ་ལོག་གཅིག་ཡིན་པས་ད་ནི་བཀྲ་མི་ཤིས་པའི་ཐན་ལྟས་ཤིག་ཡིན་གྱི་རེད་སྙམ་པའི་འཇིགས་སྐྲག་བྱུང་ནས་‘‘ད་དེ་མ་བཤས་ན་མི་བཟང་ངམ་’’ཟེར།
དབང་ཆེན་གྱིས་‘‘སྐྱོན་མེད། དེ་ལ་ལྡོག་ཐབས་ཡོད། རི་དྭགས་གསོད་མཁན་ལ་དེ་འདྲ་ཡ་མཚན་ཅན་ཐུག་གི་ཡོད། འོན་ཀྱང་ཉུང་ཉུང་རེད་’’ཅེས་ཤོད་བཞིན་གློ་གྲི་བཏོན་ཏེ་བཤའ་འགོ་ཚུགས། དགྲ་འདུལ་དང་། ཉི་ཤར་གཉིས་ཀྱི་སེམས་སུ་དངོས་གནས་ལྡོག་ཐབས་ཡོད་ན་མ་གཏོགས་ལྡོག་མ་ཐུབ་ན་ཆགས་སྒོ་ཆེན་པོ་བཟོ་གི་མེད་དམ་སྙམ་པའི་བློ་དོགས་སྣ་ཚོགས་སྐྱེས། ཁོ་ཚོས་ཧ་རུབ་སྦར་རུབ་ཀྱིས་བཤས་པས་ཡུད་ཙམ་ཞིག་ལ་འབྲོང་དེའི་ཀོ་བ་བཤུས། དེ་ནས་དབང་ཆེན་གྱིས་དེའི་ལྡོག་ཐབས་སུ་སུག་མཐིལ་བཞི་བཅད་དེ་ལག་སུག་རྐང་སུག་གི་གོ་རིམ་བཞིན་འབྲོང་གསོན་པོ་ལངས་པའི་སུག་རྗེས་ལྟར་བཞག དེའི་ལག་སུག་གཉིས་ཀྱི་མདུན་དུ་འབྲོང་མགོ་བཞག་སྟེ་‘‘འདི་ལྟར་བྱས་ན་དངོས་མེད་གདོན་འདྲེས་འབྲོང་གི་མགོ་དང་། སུག་མཐིལ་བཞི་དྷི ཡུ་ནི་རྭ་ཅོ་མེད་པ་མགོ་རིལ་གྱི་རིགས་ལ་ཟེར།
174མཐོང་པ་ཙམ་གྱིས་འབྲོང་དེ་ཤི་མི་འདུག་སྙམ་ནས་ང་ཚོར་གནོད་པ་སྐྱེལ་གྱི་མ་རེད་’’ཅེས་བཤད། དེ་ནས་ནང་ཁྲོལ་བཏོན་ནས་ཁྱི་ལ་སྦྱིན། སྙིང་དང་གློ་མཆིན་མཁལ་མ་སོགས་ཉར། དེ་ནས་ཟླ་གཅིག་དང་ཕྱེད་ཀ་སོང་རྗེས་ཁོ་ཚོས་རྩམ་སྒྱེ་དང་། ཐབ། སྣོད་སོགས་ཅ་དངོས་མ་ལུས་པར་གཡག་ལ་བསྐལ་ཏེ་ཇ་གར་རོང་ལས་དོན་ཏེ་སོང་། དེ་ཉིན་ཞོགས་པ་སྔ་པོ་ཞོགས་ཇ་བཏུང་རྗེས་དབང་ཆེན་དང་། ཉི་ཤར་གཉིས་ཀྱིས་དོལ་ཁལ་འདེད་དེ་སྔོན་ལ་ཐོན་སོང་། འོ་མ་སྐྱིད་ཀྱིས་ལུག་ཁྱུ་འདེད་པ་དང་། དགྲ་འདུལ་གྱིས་ནོར་ཁྱུ་འདེད་དེ་རྗེས་སུ་ཐོན། ་
ཇ་གར་རོང་དུ་དུས་ཡུན་ལོ་ཕྱེད་ཙམ་བསྡད་དེ་རྩ་བའི་ཆ་ནས་བསམ་དོན་ཇི་བཞིན་འགྲུབ་ཀྱང་ད་རེས་གནས་དེ་ལས་བྲལ་དུས་མཚེར་རྙིང་དེར་ཞེན་ཆགས་སྐྱེད་དེ་འགྲོ་མི་ནུས་པའི་རྣམ་འགྱུར་སྟོན་མཁན་གཅིག་ཀྱང་མེད་པ་མ་ཟད་ཐ་ན་མི་ཚང་མས་མུན་ནག་བཙོན་ར་ལས་དོན་པ་ལྟ་བུའི་དགའ་སྤྲོའི་རྣམ་འགྱུར་ཟོལ་མེད་ཅིག་མངོན་གྱི་འདུགལུང་པའི་ཕྱི་རོལ་དེ་ཇ་གར་རོང་ལྟར་ཚ་དྲོད་ཆེ་བ་ཞིག་མིན་ཡང་ད་ལྟ་ཧོར་ཟླ་བཞི་པ་སླེབས་ཟིན་སྟབས་བརླན་བཤེར་ཆེ་ས་ཡོངས་རྩྭ་སྔོན་སྐྱེས་ཏེ་སྔོ་ཐིང་ཐིང་དུ་འགྱུར་པ་དང་། ཁ་སྔོན་འཁྱགས་པའི་དར་དཀར་དཔྱང་པའི་ཆུ་མིག་དེ་དག་ཀྱང་དྭངས་ཤིང་གཙང་བའི་ཆུ་ཕྲན་དུ་གྱུར་ནས་ཐུར་དུ་འབབ་པའི་འགྲམ་ངོགས་གང་སར་རྩྭ་སྔོན་གྱི་ཁྲོད་དུ་མེ་ཏོག་གི་འདབ་ལོ་ཐར་ཐོར་སྐྱེས་པ་མ་ཟད་ཁ་མ་འབུས་པའི་མེ་ཏོག་གི་ཐེའུ་ཡང་རེ་ཟུང་མཐོང་རྒྱུ་འདུག ་ རྒྱང་རིང་གི་རི་བོ་དེ་དག་ཁ་དོག་སྔོན་པོར་སྣང་ཞིང་སྨིག་སྒྱུའི་ཁྲོད་དུ་བཟོ་དབྱིབས་རྣམ་པ་སྣ་ཚོགས་སུ་འགྱུར་ཏེ་འདར་ཡོམ་ཡོམ་བྱེད་ཀྱིན་འདུག175ཁོ་གཉིས་ཀྱི་མདུན་ནས་རྒྱང་རིང་དུ་འགྲོ་བཞིན་པའི་དབང་ཆེན་དང་། ཉི་ཤར། དོལ་ཁེལ་སོགས་ཀྱང་སྨིག་སྒྱུའི་ཁྲོད་དུ་གནམ་འདེགས་ཀ་བ་ལྟར་ཕྲ་ལ་རིང་པ་ཤ་སྟག་ཏུ་མངོན། ན་ཐང་ཆེན་པོ་ཞིག་ཏུ་སླེབས་དུས་ནོར་དེ་དག་གསར་སྐྱེས་ན་རྩྭར་ཟ་འདོད་ཆེ་བར་གྱུར་ཏེ་མི་འགྲོ་བར་རྩྭ་བཟའ་བཞིན་མཇུག་མ་གཡུག་ཙམ་གཡུག་ཙམ་བྱེད་ཀྱི་འདུག ཁོ་རང་ནེའུ་གསིང་གི་གཞི་རུ་གན་རྐྱལ་དུ་ཉལ་ཏེ་ངལ་གསོས། དགུང་སྔོན་གྱི་དབྱིངས་སུ་གཤོག་རྩལ་ངོམ་བཞིན་པའི་བྱ་ཐང་དཀར་རེ་ཟུང་ལྡིང་སྐོར་རྒྱག་པ་དང་། སྤྲིན་དཀར་གྱི་ཚོམ་བུ་དེ་དག་བཟོ་དབྱིབས་སྣ་ཚོགས་སུ་འགྱུར་བཞིན་བྱང་ནས་ལྷོ་རུ་འགྲོ་བ་ནི་ཁོ་ཚོ་ལྟར་བྱང་ས་སྐྱ་མོ་བསྐྱུར་ཏེ་ལྷོ་རུ་འགྲོ་བ་དང་མཚུངས་པས་ཁོའི་སེམས་སུ་ཡུན་རིང་བྲལ་བའི་ཨ་མ་དང་འབྲེལ་བའི་རྗེས་དྲན་དུ་མ་ཡིད་ལ་ཤར། ཁོའི་ཨ་མ་ནི་ཡུལ་ལ་སྐད་དུ་གྲགས་པའི་མཛེས་མ་ཞིག་རེད་ལ་ལག་ལས་ཀའི་ཐད་ལའང་ཀུན་གྱི་འགྲན་ཟླ་བྲལ་བའི་མཛངས་མ་ཞིག་ཀྱང་རེད།
ཁོ་ཚང་གི་གྱོན་པ་དང་། ཆ་ར། ① སྐྱེ་མོ། གན་ཟླ་སོགས་ཡོལ་གོ་ཚང་མ་ཁྱིམ་ཚང་གཞན་གྱི་ཡོལ་གོ་ལས་སྤུས་དག་པ་དང་ཁ་དོག་མཛེས་པ། བཟོ་དབྱིབས་ལེགས་པའི་རྒྱུ་མཚན་ནི་དགྲ་འདུལ་གྱི་ཨ་མའི་ཐག་ལས་དང་བཟོ་ལས་བུད་མེད་གཞན་ལས་ཡག་པས་རེད། ཉིན་ཞིག་ཁོའི་ཨ་མས་ཚ་རུ་མཉེད་མ་མང་པོ་བླངས་ནས་ཐིག་སྐུད་ཀྱིས་ཐིག་རྒྱག་གིན་འདུག ཁོ་ནོར་རྫིར་འགྲོ་ཞོར་དུ་ཨ་མའི་གམ་དུ་སོང་ནས་‘‘ཨ་མ་ཚ་རུ་མང་པོ་འདི་འདྲ་བླངས་ནས་སུ་ལ་ཚར་ཚག་བཟོ་རྩིས་ཡིན་’’ཞེས་དྲིས། ཨ་མས་དགོད་ཙམ་བྱས་ནས་ཁོའི་མགོར་བྱིལ་ཙམ་བྱས། དེ་ནས་ཁོ་ནོར་ཁྱུ་འདེད་དེ་ཁ་སྔོན་གྱི་སྤང་རི་དེའི་སྟེང་དུ་སླེབས་རྗེས་དྷི ཆ་ར་ནི་ཡུལ་ཐོན་སྒྱེ་ཆར་ཏེ་དབུས་སྐད་དུ་སླེའུ་ཟེར། 176དབང་སྐྱིད་ཀྱིས་མུ་ཏིག་གི་ཚོམ་བུ་ལྟ་བུའི་ལུག་ཁྱུ་འདེད་དེ་དེར་སླེབས།
ཁ་སྔོན་མོ་རང་ཆུ་འགྲམ་དུ་ངོ་གདོང་བཀྲུ་སྐབས་ཡིད་དུ་འོང་བའི་བྲང་སྐྱེས་ཟུང་གིས་ཁོའི་ཡིད་དབང་འཕྲོག་པ་ནས་བཟུང་། མོ་ལ་སྔར་ལས་ལྷག་པའི་འདོད་སེམས་ཤིག་ཆགས་ཀྱང་། མཉམ་དུ་མེད་ཚེ་འདོད་པའི་དབང་གིས་རྒྱང་བལྟ་བྱེད་དགོས་པ་དང་གམ་དུ་སླེབས་ཚེ་སྐད་ཆ་ཤོད་པའི་སྤོབས་པ་མེད་པས་དབང་སྐྱིད་ཀྱིས་བལ་འཁེལ་གྱིན་སྡོད་པ་དང་། ཁོས་ལག་པས་ལག་པར་ཕུར་གྱིན་བསྡད། སྨྲ་ཤེས་དོན་གོའི་མི་གཉིས་མཉམ་དུ་བསྡད་ཀྱང་ལྐུགས་པའི་ཚུལ་འཛིན་ཏེ་སྐད་ཆ་ཚིག་གཅིག་ཀྱང་མེད་པའི་རྣམ་པ་དེ་ནི་ཧ་ཅང་འཁྱོལ་དཀའ་བའི་དུས་ཚོད་རིང་པོ་ཞིག་རེད། ཕན་ཚུན་འདྲེན་བྱེད་ཀྱི་ལྐོག་མདའ་འཕེན་པ་ལས་བསམ་ཚུལ་བརྗེ་རེས་ཀྱི་སྨྲ་བ་ཚིག་འབྲུ་ཕྱེད་ཀ་ཙམ་མེད། ཡུན་རིང་སོང་རྗེས་དབང་སྐྱིད་ཀྱིས་‘‘དགྲ་འདུལ་’’ཟེར། ‘‘༦༥’’‘‘སྐད་ཆ་ཤོད་དང་། ’’‘‘སྐད་ཆ་ཅི་ཞིག་ཤོད་དགོས་རེད། རིམི‘‘ཅི་བཤད་ཀྱང་ཆོགམི་‘‘ཨུམ།
སྐད་ཆ་ཤོད་རྒྱུ་མི་གདའ། ’’‘‘སྐད་ཆ་མེད་པ་ཅི་རེད། ’’‘‘འོ་ན་ཁྱེད་ཀྱིས་ཤོད་དང་། ’’‘‘སྔོན་ལ་ཁྱེད་ཀྱིས་ཤོད་དང་། ’མི‘‘སྔོན་ལ་སྐད་ཆ་ཤོད་ཟེར་མཁན་ཁྱེད་རང་ཡིན་པ།་ ’‘‘ཅི་ཞིག་ཉན་འདོད་འདུག’་‘‘ཅི་བཤད་ཀྱང་ཆོག’མི‘‘ང་ལའང་སྐད་ཆ་མི་གདའ། ’’177‘‘འོ་ན་གཏམ་དཔེ་①ཤོད་དང་། ’’‘‘གཏམ་དཔེ་ངས་མི་ཤེས། ’’‘‘ཁྱོད་ཀྱིས་གླུ་ཐོངས་དང་། ’’‘‘ཁྱོད་ཀྱིས་གཏམ་དཔེ་བཤད་ན་ངས་གླུ་གཏོང་ཆོག’མི‘‘ངས་གཏམ་དཔེ་ཅི་ཤོད་དགོས།
’’‘‘ཅི་བཤད་ཀྱང་ཆོགསྤྲེ’ཡང་རེ་ཞིག་སྨྲ་བ་མེད་པར་ལུས་ཀྱང་གཉིས་ཀའི་སེམས་ད་རེས་ལྟར་འཚབ་སྣང་མི་འདུག་པས་དབང་སྐྱིད་ཀྱིས་‘‘ཁྱོད་ཀྱི་མཛུབ་རྒྱུས་དེ་མཛེས་པ་ལ་ཨང་’’ཞེས་དགྲ་འདུལ་གྱི་ལག་པ་གཡོན་མའི་དཀྱིལ་མཛུབ་ལ་བཏགས་པའི་དངུལ་གྱི་སོར་གདུབ་བྱུ་རུའི་ཁྲ་ཅན་དེར་བལྟ་བའི་ཁུལ་གྱིས་ཁོའི་ལག་པར་ཕུར་ཕུར་བྱས་བྱུང་བས་ཁོའི་ངོ་གདོང་ལ་ཚ་ཤུར་ཞིག་བརྒྱབ་པ་དང་སྦྲགས་ལུས་ཀྱི་ཆ་ཤས་འགའ་རེངས་པོར་གྱུར། ‘‘ཡ། ཅི་རེད། ཁྱོད་ཀྱི་ལག་པ་འདར་གྱིན་འདུག ངས་ཟ་གི་རེད་བསམ་གྱི་འདུག་གམ་’’ཞེས་དབང་སྐྱིད་ཀྱིས་ཁོའི་ལག་མགོ་དམ་པར་བཅངས། ‘‘མ་རེད། མ་རེད། ཛ་ ང་་་་་་་ངས་གཏམ་དཔེ་སྙན་པོ་ཞིག་ཤོད་’’ཅེས་དགྲ་འདུལ་ངོ་ཚ་དྲགས་པས་སྨྲ་ལྕེ་དབ་དིབ་ཀྱིས་ལག་མགོ་ཕར་བསྐུམས། ‘‘ཡ། ད་ཤོད་དང་།་
’‘‘ཨུམ། ངས་གཏམ་དཔེ་སྙན་ལ་རིང་མོ་ཞེས་པ་དེ་བཤད་ན་འགྲིགས་གམ་’’ཞེས་ཁོ་ད་གིན་དང་མི་འདྲ་བར་སྤོབས་པ་ཅུང་ཟད་ཆེ་རུ་ཕྱིན། ‘‘ཡ་ཡ། དེ་སྙན་པོ་ཡོད་ཀྱི་རེད་’’ཅེས་དབང་སྐྱིད་ཉན་འདོད་ཆེན་པོ་ཡོད་ཁུལ་བྱས། ‘‘སྙན་པོ་ཡོད་པས་མི་ཚད་རིང་པོའང་ཡོད་’’ཟེར། () གཏམ་དཔེ། བྱང་རིགས་ཀྱི་ཁ་སྐད་དུ་གཏམ་དཔེ་ནི་སྒྲུང་ལ་ཟེར། 178‘‘ཡ། ད་ཤོད་དང་’’ཞེས་དབང་སྐྱིད་དགྲ་འདུལ་གྱི་ཕྱོགས་སུ་ནུད་ཙམ་བྱས། ་ ‘‘ད་འོ་ན་ངས་བཤད།
ཁྱོད་ཀྱིས་ཉོན་ཨང་’’ཟེར་ནས་དགྲ་འདུལ་གྱིས་སྒྲུང་བཤད་དོན། ‘‘དང་པོ་ཙ་ན་བྱིའུ་སྐད་སྙན་པོ་ཞིག་ཡོད། ’’‘‘ཁྲི། ’’‘‘བྱིའུ་དེ་ལྕང་མ་རིང་པོ་ཞིག་གི་སྟེང་དུ་བབས་པ་རེད། ’་‘‘༧༥མི’‘‘དེའི་མིང་ལ་སྙན་ལ་རིང་མོ་ཟེར། ’’‘‘ཡ། དེ་ནས། ’མི‘‘དེ་ནས་རྫོགས་པ་རེད། ’’་‘‘ཡ། ག་རེ།
རྫོགས་པ་རེད་ཨད། ’’ སྒྲུང་དེ་ཤིན་ཏུ་ཐུང་བས་དབང་སྐྱིད་ཧང་སང་ནས་དེ་ལྟར་བཤད། ་ ‘‘ཨུམ། ངས་ཆ་ཚང་བཤད་ཚར། ’’‘‘འོ་ན་ད་རེས་ཁྱེད་ཀྱིས་སྙན་ལ་རིང་པ་ཞིག་ཤོད་རྒྱུ་ཡོད་ཟེར་བ་མིན་ནམ། ད་ལྟ་བཤད་པ་དེ་སྙན་པོ་མི་འདུག་ལ་རིང་པོའམ་མི་འདུག་’’ཅེས་དབང་སྐྱིད་ཀྱིས་ཕངས་སེམས་སྐྱེད་དེ་བཤད། དགྲ་འདུལ་གྱིས་རྩྭ་རྐང་གཅིག་བཅད་དེ་སོ་བར་དུ་འཛུགས་ཀྱིན་དུ་‘‘བྱིའུ་དེ་ནི་སྐད་སྙན་པ་དང་ལྕང་མ་དེ་ནི་རིང་པོ་ཡོད་པས་སྙན་ལ་རིང་མོ་མིན་ན་ཅི་ཞིག་རེད། ཧ་ཧ་’མིཞེས་བཤད། ‘‘ཧུང་། ཁྱོད་ཀྱིས་ང་ལ་མགོ་སྐོར་གཏོང་གི་འདུག་’’ཅེས་ཁོང་ཁྲོ་ལངས་ཁུལ་གྱིས་ཁ་ཕྱིར་བསྐོར་ནས་བསྡད། ་
‘‘ངས་མགོ་སྐོར་བཏང་མེད། ངས་སྙན་ལ་རིང་མོ་བཤད་ཚར་བས་ད་ཁྱོད་ཀྱིས་གླུ་ཐོངས་དང་’’ཞེས་བཤད་ཞོར་དུ་དགྲ་འདུལ་གྱི་ལག་པ་རང་དབང་མེད་པར་དབང་སྐྱིད་ཀྱི་ཕྲག་སྟེང་དུ་བཞག་ནས་བཅག་ཙམ་བྱས། 179‘‘དབང་སྐྱིད་ཀྱིས་རང་གི་ཕྲག་སྟེང་དུ་བཞག་པའི་དགྲ་འདུལ་གྱི་ལག་པ་ཕར་འབུད་ཙམ་བྱས་ནས་དགྲ་འདུལ་ལ་ཟུར་མིག་ཅིག་བལྟས་ཏེ་སྡུག་ལག་ཕར་མ་བསྐུམ་ན་ངས་གླུ་གཏོང་གི་མིན་’’ཟེར། དགྲ་འདུལ་གྱིས་ལག་པ་ཕར་བསྐུམས་ནས་ཡང་རྩྭ་རྐང་གཅིག་གིས་རྣ་སྦུག་བསང་བཞིན་དུ་‘‘ཡ། ད་གླུ་ཐོངས་དང་’’ཟེར། ‘‘ཡ་ཡ། ངས་བཏང་པའི་གླུ་ལ་ཁྱོད་ཀྱིས་གླུ་ལན་འཇལ་དགོས་ཡོད། གླུ་ལན་མ་འཇལ་བར་མི་རྐྱང་གླུ་ལེན་བྱས་པས་ཅི་ཕན་’’ཟེར། ‘‘༧༥་༧༥’’དེ་ནས་དབང་སྐྱིད་ཀྱིས་གྲེ་གསང་ཞིག་བྱས་ཏེ་མགོ་བོ་སྨད་དེ་གླུ་བླངས་པར ་‘‘ཁྱོད་རྟ་མེད་རྐང་ཐང་ཡིན་ཟེར་ན། རྟ་རྐྱང་པོའི་འཕྱི་འཕོངས་ང་ཡིས་གཞོགཁྱོད་གོས་མེད་གཅེར་བུ་ཡིན་ཟེར་ན།
ཚར་དཀར་ཐུ་སྣེ་ང་ཡིས་འགེབ། མི’ ་དེའི་ལན་དུ་དགྲ་འདུལ་གྱིས་གླུའི་དབྱངས་མེད་པར་ཚིག་ཤོད་བྱས་པར། ‘‘ང་རྟ་མེད་རྐང་ཐང་མ་ཡིན་ཡང་། རྟ་རྐྱང་པོའི་ཕྱི་འཕོངས་གཞོག་རོགས་བྱོས། ང་གོས་མེད་གཅེར་བུ་མ་ཡིན་ཡང་། ཚར་དཀར་ཐུ་སྣེ་འགེབ་རོགས་བྱོས། ’མིདེ་ནས་དབང་སྐྱིད་ཀྱིས་ཡང་བསྐྱར་གླུ་ལེན་འཇལ་པར། ‘‘རྟ་རྐྱང་པོ་དུང་གི་ཕ་སྤོར་ཅན། འགྲོས་གོམ་པ་ཟད་མཐའ་མ་བྱུང་ན། ངའི་གློ་རྟ་མཆོར་རྟ་གཉིས་ཀ་བྱེད།
ཚར་དཀར་པོ་ཆུ་སྲམ་མཐའ་རྒྱན་ཅན། 180གོས་མཐའ་ཆུ་ཡིས་མ་གྱོང་ན། ངའི་ཚེས་གོས་མཆོར་གོས་གཉིས་ཀ་བྱེད། མིམིཅེས་གླུ་མཇུག་རྫོགས་མ་ཐག་‘‘ཧི་ཧི་’’ཞེས་དངུལ་དཀར་གྱི་དྲིལ་ཆུང་བཀྲོལ་བ་ལྟ་བུའི་གད་མོ་བགད་དེ་འདུག་གནས་ལས་ཧོབ་ལངས་ཀྱིས་མོ་རང་གི་ལུག་ཁྱུའི་ཕྱོགས་སུ་སོང་ནས་ཕ་བོང་གཡག་རོ་ཙམ་ཞིག་གི་སྟེང་དུ་ལངས་ནས་འུར་ལྕག་ཚག་སྒྲ་གྲགས་པ་ཞིག་བརྡབ། དེ་དགོང་ཚེས་བཅོ་ལྔའི་དུང་ཟླ་དཀར་པོ་དེ་ཤར་རིའི་ཕག་ནས་དལ་གྱིས་འཆར་ཞིང་དབེན་པའི་རྩྭ་ཐང་གི་སྣོད་བཅུད་ཡོངས་ཁུ་སིམ། ཞི་བདེ། ལྷིང་འཇགས་སུ་གནས་ཤིང་རི་ལུང་གང་སར་ཟླ་འོད་སྐྱ་ཐིང་ངེར་འདུགཁྱིམ་དུད་སོ་སོའི་ལྷས་རའི་ནང་གི་ནོར་ལུག་ཡོངས་ཉིན་གང་རྩྭ་མཆོག་རོ་བཅད་ ༄ཀྱིས་ཚིམས་ཏེ་བག་ཕེབས་ངང་ཉལ་ཞིང་སྐྱུག་ལྡད་བྱེད་པའི་སྒྲ་ཅུང་ཟད་ཐོས། དེའི་སྐབས་སྡེ་སྟོད་ཀྱི་གཞོན་ནུ་ཕོ་མོ་ཚོས། འཛོམས་ཤོག་འཛོམས་ཤོག་ཟེར་ན།
ཨ་སྔོན་སྔོ་ཁྲའི་དཀྱིལ་ལ་འཛོམས་ཤོགསེར་ཆེན་ཉི་མ་དེ་དང་། དཀར་གསལ་ཟླ་བ་དེ་གཉིས་འཛོམས་ཤོགསེར་ཆེན་ཉི་མ་དེ་ནི། འཛམ་གླིང་དྲོད་སྐྱིད་བསྟེར་ལ་འཛོམས་ཤོགདཀར་གསལ་ཟླ་བ་དེ་ནི། མ་རིག་མུན་པ་སེལ་ལ་འཛོམས་ཤོགཞེས་འཛོམས་བྲོའི་གླུ་དབྱངས་ལྷང་ལྷང་དུ་གྲགས་བྱུང་བས་དེ་མར་སྡེ་སྨད་ཀྱི་ཕོ་གཞོན་མོ་གཞོན་ཚོ་ཡང་བྲེལ་བ་ལངས་ནས་ལ་ལས་དགོང་ཟས་བཟས་འཕྲོ་ཡང་བཞག་སྟེ་གྲོག་ཚང་བརྡོལ་བ་ལྟར་ཁྱུ་དང་ཁྱུ་བྱས་ཏེ་སྡེ་སྟོད་སྨད་181གཉིས་ཀྱི་བར་དུ་ཡོད་པའི་བྲོ་གདན་གཡུ་གཞོང་ཞེས་བྱ་བ་རང་བྱུང་ལྷུན་གྱིས་གྲུབ་པའི་བྲོ་ར་སྟེ་སྤང་ལྗོངས་གཞོང་པ་ཁ་སྦུག་ཏུ་བཞག་པ་འདྲ་བའི་སྟེང་དུ་འཛོམས་ཏེ་ཐོག་མར་ཕན་ཚུན་ཁམས་འདྲི་བྱེད་རེས་བྱས། ལ་ལས་རུམ་ལས་སྣ་རུ་བླངས་ཏེ་གཡར་རེས་བྱས། མོ་གཞོན་རྣམས་ཀྱང་ལོགས་ཤིག་ཏུ་རུབ་ནས་ཕན་ཚུན་སྐེད་རགས་བཅིངས་རོགས་སོགས་བྱེད་ཀྱིན་ད་དུང་མ་སླེབས་པའི་ཕོ་གཞོན་མོ་གཞོན་འགའ་སྒུག་གིན་འདུགདགྲ་འདུལ་གྱིས་ཀྱང་དགོང་ཟས་བཟས་འཕྲོ་བཞག་ནས་སོང་སྟེ་སྡེ་སྟོད་སྨད་ཀྱི་ཕོ་མོ་གཞོན་ནུ་ཚོའི་‘‘དཔུང་ཁག་’’ཏུ་བཞུགས། འགྲོ་ཁར་ཕ་དབང་ཆེན་གྱིས་‘‘གྲོད་པ་རྒྱགས་སོང་ངམ་་’ཟེར། ཨ་མས་‘‘བུ་གྲང་ཡོང་ངོ་’་ཟེར་བཞིན་དགྲ་འདུལ་གྱི་འགྲམ་པར་བྱིལ་ཙམ་ཞིག་བྱས་ནས་ཝ་ཞྭ་དེ་ཕྱི་ནང་སློག་སྟེ་བརྡབ་བརྡབ་འགའ་བྱས་ཏེ་བུའི་མགོ་ལ་གཡོགསྡེ་སྟོད་སྨད་ཀྱི་ཕོ་མོ་གཞོན་ནུ་ཡོངས་རྫོགས་འཛོམས་རྗེས་ཕོ་གཞོན་རྣམས་ཕྱོགས་གཅིག་ཏུ་འདུས་ཏེ་ལག་གདང་སྦྲེལ། མོ་གཞོན་རྣམས་ཕྱོགས་གཅིག་ཏུ་འདུས་ཏེ་ལག་གདང་སྦྲེལ། ཕོ་གཞོན་དང་མོ་གཞོན་སྟར་པ་གཉིས་པོའི་སྣེ་གཉིས་ཀྱི་ཕོ་གཞོན་དང་མོ་གཞོན་ལག་གདང་སྦྲེལ་བས་བྲོ་ར་དེ་ཡང་བཅོ་ལྔའི་དུང་ཟླ་ལྟར་སྒོར་མོ་མི་ཡི་ཨ་ལོང་དུ་གྱུར།
དགྲ་འདུལ་དང་དབང་སྐྱིད་གཉིས་སོ་སོའི་གྲལ་སྟར་གྱི་སྣེ་རུ་ཡོད་སྟབས་ཁོ་གཉིས་ལག་གདང་སྦྲེལ། ཁོས་དབང་སྐྱིད་ཀྱི་ལག་པ་འཇུས་མ་ཐག་དབང་སྐྱིད་ཀྱིས་ཁོའི་ལག་མགོ་མོ་རང་གི་ཕུ་དུང་གི་ནང་དུ་ཡར་འཐེན་ནས་དམ་པར་བཅངས་པ་ནི་གཞན་ལག་ཏུ་ཤོར་དོགས་མ་ཡིན་པར་བརྩེ་དུང་གི་མཚོན་བྱེད་ལོས་ཡིན། ཟླ་བ་ཇི་ལྟར་དཀར་མོད་མཚན་མོ་ཡིན་པས་ད་ལྟ་ཁོ་གཉིས་ཕུ་དུང་གི་182ནང་དུ་བྱ་སྤྱོད་གང་སྤེལ་ཡང་གཞན་གྱིས་ཤེས་མི་སྲིད་པས་སེམས་ལ་འཚབ་སྣང་གང་ཡང་མ་བྱུང་། དེ་ནས་ཕོ་གཞོན་དང་མོ་གཞོན་ཚོས་མགྲིན་དབྱངས་གཅིག་གྱུར་གྱིས་ཡུལ་སྡེ་མི་ཕྱུགས་དང་། རི་ལུང་རྩྭ་ཆུར་གེགས་བར་དང་གོད་ཆགས་མི་ཡོང་ཆེད་སྔར་རྒྱུན་བཞིན་བྲོ་མཆོད་ཕུལ་བར། སྟེང་ཕྱོགས་ལྷ་ལ་ལྷ་འཁྲུག་མི་ཡོང་ཆེད། ལྷ་ཆེན་ཚངས་པ་དཀར་པོ་གྲོགས་ལ་བྱོན། བར་ཕྱོགས་གཉན་ལ་གཉན་འཁྲུག་མི་ཡོང་ཆེད། གཉན་ཆེན་སྐུ་ལྷ་གེར་མཛོ་གྲོགས་ལ་བྱོན། བར་ཕྱོགས་མི་ལ་མི་འཁྲུག་མི་ཡོང་ཆེད།
མི་བོ་གེ་སར་རྒྱལ་པོ་གྲོགས་ལ་བྱོན། འོག་ཕྱོགས་ཀླུ་ལ་ཀླུ་འཁྲུག་མི་ཡོང་ཆེད། ཀླུ་རྒྱལ་གཙུག་ན་རིན་ཆེན་གྲོགས་ལ་བྱོན། ཞེས་བྲོ་མཆོད་ཀྱི་གླུ་བླངས་ཏེ་ཕོ་གཞོན་རྣམས་ལིང་ལིང་སྒམ་སྒམ། མོ་གཞོན་རྣམས་ལྡེམ་ལྡེམ་འཁྱུག་འཁྱུག་གི་བྲོ་གར་འཁྲབ། བྲོ་གཅིག་འཁྲབ་རྗེས་དགྲ་འདུལ་གྱིས་དབང་སྐྱིད་ཀྱི་ཕུ་དུང་གི་ནང་དུ་མོའི་ལག་མགོ་ཤུགས་ཀྱིས་བཙིར་བས་དབང་སྐྱིད་ན་ཟུག་གིས་མ་བཟོད་པར་ཨན་ཙམ་མ་གཏོགས་སྐད་ཤོར། སྡེ་བའི་ནང་གི་བུ་དང་བུ་མོ་སུ་འདྲ་ཞིག་ཡིན་ཡང་གཉེན་སྒྲིག་ལོ་ཚད་ལ་སླེབས་ན་ངེས་པར་དུ་སྡེ་བ་གཞན་ལས་མནའ་མའམ་མག་པ་ལེན་པ་ལས་རང་སྡེའི་ཕོ་མོ་གཞོན་ནུ་གཉེན་སྒྲིག་མི་བྱེད་པ་ནི་མེས་པོའི་དུས་ནས་དར་བའི་སྲོལ་ཞིག་ཡིན་སྟབས་དགྲ་འདུལ་དང་། དབང་སྐྱིད་གཉིས་ད་རེས་བྲོ་རའི་ནང་གཉིས་ཀ་སོ་སོའི་གྲལ་སྟར་གྱི་མཇུག་ཏུ་ཡོད་པས་སྟེས་དབང་གིས་ལག་གདང་སྦྲེལ་བ་རེད་སྙམ་པ་ལས་ཕུ་དུང་གི་ནང་དུ་‘‘ཚུལ་མིན་གྱི་’’བྱ་སྤྱོད་སྤེལ་བཞིན་183ཡོད་པ་སུའི་ཡིད་ལ་ཤར་སྲིད། སྐབས་འདིའི་སྤྱི་ཚོགས་ཀྱི་འཁོར་ཡུག་ནང་ངལ་རྩོལ་མི་དམངས་ཀྱི་རིག་གནས་འཚོ་བ་ཞེས་འབོད་རུང་བའི་བྱེད་སྒོ་ནི་ལོ་རེའི་དུས་རེའི་རྟ་རྒྱུག་དང་དུས་ཆེན། རི་གསོ་དང་།
རྒྱུན་ལྡན་ཟླ་འོད་འོག་གི་སྒོར་གཞས་འཁྲབ་རྒྱུ་ལས་གཞན་གང་ཡང་མེད། ལྷག་པར་དུ་ཐག་རིང་ལུང་ཁུག་གི་འབྲོག་སྡེ་དེ་ལྟ་བུའི་ངོས་ནས་བཤད་ན་གཞོན་ནུ་ཕོ་མོ་རྣམས་ཉིན་གང་དུད་འགྲོའི་་རྗེས་སུ་འབྲང་ནས་རླུང་ལྷགས་པ་དང་། གངས་ཆར་ཆུའི་ཁྲོད་ཉིན་མོའི་མི་དང་། མཚན་མོའི་ཁྱི་བྱས་ཏེ་འཚར་ལོངས་བྱུང་ཞིང་དེའི་ནང་མི་ཚེའི་མཇུག་རྫོགས་པར་བྱེད་ཀྱི་ཡོད་པ་ལས་གཞན་གྱི་འདུ་འཛོམས་ཀྱི་བྱེད་སྒོ་ཆེ་བ་མེད་པས་དཀར་གསལ་ཟླ་འོད་ཀྱི་འོག་ཏུ་སྒོར་མོའི་བྲོ་གར་འཁྲབ་ཅིང་སྙན་འཇེབས་ཀྱི་གླུ་དབྱངས་ལེན་རྒྱུ་དེ་རང་ལ་དབང་བའི་སྤྲོ་སྐྱིད་དཔག་ཏུ་མེད་པར་བརྩི་གི་ཡོད། ཚེས་བཅོ་ལྔའི་ཟླ་བ་དེ་སྐར་ཕྲེང་གུར་ཁང་ཕུབ་པའི་དབུས་སུ་དཀར་མདངས་ངོམ་བཞིན་དགུང་སྔོན་གྱི་དཀྱིལ་དུ་སླེབས། ད་གཟོད་ཁོང་ཚོས། ཨ་སྔོན་དགུང་གི་དབྱིངས་ལ། གསལ་ཆེན་ཉི་མ་ཤར་དུས། ཁྲ་ཆུང་སྐར་མའི་མེ་ཏོགགཞན་གྱི་ཡུལ་ལ་ཕེབས་ཀྱང་། ཨ་སྔོན་དགུང་གི་དཀྱིལ་ལ།
ཡང་ཡང་འཛོམས་པའི་བཀྲ་ཤིས། བྲོ་ར་ཁྲ་མོའི་ལས་སྒོ། འདི་ག་ཙམ་ལ་བཞག་ནས། ན་ཆུང་བུ་དང་བུ་མོ། རང་རང་ཁྱིམ་ལ་ལོག་འགྲོ། 184སང་དགོང་བྲོ་ར་ཁྲ་མོར། ཡང་ཡང་འཛོམས་པའི་བཀྲ་ཤིས། ཞེས་གྱེས་བྲོའི་གླུ་དབྱངས་རྩྭ་ཐང་གི་དགུང་སྔོན་དུ་ཁྱབ་པར་བྱས་ཏེ་སྡེ་སྟོད་སྨད་ཀྱི་གཞོན་ནུ་ཕོ་མོ་རྣམས་ཁྱུ་དང་ཁྱུ་བྱས་ཏེ་རང་གནས་སུ་ལོག་སོང་། དགྲ་འདུལ་ཡང་ན་ཆུང་རྩེད་རོགས་གཞན་དང་འདྲ་བར་ཉིན་གཅིག་གི་ངལ་དུབ་ཡོངས་ལིང་ལིང་གི་གར་སྟབས་དང་། སྙན་ལྷང་ལྷང་གི་གླུ་དབྱངས་ཀྱིས་བཀྲུས་ཏེ་རང་ནང་དུ་ལོགསྒོ་ཁར་སླེབས་དུས་སྒོ་འགྲམ་ལ་རྡོ་ཕུར་རིང་པོ་ཞིག་ཡོད་པ་དེར་སྒ་སྲབ་ཀྱིས་རྒྱན་པའི་རྟ་བོ་གཡུ་འབྲུག་འདྲ་བ་ཞིག་བཏགས་ནས་འདུགཐབ་ནང་གི་མེ་འོད་དམར་ལྷམ་ལྷམ་དུ་འཕྲོ་བཞིན་ཨ་ཕ་དང་མི་གཞན་ཞིག་སྐད་ཆ་ཤོད་བཞིན་འདུག་པས་ནམ་ཕྱེད་རྒྱལ་བའི་དཀྱིལ་འཁོར་ལ་མགྲོན་པོ་གསར་པ་སུ་འདྲ་ཞིག་སླེབས་པ་ཡིན་སྙམ་ནས་ཁོ་ཚོའི་ལབ་གླེང་ལ་ལྐོག་ཉན་བྱས།
དབང་ཆེན་གྱིས་‘‘བུ་འདི་ད་ལོ་ལོ་བཅོ་ལྔ་ཡིན། ང་གཉིས་ལ་བུ་འདི་ལས་མེད་པས་ད་མནའ་མ་གཅིག་ལེན་རན་ཡོད། ཁྱོད་ཀྱི་བུ་མོ་དེ་ངས་ཀྱང་མཐོང་མྱོང་། ལག་ལས་ཀ་དང་། མཆོར་ཁ་དོག་གང་ནས་བལྟས་ཀྱང་ཡིད་ལ་འགྲོ་པོ་ཞིག་འདུག སང་ལོའི་ལོ་གསར་གྱི་སྔ་ནུབ་གཟའ་སྐར་བཟང་དུས་ཤིག་ལ་ལེན་གྱི་ཡིན་’’ཞེས་བཤད། སྐད་ཆ་དེ་གོ་བས་ཁོའི་སེམས་སུ་དངངས་འཚབ་སྐྱེད་དེ་སུ་ཚང་གི་བུ་མོ་ཟེར་བ་ཡིན་ནམ་སྙམས་ནས་རྣ་བ་སྦྲ་སྒོར་སྦྱར་ནས་གཟབ་ནན་གྱིས་ཉན། ཁོའི་ཨ་མས་‘‘ངའི་བུ་འདི་སྙིང་གི་ནོར་བུ་ཞིག་ཡིན། ང་གཉིས་ལ་ཕྱི་ཡི་ལྕགས་རི་ཟེར་ནའང་འདྲ། ནང་གི་ནོར་བུ་ཟེར་ནའང་འདྲ།
གང་ལྟར་མ་ཤི་ལག་གི་བརྟེན་ས་དང་། ཤི་ན་ཕ་གཞིས་སྤྲོད་ས་འདི་ལས་མེད། ང་ཚོའི་སྡེ་བས་མནའ་མ་མག་པ་གང་ཡིན་ཡང་གཞན་སྡེ་ལས་ལེན་པ་མ་གཏོགས་རང་185སྡེ་ལས་ལེན་སྲོལ་མེད་པས་ཁྱོད་ཚང་གི་མི་རྒྱུད་དེ་བཟང་བས་སློང་བ་ཡིན་’’ཟེར། གསར་དུ་སླེབས་པའི་མགྲོན་པོ་དེས་‘‘ངའི་བུ་མོ་དེ་ལྕེ་ཐོག་གི་བདུད་རྩི་དང་མགོ་ཐོག་གི་བླ་མ་མིན་ཡང་། བྱ་ཐང་དཀར་མ་གཏོགས་གཤོག་གྲིབ་མེད། མ་ཨ་མ་མ་གཏོགས་ལག་གྲིབ་མེད། ཁྱིམ་ཚང་བཟང་པོ་ཁྱོད་ཚང་ལ་བསྟེར་ཐུབ་པ་དེ་ནི་ངོ་མ་བླ་མའི་བློ་དང་དཔེ་ཆའི་གཞུང་ཞེས་པ་ལྟར་ང་རྒད་པོའི་བསམ་ཐོག་ཏུ་སོང་བ་ཞིག་རེད། ཁ་སྔོན་ཨ་ཁུ་དབང་ཆེན་གྱིས་དེའི་སྐོར་ལབ་དུས་ངའི་སེམས་སུ་བདེན་པ་ཡིན་ནམ་སྙམ་པའི་ཐེ་ཚོམ་སྐྱེད་བྱུང་བས་དེ་རིང་ཆེད་མངགས་ཡོང་བ་ཡིན། ཁྱེད་གཉིས་ཀྱི་སྐད་ཆ་ཚང་མ་གསེར་ཕྱེ་སིལ་མ་ཡིན་པས་ང་རྒད་པོ་བློ་བདེ་སོང་’’ཞེས་བརྗོད་པ་གོ་བས་དགྲ་འདུལ་དུག་མ་བཟས་མགོ་ན། ཆང་མ་བཏུང་ར་བཟི་སྟེ་སེམས་གོང་དཀར་སྡུག་གི་མཚོ་མོ་འཁྱིལ་ཡང་མེས་པོའི་དུས་ནས་དར་བའི་སྲོལ་དེར་གྱེན་ལྡོག་བྱེད་ག་ལ་ནུས།
ཁོང་ཚོས་ཉི་མ་རེ་ལ་ཚིགས་རེ་བྱས་ཏེ་ཚིགས་མལ་ལྔ་སོང་རྗེས་ན་ཐང་ཆེན་པོ་ཞིག་ཡོད་སར་སླེབས་ཏེ་དེར་ཟླ་ཤས་སྡོད་རྒྱུ་བྱས། ས་ཆ་དེ་ནི་ཇ་གར་རོང་ལྟར་བཙན་པོ་ཞིག་མིན་པས་མཚན་མོ་སྤྱང་ཀི་ཡོང་ནས་ལུག་ཁ་ཤས་བསད་པའི་གནས་ཚུལ་བྱུང་བས་ཁོང་ཚོས་དགོང་མོ་རྟག་པར་ཕྱོགས་བཞི་མཚམས་བརྒྱད་དུ་ལྕི་བའི་མེ་སྤུངས་སྤར་བ་མ་ཟད་ཁོང་ཚོ་བཞི་ཀ་ནོར་ལུག་གི་མཐའ་རུ་ཉལ་ནས་སྲུང་བ་བྱེད་ཀྱི་ཡོད། ཉི་ཤར་ཁྱོ་ཤུག་གཉིས་སྔས་གདན་གཅིག་གི་སྟེང་དུ་ཉལ་ཏེ་དགོང་མོ་རྟག་པར་པགས་ཚག་གི་ནང་དུ་གཅིག་ལ་གཅིག་འཁྱུད་ཀྱིས་འདོད་སྲེད་ཀྱི་སྐད་གདངས་ཕྲ་མོས་གཏམ་གླེང་སྣ་ཚོགས་བྱེད་ཀྱི་ཡོད། དེ་དགོང་ཡང་ཁོ་ཚོས་དགོང་ཟས་བཟས་རྗེས་རང་རང་གི་ཉལ་ཆས་དང་སྔས་གདན་ཁྱེར་ནས་ཉལ་བར་སོང་། ཁོ་གཉིས་ཉལ་མ་ཐག་ཉི་ཤར་འོ་མ་སྐྱིད་ཀྱི་རུམ་དུ་འཛུལ། ཉི་ཤར་གྱིས་འོ་མ་སྐྱིད་ཀྱི་གྲོད་པར་ཕུར་གྱིན་དུ་‘‘ཟླ་བཞི་ལྷག་ཙམ་སོང་བ་186མ་རེད་དམ་’’ཞེས་འདྲི་ཞོར་འོ་གཅིག་བསྐྱལ། ‘‘རེད། ད་ཟླ་ལྔ་ཟིན་གྲབས་ཡོད་རེད། ཨུམ་’’ཉི་ཤར་གྱི་འགྲམ་པར་འོ་གཅིག་བསྐྱལ་ནས་‘‘ཁྱོད་ཡུལ་ལ་ཡོད་དུས་ནག་མོའི་རུམ་ནང་འཛུལ་ཨེ་མྱོང་རི’ཞེས་དྲིས། ‘‘ངས་་་་་་་ངས་གཅིག་ མྱོང་’’ཞེས་ཉི་ཤར་གྱིས་སྐད་ཆ་དབ་དིབ་ཅིག་བཤད་པ་དང་དེ་མར་ཁོའི་དྲན་ཤེས་ཡིད་ཀྱི་མེ་ལོང་གི་ངོས་སུ་སྔར་སོང་འདས་དོན་གྱི་བར་བཅུག་རི་མོ་ཆུང་ཆུང་ཞིག་ཤར་བ་འདི་ལྟ་སྟེ།
སྡེ་དཔོན་ཚ་ཞང་ཉི་གྲགས་ཀྱི་བུ་མོ་ཆེ་བ་གསེར་མཚོ་འབུམ་སྐྱིད་ཅེས་པ་དེ་དང་། ཆུ་བོའི་ཕ་རོལ་གྱི་སྡེ་པའི་ཕོ་གཞོན་བསོད་ནམས་ནོར་དགའ་ཞེས་པ་དེ་གཉིས་ཁ་ཐུག་ནས་བསོད་ནམས་ནོར་དགའ་དགོང་མོ་རྟག་པར་གསེར་མཚོ་འབུམ་སྐྱིད་ཀྱི་སར་ཡོང་བ་དང་། ཡོང་བའི་དུས་ཚོད་ཁོས་གསལ་པོ་ཤེས་ཀྱི་ཡོད། ཉིན་ཞིག་གི་དགོང་དྲོ་ཁོ་ཆུའི་ཕ་རོལ་གྱི་སྡེ་བར་སྡེ་དཔོན་ཚ་ཞང་ཉི་གྲགས་ཀྱི་བཀའ་ལྟར་འཕྲིན་ཞིག་སྐྱེལ་བར་སོང་། དེའི་དུས་བསོད་ནམས་ནོར་དགས་རྟ་བོ་རྐྱང་རྒོད་ལ་སྒ་སྲབ་སྤྲས་ཤིང་རྔ་མར་དར་ཚོན་སྣ་ལྔའི་རྔ་མདུད་བརྒྱབ་ནས་སྡེ་བ་ལས་ཐོན་ཏེ་ཕྱིན་པ་དང་འཕྲད་པས་ཉི་ཤར་གྱིས་དེ་མར་སློག་ཧྲུལ་གྱི་ཕུ་དུང་གཡས་པ་ཕྲག་སྟེང་ནས་བླངས། མགོའི་ཞྭ་ཕུད་དེ་སྤྲང་པོས་ཟས་སློང་པ་ལྟར་ལག་གཡས་ཀྱིས་བཟུང་ནས་ཕྱག་འབུལ་ཞུས་ཏེ་‘‘ཇོ་ལགས། ཁྱེད་བྲེལ་བ་ཆེ་མདོག་དེ་འདྲ་གང་དུ་ཕེབས་རྒྱུ་ཡིན་’’ཞེས་སྐེད་པ་སྒུར་ཞིང་ལྕེ་ཡང་མནར། བསོད་ནམས་ནོར་དགས་‘‘སང་ཉིན་ངའི་ཨ་ཞང་ཚང་གི་བུ་བཅོ་ལྔ་ཚེ་རིང་ལ་མནའ་མ་བསུ་བའི་བག་སྟོན་ཡིན། ང་ཁོང་ཚོའི་སྟོན་མོར་ཡོང་དགོས་པའི་མགྲོན་བརྡ་འབྱོར་བྱུང་རི’ཞེས་བཤད་དེ་རྟ་ལ་བཞོན་ནས་གོམ་གང་ཕྱིན་རྗེས་རྟ་ཁ་ཕྱིར་བསྐོར་ནས་‘‘ཁོ་རེ། ཁྱི་གུ་ཉི་ཤར།
རྗེས་མ་ང་ཡོང་དུས་ཁྱི་187ཡག་པོ་འགོག་རོགས། མདང་དགོང་ངའི་ཉྭ་ཁྱིའི་ཁ་ལ་ཤོར་གྲབས་བྱས་བྱུང་’’ཞེས་བཤད་དེ་‘6ཧྭ་ཧྭ་ཧྭ་’’ཞེས་གད་མོ་ཆེན་པོ་ཞིག་བགད་དེ་རྟ་ཁ་ཕྱིར་བསྐོར་ནས་ལྕག་གིས་བྲབས་ཏེ་བུད་སོང་། དེའི་དགོང་མོ་ནོར་ལྷས་སུ་ནོར་འདོག་སྐབས་གསེར་མཚོ་འབུམ་སྐྱིད་ཀྱིས་གོམས་གཤིས་ཆགས་པ་ལྟར་ཆུའི་ཕར་ཁའི་སྡེ་བའི་ཕྱོགས་སུ་ཡང་ཡང་བལྟ་གི་ཡོད་པ་ཉི་ཤར་གྱིས་མཐོང་བས་ཁོང་དགོད་ཤོར་ནས་‘‘ཨ་ཆེ་གསེར་མཚོ་འབུམ་སྐྱིད། བེའུ་དེ་ ’’ཞེས་བཤད། ད་གཟོད་གསེར་མཚོ་འབུམ་སྐྱིད་ཁ་ཕྱིར་བསྐོར་ནས་བལྟ་དུས་བེའུ་བྲེ་སེ་གཅིག་གིས་འབྲི་མོའི་འོ་མ་འཇིབ་ཀྱིན་འདུག་པ་མཐོང་ནས་‘‘ཡ་ལྟོས་དང་། བེའུ་འདི་འོ་མ་མ་གཏོགས་བསམ་རྒྱུ་མེད་’’ཅེས་བེའུ་དེ་གདང་ལ་འདོགས་རྒྱུ་བརྗེད་པ་ད་གཟོད་དྲན་ནས་བེའུ་དེའི་སྐེ་ལུང་ལས་བཟུང་སྟེ་འཐེན་ནས་གདང་ལ་བཏགས། ཉི་ཤར་གྱི་སེམས་སུ་བེའུ་དེ་འོ་མ་མ་གཏོགས་བསམ་རྒྱུ་མི་འདུག མོ་རང་བསོད་ནམས་ནོར་དགའ་མ་གཏོགས་བསམ་རྒྱུ་མི་འདུག་ཀྱང་དོ་དགོང་ནམ་མ་ལངས་བར་སྒུག་ཀྱང་རེ་བ་སྟོང་ཟད་ཡིན་པ་ཁྱོད་ཀྱིས་ཤེས་སམ་སྙམ། ནུབ་དེར་ཟླ་བ་སྤྲིན་ནག་གིས་སྒྲིབ་སྟེ་ས་གཞི་ཆེན་པོར་ཁེབས་གཅོད་ནག་པོ་ཆེན་པོ་ཞིག་བཀབ་པ་ལྟར་རང་གི་མཛུབ་མོ་ལྔ་ཡང་མི་མཐོང་བར་གྱུར། ཁོའི་གཉིད་ཀྱི་བྱེད་པོ་སྟོང་བསམ་སྣ་ཚོགས་ཀྱིས་འཕྲོག་སོང་བས་མཐར་རྒྱུན་པར་བསོད་ནམས་ནོར་དགའ་ཡོང་བའི་དུས་ཚོད་ཀྱི་སྐབས་དེར་བགྲོད་བྱེད་རྐང་པ་ཟུང་རང་དབང་མེད་པར་སྦྲ་ཧྲུལ་ལས་དོན་ཏེ།
གསེར་མཚོ་འབུམ་སྐྱིད་ཉལ་སའི་ཕྱོགས་སུ་སོང་སྟེ་སྟོང་བསམ་དེ་མངོན་འགྱུར་བྱེད་རྒྱུའི་སེམས་ཐག་བཅད་དེ་སེམས་ཤུགས་ལྡབ་འགྱུར་གྱིས་བསོད་ནམས་ནོར་དགའི་རྫུན་འབག་གྱོན་ཏེ་མོའི་རུམ་དུ་འཛུལ་ནས་་་་་་་བསྐལ་བརྒྱར་ལན་གཅིག་འཕྲད་པའི་གོ་སྐབས་འདིར་རྔ་རང་ལག་ཏུ་ཡོད་དུས་མ་བརྡུང་ན་འགྱོད་ཀྱང་ཕྱིས་དྲགས་པ་རེད་སྙམ་ནས་ཐོ་རེངས་སྐར་188ཆེན་མ་ཤར་བར་མོའི་རུམ་དུ་ཉལ་ནས་ བྲལ་ཁར་མོའི་མཆུ་ལ་འོ་ཡང་ཡང་བསྟེར་ཏེ་མོའི་རུམ་ལས་དོན་ཏེ་སྦྲ་ཧྲུལ་གྱི་ནང་དུ་ལོགདེ་ནས་བཟུང་ཁོའི་སེམས་སུ་སྡེ་དཔོན་གྱི་བུ་མོ་སྦོ་ཤོབ་ག་ཚོད་ཆེ་ཡང་ངའི་བྲང་འོག་ཏུ་ཉལ་མྱོང་བས་མི་ཚད་ངའི་མཆུ་དང་ལྕེ་འཇིབ་མྱོང་བས་སྦོ་ཤོབ་བྱེད་རིན་ཅི་ཡོད་སྙམ་ནས་སེམས་ནང་དུ་དགའ་ཚོར་ཆེན་པོ་བྱུང་ནས་སྤོབས་པ་ཆེན་པོ་སྐྱེད་ཀྱང་དེའི་སྐོར་ཚིག་ཟུར་ཙམ་ཡང་བརྗོད་མ་མྱོང་། གལ་སྲིད་བཤད་ན་དེ་ནི་སྐེ་འཁྱེར་ནས་ཞགས་པ་ཉོས་པ་རང་རེད། ཏག་ཏག་དགོང་མོ་དེ་ནས་རྩིས་པའི་ཟླ་དགུ་ཞག་དགུ་ཕྱིན་རྗེས་གསེར་མཚོ་འབུམ་སྐྱིད་ལ་ཁྱེའུ་ཡིད་དུ་འོང་བ་གཅིག་བཙས་པས་ཁོའི་སེམས་སུ་ཕྲུ་གུ་དེ་ངའི་ཕྲུ་གུ་ཡིན་ནམ་བསོད་ནམ་ནོར་དགའི་ཕྲུ་གུ་ཡིན་སྙམ་ནས་སྦྲ་ཧྲུལ་གྱི་ནང་དུ་གཞན་གྱིས་མ་མཐོང་བ་བྱས་ནས་ཤེལ་གྱི་མེ་ལོང་ཆག་ཀྲུམ་གཅིག་ལ་བལྟ་དུས། ཕྲུ་གུ་དེའི་ངོ་གདོང་ཁོ་རང་གི་ངོ་གདོང་དང་འདྲ་པོ་ཡོད་པའི་ཚོར་སྣང་ཞིག་བྱུང་བ་ནི་མངོན་སུམ་ཡིན་ནམ་འཕྲུལ་སྣང་ཡིན་མི་ཤེས་མོད། གང་ལྟར་གོ་སྐབས་བྱུང་ཚེ་གསེར་མཚོ་འབུམ་སྐྱིད་ཀྱི་པང་དུ་ཉར་བའི་ཕྲུ་གུ་དེའི་ངོ་གདོང་ལ་བལྟ་བས་མི་ཚད་དེར་བརྩེ་དུང་ཆགས་ནས་པང་དུ་ཉར་ཏེ་འོ་བྱེད་འདོད་སྐྱེད་པ་དེ་ནི་ནམ་ཡང་འགྲུབ་ཐབས་བྲལ་བའི་སྟོང་བསམ་ཞིག་རང་རེད། ཕྲུ་གུ་དེ་དགོད་འཛུམ་ཤེས་པ་ནས་བཟུང་ཁོ་མཐོང་བ་དང་འཛུམ་ཆུང་བསྟན་བཞིན་མ་ཡི་པང་དུ་རྐང་འཁྲབ་ལག་འཁྲབ་བྱེད་ཀྱིན་ཉི་ཤར་ལ་དགའ་སྣང་གི་རྣམ་འགྱུར་སྣ་ཚོགས་སྟོན་གྱི་ཡོད་པས་‘‘ངའི་བུ་འདི་ངའི་མ་རྒན་གྱི་སྐྱེ་བ་འཁྲུལ་མེད་རེད་’’ཅེས་ཆིག་ལབ་རྒྱག་གི་ཡོད། ཕྲུ་གུ་དེ་ནར་སོན་ཏེ་གོམ་པ་སྤོ་ཤེས་པ་ནས་བཟུང་། ཁོ་མཐོང་མ་ཐག་ཁོའི་ཕྱོགས་སུ་རྒྱུག་ཡོང་གི་ཡོད་པས་‘‘ངའི་བུ་’’ཞེས་འབོད་ཀྱིན་པང་དུ་བཟུང་འདོད་ཀྱང་། སྡེ་དཔོན་ཚང་གི་མི་ཆེ་ཆུང་སུ་འདྲ་ཞིག་གིས་མཐོང་ཡང་དེ་189མར་‘‘བུ་ཚུར་མ་ལོག་ན་ཁྱི་གུ་ཉི་ཤར་གྱིས་ཨམ་ལྕོག་ཟ་གི་རེད་’’ཅེས་ལག་ཆུང་ནས་བཟུང་སྟེ་ཁྲིད་འགྲོ་གི་ཡོད། ཕྲུ་གུ་དེས་‘‘མིན།
ང་འགྲོ་ གི་མིན། ཨམ་ལྕོག་ཟ་གི་མ་རེད་རི’ཅེས་ངུ་བཞིན་འགྲོ་འདོད་མི་བྱེད་པ་མཐོང་བས་ཁོའི་སེམས་སུ་སྡུག་བསྔལ་ཚད་མེད་སྐྱེད་ཀྱང་‘‘རང་གི་མ་རྒན་དྲིན་ཅན་གྱི་སྐྱེ་བ་རང་གི་བུའི་ལུས་ལ་བླངས་ཏེ་ས་ཕྱེད་གདན་བཏིང་། གནམ་ཕྱེད་གོས་གྱོན་མཁན་སྡེ་དཔོན་ཚང་ལ་དབང་ནས་ཁ་ལ་ཟ་རྒྱུ་འབྲས་དང་བུ་རམ། ལུས་ལ་གྱོན་རྒྱུ་དར་དང་གོས་ཆེན། འདོག་རྒྱུ་གསེར་དངུལ་རིན་ཆེན་ཡོད་པ་ནི་མ་རྒན་དྲིན་ཅན་མོ་རང་ཚེ་སྔོན་བསོད་ནམས་བསགས་པའི་འབྲས་བུ་ཡིན་པས་སླར་ཡང་ཉམ་ཐག་སྤྲང་པོའི་འཚོ་བ་སྐྱེལ་དགོས་མེད་པས་བློ་བདེ་སོང་’’ཞེས་ཆིག་ལབ་རྒྱག་གིན། སྦྲ་ཧྲུལ་གྱི་གསེབ་ལས་ཕྲུ་གུ་དེར་ལྐོག་བལྟ་བྱེད་ཀྱིན་ཚེ་རིང་ནད་མེད་དང་། བསམ་དོན་འགྲུབ་པའི་གསོལ་བ་སྨོན་ལམ་ཡང་ཡང་བཏབས། དེ་ནས་འོ་མ་སྐྱིད་དང་ཉི་ཤར་གཉིས་རྐུབ་དང་རྐུབ་གཏུགས་ནས་གཉིད་ལམ་གྱི་ཞིང་ཁམས་སུ་གཤེགས། རྔོན་ཁྱི་ལྔ་པོས་‘‘འུ་འུ་རི’ཞེས་ཟུག་སྐད་རྒྱག་བཞིན་ལྷས་དང་སྦྲ་བསྐོར་གྱིན་སྲོག་ཆགས་ཤིག་འདེད་ཀྱིན་འདུག་པས་དེ་མར་དབང་ཆེན་གཉིད་ལས་སད་དེ་སྤྱང་ཀི་སླེབས་འདུག་ཅེས་སློག་པ་ལྷོབ་གྱོན་བྱས་ཏེ་རྒྱུག་ནས་ཉི་ཤར་གྱི་ཉལ་ཆས་ལས་འཐེན་པ་ན་སློག་པ་སྟོང་པ་ཞིག་ལས་གང་ཡང་མི་འདུག་པས་ཁོ་རང་ངོ་ཚ་ནས་ཅི་བྱ་གཏོལ་མེད་དུ་གྱུར། ད་གཟོད་ཉི་ཤར་དང་འོ་མ་སྐྱིད་གཉིས་གཉིད་ལས་སད་ཀྱང་ཁོ་གཉིས་རུམ་གཅིག་གི་ནང་དུ་ཉལ་ཡོད་པས་ངོ་ཚ་ཁ་སྐྱེངས་ཀྱིས་ད་དུང་གཉིད་མ་སད་་ཁུལ་གྱིས་ཉལ་ནས་བསྡད།
དེའི་སྐབས་སྤྱང་ཀི་དེ་ཡང་མིའི་སྐད་གོ་བས་རྒྱང་རིང་དུ་བྲོས་ཟིན་པས་དབང་ཆེན་རང་གནས་སུ་ལོག་སྟེ་ཉལ་ཡང་གཉིད་ཀྱི་བྱེད་པོ་ད་རེས་སྤྱང་ཀི་190དེས་བརྐུས་པ་ལྟར་གཉིད་མ་ཁུག་པར་བསམ་བློ་སྣ་ཚོགས་འཁོར། ནམ་ཟླ་ཉིན་རེ་ལས་ཉིན་རེ་དྲོ་རུ་ཕྱིན་ཏེ་རི་ལུང་ཡོངས་སྔོ་ལྗང་དུ་གྱུར་ཏེ་དབྱར་གྱི་དགའ་སྟོན་རོལ། འཚོ་བས་མ་དོར་བའི་ཡུལ་གྱར་བ་ཁོང་ཚོ་དཀར་ཆུ་འོ་མ་རྒྱུན་མ་ཆད་པར་འཐུང་རྒྱུ་ཡོད་པས་མི་ཚད་ཉིན་ལྟར་ཞོ་དཀྲོག་ནས་མར་ཕྱུར་ཡང་མང་རབ་བསགས། ཉིན་ཤས་ཕྱིན་རྗེས་ཁོ་ཚོ་ཡང་གནས་དེ་ལས་བྲལ་ཏེ་ཚིགས་མལ་ལྔ་ཙམ་ཕྱིན་ཏེ་མདུན་དུ་ན་ཐང་རྒྱ་ཆེ་ཞིང་གཡས་གཡོན་སྤང་རི་ཉམས་དགའ་བའི་ལུང་པ་ཞིག་ཏུ་སླེབས་ནས་སྟོན་ཁ་མ་ཤར་བར་གནས་དེར་སྡོད་རྒྱུ་གཏན་འཁེལ་བྱས་ནས་གཞིས་ཆགས། འོ་མ་སྐྱིད་ཀྱི་གྲོད་པ་ཉིན་རེ་ལས་ཉིན་རེ་ཆེ་རུ་ཕྱིན་ནས་ཕྲུ་གུ་སྐྱེ་རན་པ་དང་མཚུངས་ཀྱང་ཟླ་རྩིས་རྒྱག་དུས་ད་དུང་ཟླ་གཅིག་ལྷག་ཙམ་ཡོད་པས་ཁོ་ཚོས་འོ་མ་སྐྱིད་ལ་ཟས་གང་དྲག་བསྟེར་ཏེ་གཅེས་ཕྲུག་བཞིན་སྐྱོང་བ་དང་སྔ་དགོང་འབྲི་དང་མ་མོའི་འོ་མ་འཇོ་རྒྱུ་ལས་ལྗིད་ལས་ལས་མི་བཅུག་པར་ཕོ་ལས་མོ་ལས་ཚང་མ་ཁོང་ཚོའི་ཕྲག་སྟེང་དུ་བབས་ཏེ་ལྕི་བ་སྒྲུག་རྒྱུ། ཞོ་དཀྲོག་རྒྱུ་སོགས་ལས་ཀ་ཙག་ཙིག་ཚང་མ་དབང་ཆེན་དང་། ཉི་ཤར། དགྲ་འདུལ་གསུམ་གྱིས་ལས་ཀྱིན་ཡོད། དེ་ཉིན་དབང་ཆེན་གྱིས་ཞགས་པ་རིང་པོ་ཞིག་ཁྱེར་ནས་ལུག་ཁྱུའི་འགྲམ་དུ་སོང་ནས་ཤེད་འདམས་བྱས། ལུག་ཚང་མའི་མིག་གིས་བལྟ་སྟངས་རྒྱུན་ལྡན་དང་མི་འདྲ་བར་བདག་པོའི་ཕྱོགས་སུ་དོགས་ཟོན་གྱིས་བལྟ་བཞིན་བྲོས་འགྲོ་བས་ཁོའི་སེམས་ནང་ཡ་མཚན་དང་སྙིང་རྗེ་ཞིག་རང་ཤུགས་ཀྱིས་སླེབས་ཀྱང་སྤྱིར་ན་འོ་མ་སྐྱིད་ལ་འཚོ་བཅུད་ཡག་པོ་ཞིག་དགོས་པ་དང་།
མི་ཚང་མ་ཡང་ཤ་གསར་ཞིག་ཟ་འདོད་པས་སྙིང་རྗེའི་བསམ་བློ་རྒྱབ་ཏུ་བསྐྱུར་ནས་ཤ་བཟན་མགོ་ནག་གཟུགས་ཆེན་གཅིག་འདུག་པས་དེར་དམིགས་ནས་གློག་འཁྱུག་པ་ལྟར་ཞགས་པ་གཡུག་པས་ལུག་ཚང་མ་འུར་སྒྲ་དང་བཅས་ཕྱོགས་གཞན་དུ་191བྲོས་ཀྱང་ཤ་བཟན་མགོ་ནག་དེའི་མགོ་ཞགས་པའི་ཨ་ལོང་དུ་ཚུད་དེ་བྲོས་ཐབས་བྲལ་ནས་འཕག་འཚག་རྒྱན་གྱིན་ལུག་ཁྱུའི་ཕྱོགས་སུ་ཕྱི་བལྟས་བལྟ་བཞིན་‘‘རྦ། རྦ། རྦ་’’ཞེས་སྐད་རྒྱག་གིན་འདུག་ཀྱང་དབང་ཆེན་གྱིས་ཁ་ནས་མ་ཎི་འདོན་བཞིན་སེམས་ནང་སྙིང་རྗེ་སྤུ་ཙམ་མེད་པའི་སྒོ་ནས་ཞགས་ཐག་གི་སྣེ་ལས་ཡར་འཐེན་བཞིན་དེའི་རྐང་པ་ལས་བཟུང་སྟེ་སྦྲའི་ཆོན་ཐག་གི་སྣེར་བཏགས་ཏེ་རྡོ་ལེབ་གཡག་ལྕེ་དང་འདྲ་བ་ཞིག་གི་སྟེང་དུ་གྲི་བརྡར་བཞིན་ནང་དུ་འཛུལ་དུས་འོ་མ་སྐྱིད་‘‘ཨ་རུ། ཨ་ར་’’ཞེས་སྐད་རྒྱག་བཞིན་ཉི་ཤར་གྱིས་སྐྱོར་ནས་འདུག་པས་དབང་ཆེན་ལག་ནང་གི་བརྡར་རྡོ་གཡག་ལྕེ་འདྲ་བ་དེ་ཡང་རང་དབང་མེད་པར་ས་རུ་ལྷུང་སྟེ་ད་རེས་ནད་མེད་བདེ་ཐང་ཡིན་ཡང་གློ་བུར་དུ་ན་ཟུག་ཆེན་པོ་དེ་འདྲ་རྒྱག་པ་ཅི་ཡིན་ནམ་སྙམ་ནས་གློ་གྲི་ཤུབས་སུ་བཅུག་སྟེ་‘‘འོ་མ་སྐྱིད། ག་པར་ན་ཟུག་རྒྱག་གི་འདུག་’’ཅེས་དྲིས། འོ་མ་སྐྱིད་ན་ཟུག་གིས་མི་བཟོད་པར་མིག་གཉིས་ཀྱང་དམ་པར་བཙུམས་ནས་‘‘ཨ་ར། ཨ་རུ་’’ཞེས་སྐད་རྒྱག་བཞིན་གྲོད་པར་མཛུབ་མོ་བཙུགས་པས་སྐྱེ་ཟུག་ལངས་པ་ཤེས་ནས་དབང་ཆེན་གྱིས་‘‘སྐྱེ་གྲབས་རེད། སྐྱེ་གྲབས་རེད་’’ཅེས་སྐད་རྒྱག་བཞིན་འོ་མ་སྐྱིད་བསྐྱོར་ཏེ་ཉི་ཤར་ལ་‘‘མགྱོགས་པོ། ཀོང་དོང་ཞིག་གི་ནང་དུ་རིལ་མའི་གདན་འདིང་དགོས། མི’ཞེས་བཤད།
གོང་གི་སྐད་ཆ་དེ་ཤོད་སྐབས་དབང་ཆེན་སེམས་འཚབ་ལངས་པས་དམག་སྤྱི་ཆེན་པོ་ཞིག་གིས་འཐབ་འཛིང་པར་སྡིག་གཏམ་གཏོང་བ་ལྟར་སྐད་ཤུགས་ལྷག་པར་ཆེ། ཉི་ཤར་རྒྱུག་མ་འདུར་གྱིས་སྦྲའི་འདབས་ཀྱི་ཀོང་དོང་ཞིག་གི་ནང་དུ་རིལ་མ་བཏིང་རྗེས་སླར་ནང་དུ་འོང་ནས་ཉལ་ཆས་ཁྱེར་ཏེ་ཉལ་ས་བཅལ། དེ་ནས་དབང་ཆེན་དང་ཉི་ཤར་གཉིས་ཀྱིས་བསྐྱོར་ནས་འོ་མ་སྐྱིད་དེར་བསྙལ། དགྲ་འདུལ་གྱིས་དེ་སྔ་བུད་མེད་ཕྲུ་གུ་སྐྱེ་བ་མཐོང་མྱོང་མེད་པས་འོ་མ་སྐྱིད་ཀྱི་ན་ཟུག་དྲག་པོ་དེར་ཞེད་ཐག་ཆོད་ནས་འཇིམ་སྐུ་ཇི་བཞིན་རང་སར་ལངས་ནས་སྡོད་པ་ལས་འགུལ་སྐྱོད་ཀྱི་དབང་རྩ་རྦད་དེ་ཉམས་པ་དང་མཚུངས། 192འོ་མ་སྐྱིད་བསྙལ་རྗེས་དབང་ཆེན་གྱིས་ཤ་བཟན་མགོ་ནག་ཅིག་ཆོན་ཐག་ལ་བཏགས་པ་ད་གཟོད་དྲན་ཏེ་རྒྱུག་མ་འདུར་གྱིས་ནང་དུ་སོང་ནས་མར་རྡོག་ཁུ་ཚུར་ཙམ་ཞིག་ཁྱེར་འོང་ནས་ལུག་དེའི་རྭ་ཅོ་དང་རྣ་བར་མར་གྱིས་བྱུག་ཙམ་བྱས། དེ་འཕྲོའི་མར་ཚང་མ་ལུག་དེའི་ཁ་ནང་དུ་བཅུག་སྟེ་ཚེ་ཐར་གཏོང་བའི་ཆོ་ག་ཆེས་སྟབས་བདེ་ཞིག་གིས་འོ་མ་སྐྱིད་མ་བུར་བར་ཆད་མི་ཡོང་བའི་སྨོན་ལམ་བཏབ་སྟེ་ལུག་དེའི་སྐེ་ཐག་བཀྲོལ་ཏེ་བཏང་། ལུག་དེས་ཁ་ནང་གི་མར་རྡོག་ལ་ཞེན་པ་ལོག་པའི་ཚུལ་གྱིས་མགོ་གཡུག་གི་རྐང་འཁྲབ་ལག་འཁྲབ་བྱེད་ཀྱིན་རྒྱུགས་ཏེ་ལུག་ཁྱུའི་ནང་དུ་འདྲེས། འོ་མ་སྐྱིད་ན་ཟུག་གིས་བཟོད་མི་ཐུབ་པར་ངོ་གདོང་ལས་རྔུལ་ཆུ་ཁྲུམ་ཁྲུམ་དུ་བཞུར། ཉི་ཤར་མོ་རང་གི་སྔས་འགོར་བསྡད་དེ་རྔུལ་ཆུ་ཕྱིས་རོགས་བྱས། དབང་ཆེན་གྱིས་སྦྲའི་ནང་དུ་མར་ཁུ་བཞུ་དྷིབཞིན་སྔ་ས་ནས་གྲ་སྒྲིག་བྱས་པའི་ཕྲུ་གུའི་གྱོན་པ་དང་།
གཅིན་གདན་བླངས་ཏེ་བརྡབ་བརྡབ་སྤྲུག་སྤྲུག་དང་། མེ་ཐོག་ཏུ་གཡུག་གཡུག་བྱས་ནས་ཚེ་སྲོག་གསར་པ་དེ་མི་ཡུལ་དུ་སླེབས་རྒྱུར་སྒུགད་གཟོད་དགྲ་འདུལ་ཡང་བསམ་རྒྱུ་ཡོད་པར་གྱུར་ནས་མེ་གཏོང་བ་དང་། གྲོ་མ་བཙོ་བ། ཟ་རིགས་སྣ་འཛོམས་ཀྱི་ཐུག་པ་བསྐོལ་བ་དྷིསོགས་སྐབས་དོན་ལས་རྣམས་ཧུར་ཐག་བྱེད་ཀྱིན་འདུགཉི་ཤར་གྱི་ངོ་མདོག་འོ་མ་སྐྱིད་ཀྱི་ངོ་མདོག་ལས་ཀྱང་སྐྱི་གཡའ་བར་གྱུར་ནས་འོ་མ་སྐྱིད་ཀྱི་ལག་པ་བཟུང་སྟེ་‘‘ན་ ན་ཟུག་་་་་་་ག ་་་་་་ ག་འདྲ་འདུག སྐྱེ་ཐུབ་པ་འདུག་གམ་’’ཞེས་སེམས་གསོ་བྱས། འོ་མ་སྐྱིད་ཀྱིས་‘‘ཨ་ད་རུ། ཨ་རུ། ཨ་ད་རུ་’’ཞེས་སྐད་རྒྱག་པ་ལས་སྲོལ་ཡོཧཱ། བྱང་རིགས་ཀྱི་སྲོལ་དུ་སྦྲུམ་པའི་གཟུགས་གཞི་བསྐྱར་གསོ་ཡོང་ཆེད་དུ་ཕྲུ་གུ་བཙས་མ་ཐག་མར་ཁུ་འཐུང་འཐུང་སྡོགོསསྦྲུ།
མ་མ་ཕྲུ་གུ་བཙས་རྗེས་འཇུ་ལམ་བསྐྱར་གསོ་ཡོང་ཆེད་ཐོག་མར་ཟས་རིགས་ཀུན་འཛོམས་ཀྱི་ཐུག་པ་193ཉི་ཤར་གྱི་སྐད་ཆར་ལན་འདེབས་ཐུབ་ཀྱི་མི་འདུགའོ་མ་སྐྱིད་ཀྱི་ལུས་ལ་ཕྲུ་གུ་འཁོར་བ་ནས་བཟུང་ཉི་ཤར་གྱི་སེམས་སུ་ང་ལ་ནག་མོ་ཡོད་པས་མི་ཚད་རང་གི་ཤ་ལས་ཆད་པའི་དུམ་དུ་གཅིག་ཀྱང་འཇིག་རྟེན་མི་ཡུལ་དུ་སླེབས་རན་ཡོད་སྙམས་ནས་དགའ་བ་འབུམ་གྱིས་མྱོས་ཀྱང་། ད་ལྟ་ནག་མོའི་ངོ་གདོང་རྔུལ་ཆུས་བརླན་པར་གྱུར་ཏེ་སྐབས་རེ་ཨམ་གཙིགས་བསྡམ་པ་དང་། སྐབས་རེ་‘‘ཨ་ད་རུ་’’ཞེས་སྨྲེ་སྔགས་འདོན་པ། ཡང་སྐབས་རེ་ན་ཟུག་ཅུང་ཟད་ཆུང་དུ་ཕྱིན་ནས་མིག་གཉིས་ཟུམ་ཞིང་ཁ་ནས་དབུགས་ཧལ་བའི་རྣམ་འགྱུར་སྣ་ཚོགས་མཐོང་ཚེ་དེ་སྔ་ཕྲུ་གུ་ཡོད་པའི་དགའ་སྣང་དེ་འཇའ་ཡལ་བ་ལྟར་ཡལ་ནས་‘‘ངའི་ནག་མོ་འདིའི་ཚེ་ལ་བར་ཆད་མི་ཡོང་བ་ཤོག་’’ཅེས་སེམས་ནང་གསོལ་བ་འདེབས་པ་དང་། འོ་མ་སྐྱིད་ན་ཟུག་ཆེ་རུ་གྱུར་ཏེ་‘‘ཨ་རུ་’’ཞེས་སྨྲེ་སྔགས་འདོན་བཞིན་བཙིར་སྐབས་ཁོ་རང་ཡང་རང་དབང་མེད་པར་དབུགས་སྒོམ་ནས་བཙིར་བ་དང་། ཡང་འོ་མ་སྐྱིད་ན་ཟུག་ཆུང་དུ་སོང་ནས་དབུགས་ལྷོམ་ལྷོམ་བྱེད་སྐབས་ཁོ་རང་ཡང་རི་དྭགས་རྨས་མ་ཞིག་དབེན་པའི་བྲག་ཕུག་ཏུ་ཡིབ་ནས་ན་ཟུག་གིས་མ་བཟོད་པར་དབུགས་ཧལ་པ་ལྟར་དབུགས་ལྷོམ་ལྷོམ་བྱེད་ཀྱིན་འདུགགལ་སྲིད་སྐབས་དེར་འོ་མ་སྐྱིད་ཀྱི་ཚབ་ཏུ་ཉི་ཤར་གྱིས་སྐྱེ་རུང་ན་ཁོས་སོམ་ཉི་ཐེ་ཚོམ་མེད་པར་བཟོད་གླགས་བྲལ་བའི་ན་ཟུག་དེ་དག་ལ་ཇི་མི་སྙམ་པར་འོ་མ་སྐྱིད་ཀྱི་ཚབ་ཏུ་སྐྱེ་ངེས་རེད། དབང་ཆེན་གྱི་སེམས་སུ་འོ་མ་སྐྱིད་ལོ་སོ་བརྒྱད་ལ་སླེབས་སྐབས་གཞི་ནས་ཕྲུ་གུ་དང་པོ་སྐྱེ་དགོས་པས་ཉེན་ཁ་ཆེན་པོ་རེད་སྙམ་ནས་སེམས་ཁྲལ་ཆེན་པོ་བྱུང་སྟེ་དཀོན་མཆོག་གསུམ་ལ་གསོལ་བ་འདེབས་ཀྱིན་དམིགས་བརྩེ་མ་ཡང་ཡང་བཏོན། འོ་མ་སྐྱིད་ཀྱི་ན་ཟུག་ཅུང་ཟད་ཆུང་དུ་ཕྱིན་ནས་རྡོ་ཕོག་པའི་བྱིའུ་བཞིན་དབུགས་ལྷོམ་ལྷོམ་དུ་གཏོང་བཞིན་འདྲེན་བྱེད་ཟུང་རང་འགུལ་གྱིས་ཟུམ་པ་194དང་ངོ་གདོང་གི་རྔུལ་ཆུའི་ཐིགས་སྡིང་དག་ཀྱང་ཐན་པའི་ཚ་གདུག་ཁྲོད་ཀྱི་ཆུ་ཕྲན་ལྟར་ཉུང་དུ་ཕྱིན་པས་ཉི་ཤར་གྱི་སེམས་སུ་འདི་ལྟར་ན་ཚ་མེད་པར་དྲག་སོང་ན་ཅི་མ་རུང་སྙམ་པ་ལས་ཕྲུ་གུའི་ཕ་བྱེད་རྒྱུའི་བློ་དེ་མེད་པར་གྱུར་ཏེ་རེ་ཞིག་ཁོ་རང་ཡང་སོས་དལ་དུ་སོང་། ‘‘ཨ་ད་རུ་’’ཞེས་སྐད་རྒྱག་བཞིན་འོ་མ་སྐྱིད་སླར་ན་ཟུག་ལངས་ཏེ་ཉི་ཤར་གྱི་ལག་པ་དམ་པར་བཙིར། ཟུག་ཟེར་ད་རེས་ལས་ལྡབ་འགྱུར་གྱིས་ཆེ་བས་ངོ་གདོང་དང་།
མགོ། སྦར་མོ། མགྲིན་པ་ཡོངས་རྔུལ་ཆུས་བརླན་པར་གྱུར་ཏེ་རླངས་པའང་འཕྱུར་ཡོང་གི་འདུགདབང་ཆེན་གྱིས་ཁ་ནས་མ་ཎི་འདོན་བཞིན་གམ་དུ་སོང་ནས་‘‘ད་དུང་སྐྱེ་ཐུབ་ཀྱི་མི་འདུག་གམ་’’ཞེས་དྲིས། ཉི་ཤར་གྱིས་‘‘མི་འདུག་’རིཅེས་ཉམ་ཐག་པའི་མིག་གིས་དབང་ཆེན་ལ་བལྟས་པ་ནི་ཁྱོད་ལ་ཐབས་ཤེས་བཟང་པོ་འདྲ་མེད་དམ་ཞེས་འདྲི་བ་དང་མཚུངས། དབང་ཆེན་གྱིས་‘‘འོ་ན་མགོ་ཆུ་དོན་འདུག་གམ་’’ཞེས་དྲིས། ཉི་ཤར་གྱིས་‘‘མི་ཤེས་’’ཟེར། བུད་མེད་ཕྲུ་གུ་སྐྱེ་སྐབས་སྐྱེ་བསུ་བྱེད་མཁན་གསོ་རིག་ལ་སྦྱང་པ་ཆེ་བའི་བུད་མེད་ཅིག་དགོས། མཐུན་རྐྱེན་དེ་མ་འཛོམས་ཀྱང་ཅུང་ཟད་ཉམས་མྱོང་ཡོད་པའི་བུད་མེད་ཅིག་དགོས་པ་ལས་སྐྱེས་པས་སྐྱེ་བསུ་བྱེད་རྒྱུ་ནི་མི་འོས་པ་ཡིན་ཡང་། ཡུལ་དེར་སྒོ་ཕྱུགས་ཕུད་པའི་མོ་རིགས་འོ་མ་སྐྱིད་ལས་མེད་སྟབས་ག་འདྲ་བྱས་ན་དྲག་སྙམ་ནས་དབང་ཆེན་མེ་མདག་གི་ཐང་ཆེན་ཞིག་ཏུ་རྐང་རྗེན་མར་འགྲོ་བ་ལྟར་བྲེལ་བ་འཚུབ་འཚུབ་ཀྱིས་ཕར་འགྲོ་ཚུར་འགྲོ་བྱེད་ཀྱིན་སྨིན་མའི་མདུད་པ་དམ་དུ་བཅིངས་ནས་བསམ་བློ་བཏང་ཡང་ཐབས་ཤེས་མ་རྙེད་པས་ངོ་ཚའི་འབག་ཁོ་ན་གྱོན་ཏེ་སྒུག་སྡོད་རྒྱུ་ནི་ཐབས་ཤེས་མ་རེད་བསམ་ནས་འོ་མ་སྐྱིད་ཀྱི་གོས་གཤམ་ཡར་བརྫེས་ཏེ་བལྟ་དུས། སྐྱེ་སྒོ་འབུར་དུ་དོན་195པ་དང་ཅུང་ཟད་ཁ་གདང་པ་ལས་ད་དུང་མགོ་ཆུ་དོན་མི་འདུག་པས་ཐབས་ཤེས་མ་བྱུང་།

ཡང་ཅུང་ཙམ་ཕྱིན་རྗེས་འོ་མ་སྐྱིད་ཀྱི་ན་ཟུག་ཅུང་འཇགས་ཏེ་དབུགས་ཧལ་བཞིན་ཉི་ཤར་གྱི་པུས་མོའི་སྟེང་དུ་མགོ་བཞག་ནས་མིག་བཙུམ་བཞིན་པར་‘‘ང་ལ་ ང་ལ ་་་་་ཆུ་་་་་་་ཆུ་གང་སྟེར་དང་’’ཞེས་སྐད་དམའ་པོས་བཤད། ཉི་ཤར་གྱིས་‘‘ཨ་ཁུ་དབང་ཆེན། ཇ་ཕོར་པ་གང་ཁྱེར་ཤོག་’’ཅེས་སྐད་བརྒྱབ། དབང་ཆེན་གྱིས་འོ་ཇ་དྲོད་འཇམ་ཕོར་པ་གང་དགྲ་འདུལ་གྱི་ལག་ཏུ་བཞག་ནས་‘‘འདི་སྤྲོད་དང་’’ཟེར། བུད་མེད་ཕྲུ་གུ་སྐྱེ་བ་མཐོང་མྱོང་མེད་སྟབས་འོ་མ་སྐྱིད་ཀྱི་ན་ཟུག་དྲག་པོ་དེས་ཁོ་ལ་འཇིགས་སྐྲག་ཆེན་པོ་བྱུང་ནས་ནང་དུ་ལས་ཀ་བྱེད་པ་ལས་སྒོར་དོན་ཏེ་དེ་ཕྱོགས་སུ་འགྲོ་མྱོང་མེད་ཀྱང་ད་ལྟ་མི་འགྲོ་ཀ་མེད་རེད། ཁོས་འོ་ཇ་ཕོར་པ་གང་ལག་ཏུ་བཟུང་ནས་སེམས་ཆུང་གིས་དེར་སོང་ནས་ཇ་ཕོར་ཉི་ཤར་གྱི་ལག་ཏུ་བཞག དེའི་སྐབས་འོ་མ་སྐྱིད་ཀྱིས་ཇ་ཧུབ་ཆུང་རེ་བཏུང་སྟེ་ངལ་རེ་གསོས། ཇ་རྦད་དེ་བཏུང་རྗེས་ཉི་ཤར་གྱིས་ཇ་ཕོར་དགྲ་འདུལ་གྱི་ལག་ཏུ་བཞག་ནས་འོ་མ་སྐྱིད་ཀྱི་ངོ་གདོང་ལ་བལྟས་ནས་བསྡད། དགྲ་འདུལ་གྱིས་ལག་ནང་གི་ཕོར་པར་བལྟས་ཏེ་‘‘ད་དུང་ཇ་བསྟེར་དགོས་སམ་’’ཞེས་དྲིས། འོ་མ་སྐྱིད་ཀྱིས་མགོ་བོ་འཕྲེད་དུ་གཡུག་ནས་མི་དགོས་པའི་ཚུལ་བསྟན། དེ་ནས་མོས་དབུགས་རིང་ཞིག་བཏང་སྟེ་ཉི་ཤར་གྱི་ལག་པར་དམ་པོར་འཇུས།
དགྲ་འདུལ་ནང་དུ་སླེབས་རྗེས་དབང་ཆེན་གྱིས་‘‘ན་ཟུག་འཇགས་པ་རེད་པས་’’ཞེས་དྲིས། དགྲ་འདུལ་གྱིས་མགོ་ལྕོག་ཙམ་བྱས། 196ན་ཟུག་འཇགས་པ་ནི་སྐྱེ་མི་ཐུབ་པའི་འགོག་རྐྱེན་ཡིན་སྟབས་ན་ཟུག་ལངས་ཏེ་མགྱོགས་པོ་སྐྱེ་ཐབས་ཤིག་ཅི་དྲག་སྙམ་ནས་དབང་ཆེན་འདུག་བཟོད་མི་བདེ་བར་སྒོར་དོན་ཞོར་དུ་ལུག་ཁྱུར་བལྟ་དུས་སྐྱིད་པོ་གཅིག་ཀྱང་མེད་པར་སྡུག་པོ་གཅིག་ཐོག་གཉིས་བརྩེགས་ཞེས་པའི་དཔེ་ལྟར། བསམ་ཡུལ་ལས་འདས་པ་ཞིག་ལ་ལུག་ཁྱུ་དུམ་བུ་མང་པོར་གྱུར་ཏེ་ཕྱོགས་གང་སར་བྲོས་པའི་དཀྱིལ་དུ་རི་སྤྱང་སྔོན་མོ་གཉིས་རྒྱུག་བཞིན་པ་མཐོང་ནས་‘‘ཁོ་རེ། དགྲ་འདུལ། དགྲ་འདུལ། ལུག་སྤྱང་ཀིས་བཟས་སོང་རྒྱུགས་’’ཞེས་སྐད་བརྒྱབ། ཁོ་གཉིས་གཉིས་ཀ་ལུག་ཁྱུའི་ཕྱོགས་སུ་སོང་ན་ཉི་ཤར་ལ་རོགས་པ་མེད་པ་དང་། གཉིས་ཀ་མ་སོང་ན་དགྲ་འདུལ་གཅིག་པུས་སྤྱང་ཀི་གཉིས་ལ་ཁ་གཏད་གཅོག་དཀའ་བས། བཟུང་ན་ལག་པ་ཚ།
གློད་ན་རྫ་མ་ཆག་ཅེས་པའི་དཔེ་བཞིན་དབང་ཆེན་རེ་ཞིག་ག་བྱེད་འདི་བྱེད་མེད་པར་ཕར་རྒྱུག་ཚུར་རྒྱུག་བྱས། སྐབས་དེར་སྤྱང་ཀིས་མི་ཡོང་བ་མཐོང་ནས་ཁ་བཀྲམ་ནས་ལུག་དུམ་བུ་རེའི་ཕྱོགས་སུ་སྤྱང་ཀི་རེ་རྒྱུག་སྟེ་ལུག་གི་སྟེང་དུ་མཆོངས་ནས་ལུག་མང་པོ་ས་རུ་བརྡབ་སྟེ་མནན། དགྲ་འདུལ་གྱིས་‘‘ཀི་ཧི་ཧི་’’ཞེས་སྐད་རྒྱག་གིན་འུར་རྡོ་ཀླད་ལ་བསྐོར་ནས་སྤྱང་ཀི་གཅིག་གི་ཕྱོགས་སུ་འུར་རྡོ་འཕངས། སྤྱང་ཀི་དེས་ལུག་རོ་བཟས་འཕྲོ་བཞག་ནས་ཡང་བསྐྱར་ལུག་དུམ་གྱི་ཕྱོགས་སུ་རྒྱུགས། ཡང་སྤྱང་ཀི་གཅིག་ཤོས་དེས་ལུག་གཅིག་ས་རུ་བརྡབ་ནས་ཟ་བ་མཐོང་ནས་དགྲ་འདུལ་གྱིས་འུར་རྡོ་འཕང་རྗེས་ཕར་བལྟས་པས་ན་ཡང་སྤྱང་ཀི་གཅིག་ཤོས་དེས་ལུག་གཅིག་ས་རུ་བརྡབ་ནས་བཟས། དེའི་སྐབས་འོ་མ་སྐྱིད་སྔར་བས་ཆེ་བའི་ན་ཟུག་ལངས་ནས་‘‘ཨ་ ཨ་ཨ་རུ་’རིཞེས་སྨྲེ་སྔགས་འདོན་པ་དང་། ན་ཟུག་གིས་མ་བཟོད་པར་ཁོག་སྟོད་སློག་པའི་ནང་ལས་དོན་ཏེ་གཅུས་རིལ་རྒྱག་གི་འདུགཛ་དྲག་གི་གནས་ཚུལ་ཚང་མ་དུས་གཅིག་ཏུ་སླེབས་པས་དབང་ཆེན་བྲེལ་197འཚབ་ཀྱིས་ཕར་གོམ་པ་བཅུ་གྲངས་ཤིག་རྒྱུག་རྗེས་ཚུར་གོམ་པ་བཅུ་གྲངས་ཤིག་རྒྱུག་པའི་ཚུལ་ནི་འབྲོག་ཁྱིམ་གྱི་བུད་མེད་མཛངས་མས་ཐགས་བྲན་པ་དང་མཚུངས། དེའི་སྐབས་ཁོ་ཚུར་རྒྱུག་ནས་འོ་མ་སྐྱིད་ཀྱི་གོས་གཤམ་ཡར་བརྫེས་ནས་བལྟ་དུས་ད་དུང་མགོ་ཆུ་དོན་མེད་པས་‘‘ཅུང་ཟད་སྡུག་རུས་བྱོས་ཨང་’’ཞེས་བཤད་ཞོར་རྟབ་རྟབ་པོར་སྦྲའི་ནང་དུ་རྒྱུག་དུས་གོམ་མགྱོགས་ཆེ་བས་ཐབ་འགྲམ་གྱི་ཁོག་ལྟེར་རྡོག་རྒྱག་བཞུས་ཏེ་མགོ་རྟིང་སློག་ནས་འོ་ཇ་ཚང་མ་མེ་མདག་གི་ནང་དུ་རྒྱུག་སྟེ་ཐལ་རྡུལ་འཕྱུར། ཁོས་མྱུར་སྟབས་ཀྱིས་ཁོག་ལྟིར་འཇོག་སྐྱོར་བྱས་པ་དང་ཆབས་ཅིག་ཀ་བར་བཅིངས་པའི་བོད་མདའ་ལག་ཏུ་བླངས་ནས་མགྱོགས་མྱུར་ངང་རྫས་མདེལ་བླུགས། དེ་མར་ཁོའི་སེམས་སུ་འོ་མ་སྐྱིད་ཀྱི་ན་ཟུག་དང་ད་དུང་སྐྱེ་མི་ཐུབ་པར་བལྟས་ན་ཕལ་ཆེར་སྟབས་མི་ལེགས་པའི་རྐྱེན་ངན་འཕྲད་ཉེན་འདུག་པས་ད་ལྟ་སེམས་ཅན་གསོད་པའི་སྡིག་པ་བསགས་ན་མི་འོས་སྙམ་ནས་མེ་མདའ་མགོ་རྟིང་སློག་ནས་མདེའུ་ལེན་ཐབས་བྱས་ཀྱང་མདེའུ་ཕྱིར་མ་དོན་པས་མེ་མདའི་མགོ་མཇུག་སློག་སྟེ་སྣ་རྫས་བླུགས་ཤིང་སྦི་སྡིར་མེ་སྦར་ནས་སྒོར་དོན།
དེའི་སྐབས་ཉི་མའི་ཚ་གདུག་གི་འོག་ཏུ་དབུགས་ཧལ་བཞིན་ཉལ་ནས་ཡོད་པའི་རྔོན་ཁྱི་ལྔ་པོ་གཞི་ནས་དྲན་ཏེ་མེ་མདའ་ས་རུ་བཞག་ནས་ཁྱི་ལྔ་པོའི་འདོགས་ཐག་དཀྲོལ་ཏེ་དགྲ་འདུལ་གྱི་རོགས་པར་བཏང་། རྔོན་ཁྱི་ལྔ་པོ་བྱ་འཕུར་བའམ་གློག་འཁྱུག་པ་ལྟར་སྤྱང་ཀིའི་ཕྱོགས་སུ་རྒྱུགས། སྤྱང་ཀི་དེ་གཉིས་ཀྱིས་ལམ་དུ་ལུག་རོ་མང་པོ་བཞག་ནས་ད་དུང་ལུག་ཁྱུའི་ཕྱོགས་སུ་རྒྱུག་གི་འདུག དེའི་བར་དགྲ་འདུལ་ནུས་ཤུགས་གང་ཡོད་ཀྱིས་རྒྱུག་གིན་འུར་རྡོ་འཕངས་ཀྱང་ལག་གི་མཚོན་ཆ་ཞན་པས་ཕན་ནུས་ཆེར་མ་ཐོན། དབང་ཆེན་གྱིས་མེ་མདའི་ཁ་གནམ་ལ་གཏད་ཏེ་‘‘ཏྭ་་’ཞེས་བརྒྱབ། 198སྤྱང་ཀི་གཉིས་པོས་མེ་མདའི་སྐད་གོ་བ་དང་རྒྱུག་མཚམས་བཞག་ནས་ཁ་ཚུར་བསྐོར་པའི་མུར་མདའ་མོ་འདྲ་བའི་རྔོན་ཁྱི་ལྔ་རྒྱུག་ཡོང་བ་མཐོང་བས་ད་གཟོད་གཞི་ནས་ལུག་ཁྱུ་ལས་བྲལ་ཏེ་ཕྱོགས་གཞན་དུ་བྲོས། རྔོན་ཁྱི་ལྔ་པོས་མཇུག་མ་བདུད་ཀྱི་ཞགས་པ་སྨྱུག་ལྕག་ལས་དྲང་པར་བསྣར། རྣ་བ་རླུང་གི་གཤོག་པ་བྱ་གཤོག་ལྟར་བརྐྱང་ནས་སྡེར་བཞི་ས་ལ་མི་རེག་པ་འཕུར་བའི་ཚུལ་གྱིས་སྤྱང་ཀི་གཉིས་པོའི་རྗེས་བསྙེགས། སྤྱང་ཀི་གཉིས་པོས་ད་རེས་ལུག་མང་པོ་བཟས་ཏེ་རྒྱགས་དྲགས་པས་མགྱོགས་པོ་རྒྱུག་མི་ཐུབ་པས་རྔོན་ཁྱི་ལྔ་པོས་སྤྱང་ཀི་གཉིས་པོའི་རྗེས་ཟིན་ཏེ་ཐེ་ཚོམ་སྤུ་ཙམ་མེད་པར་སྤྱང་ཀིའི་སྟེང་དུ་མཆོངས་ནས་ཕན་ཚུན་དམར་འཛིང་གི་ལས་ལ་བཞུགས་པས་རེ་ཞིག་ཐལ་རྡུལ་གྱི་ཕུང་པོ་ཞིག་ལས་ཅི་ཡང་མི་མཐོང་བར་གྱུར། དགྲ་འདུལ་གྱིས་སློག་པའི་ཐུ་གཤམ་བརྫེས་ཏེ་རྒྱུགས།
གམ་དུ་སླེབས་དུས་སྤྱང་ཀི་གཉིས་དང་ཁྱི་ལྔ་ཕན་ཚུན་རྨུག་རེས་འཛིང་རེས་ཀྱིས་སྐབས་རེ་སྤྱང་ཀི་འོག་ཏུ་མནན། སྐབས་རེ་ཁྱི་འོག་ཏུ་མནན། དགྲ་འདུལ་གྱིས་སྔ་ས་ནས་མཐོན་པོར་འཕྱར་བའི་གྲི་དེ་སྤྱང་ཀིའི་སྟེང་དུ་འཛུགས་པར་ཐེངས་ མང་བརྩམས་ཀྱང་སྤྱང་ཀི་དང་ཁྱི་རྣམས་སྒྱུ་མ་མཁན་གྱིས་སྒྱུ་མའི་སྤྲུལ་བ་བཏོན་པ་ལྟར་སྟེང་འོག་བརྗེ་རེས་ཁོ་ན་བྱེད་པས་འཛུགས་པའི་གོ་སྐབས་མ་ལྡན། མདའ་མོ་ནག་རྐང་གིས་གཙོས་པའི་ཁྱི་གསུམ་གྱིས་སྤྱང་ཀི་གཅིག་ལ་རྨུག་གིན་ཁྱིའི་འོག་ཏུ་སྤྱང་ཀིའི་རྔ་མ་ལས་མི་མཐོང་བ་དང་། ཁྱི་གཞན་གཉིས་ཀྱིས་སྤྱང་ཀི་གཅིག་ཤོས་དང་དམར་འཛིང་གིས་སྟེང་འོག་བརྗེ་རེས་ཀྱིས་འགྲེ་ལྡོག་རྒྱག་གི་འདུག སྤྱང་ཀིས་ད་རེས་ལུག་མང་པོ་བཟས་ཏེ་གྲོད་པ་རྒྱགས་དྲགས་པ་དང་། ད་ལྟ་གཟུགས་པོའི་འགུལ་སྐྱོད་ཤུགས་ཚད་ཆེ་བས་ད་རེས་བཟས་པ་ཡོངས་ད་ལྟ་ཕྱིར་སྐྱུག་གིན་འདུག སྤྱང་ཀི་དེས་ལུ་གུ་གཅིག་གསོན་པོར་ཁྱུར་མིད་བཏང་པ་དེ་ད་ལྟ་ཕྱིར་སྐྱུག་སྐབས་མགྲིན་པར་འགག་ནས་བརྣངས་པར་གྱུར་ནས་ཁྱི་ལ་རྨུག་པའི་ནུས་པ་མེད་པར་གཞན་དབང་དུ་སོང་199ནས་ཁྱིས་ཕར་འདྲུད་ཚུར་འདྲུད་བྱེད་པའི་སྐབས་དགྲ་འདུལ་གྱིས་སྤྱང་ཀི་དེའི་མཁལ་མར་ཤུགས་ཀྱིས་གྲི་ཞིག་བཙུགས་པས་སྤྱང་ཀི་དེ་ན་ཟུག་གིས་མ་བཟོད་པར་དབུགས་རྔུབ་གཏོང་ཆེན་པོ་གཅིག་གིས་ལུ་གུའི་རོ་དེ་ཕྱིར་སྐྱུག་པ་དང་སྦྲགས་ལུས་ཀྱི་རུས་སྒྲོམ་ཞིག་པ་ལྟར་ནར་མོར་འགྱེལ་ཏེ་ཤི། དགྲ་འདུལ་དང་ཁྱི་གཉིས་པོ་མཉམ་དུ་སྤྱང་ཀི་གཅིག་ཤོས་ཡོད་སར་སླེབས་དུས་རྔོན་ཁྱི་གསུམ་པོས་སྤྱང་ཀི་དེའི་ལུས་གང་སར་རྨུག་ནས་ཤི་བར་ཉེ་ཡང་ལུག་གཉིས་རྒྱ་འུ་(ཁྱི་དེ་འཛམ་པ་ཞིག་གི་ལག་ནས་ལུག་གཉིས་སྤྲད་དེ་ཉོས་པས་ལུག་གཉིས་རྒྱ་འུ་ཞེས་བཏགས་པ་རེད་) ཡི་ལག་པ་ཁ་རུ་བཅངས་ཏེ་རྨུག་གི་འདུག དགྲ་འདུལ་གྱིས་ཚུལ་དེ་མཐོང་བས་ཁོང་ཁྲོ་མེ་ལྟར་འབར་ནས་སྤྱང་ཀི་དེའི་གྲོད་པ་གཡས་པར་གྲི་བཙུགས་ཏེ་དཀྲུག་དཀྲུག་ཅིག་བྱས་པས་སྤྱང་ཀི་དེ་ཁ་ཆེན་པོ་ཞིག་གདང་ནས་ལུག་གཉིས་རྒྱ་འུ་ཡི་ལག་པ་གློད་ཅིང་གྲོད་པའི་རྨ་ཁུང་ལས་ད་རེས་བཟས་པའི་ལུག་ཤ་ཛར་ཛོར་ཁྲག་དང་འདྲེས་ཏེ་ཕྱིར་འཕྱུར་ནས་ཁྲག་དྲི་སྐྱུར་མོ་ཞིག་གང་སར་ཁྱབ་པས་དགྲ་འདུལ་ཞེ་མེར་ལངས་ནས་སྐྱུག་པ་དང་།
མིག་གཉིས་མཆི་མས་ཁེངས་ཏེ་རབ་རིབ་ཏུ་གྱུར། འོ་མ་སྐྱིད་ཀྱི་གོས་གཤམ་འོག་གི་ས་བརླན་པར་གྱུར་འདུག་པས་མགོ་ཆུ་དོན་ཟིན་པས་སྐྱེ་རན་ཡོད་ངེས་སྙམ་ནས་དབང་ཆེན་གྱིས་ཕྲུ་གུར་གཡོག་བྱེད་ཚ་རུ་དང་ལྟེ་བཅིངས་སྐུད་པ་རུམ་དུ་བླུགས་ནས་འོ་མ་སྐྱིད་ཀྱི་གོས་གཤམ་ཡར་བརྫེས་ནས་སྐྱེ་རྒྱུར་སྒུགཟུག་གཟེར་ལངས་ནས་བཙིར་དུས་སྐྱེ་སྒོ་ནས་ཕྲུ་གུའི་སྤྱི་གཙུག་མཐོང་ཙམ་མཐོང་ཙམ་བྱེད་ཀྱི་འདུག་པས་དབང་ཆེན་གྱིས་‘‘འོ་མ་སྐྱིད། སྡུག་རུས་བྱོས་སྐྱེ་རན་འདུག སྡུག་རུས་བྱོས། སྡུག་རུས་བྱོས་སྐྱེ་རན་འདུག་’’ཅེས་ཤོད་ཀྱིན་བྲེལ་བ་འཚུབ་འཚུབ་ཀྱིས་ལག་པ་གཉིས་སྐྱེ་སྒོའི་འོག་ཏུ་བཞག་ནས་སྐྱེ་བསུའི་གྲ་སྒྲིག་བྱས། འོ་མ་སྐྱིད་ཀྱིས་ཉི་ཤར་གྱི་ལག་པར་དམ་པོར་བཟུང་ནས་‘‘ཨ། ཨ། 200ཨ་ད་རུ་’མིཞེས་ཤུགས་ཀྱིས་བཙིར་བ་དང་དུས་མཉམ་ཉི་ཤར་གྱིས་ཀྱང་རང་དབང་མེད་པར་དབུགས་སྒོམ་ནས་བཙིར་རོགས་བྱས། འོ་མ་སྐྱིད་ཀྱིས་ཨམ་བཙིགས་བསྡམས་ནས་‘‘ཨ་ད་’’ཞེས་ཤུགས་ཀྱིས་བཙིར་བ་དང་དུས་མཉམ་ཕྲུ་གུ་དེ་དམར་འཁྱུག་འཁྱུག་ངང་སྐྱེ་སྒོ་ལས་དོན་ཏེ་དབང་ཆེན་གྱི་ལག་ནང་དུ་ལྷུང་། དེ་མར་ཁོས་མགྱོགས་མྱུར་ངང་ལྟེ་བཅིངས་སྐུད་པ་བླངས་ཏེ་ལྟེ་ཐག་དམ་པར་བཅིངས་ནས་བཅད་དེ་ཕྲུ་གུ་ཚ་རུའི་ནང་བཏུམ་ནས་རུམ་ནང་བླུགས་རྗེས་བསམ་ཡུལ་ལས་འདས་པ་ཞིག་ལ་ཡང་ཕྲུ་གུ་གཅིག་དོན་བྱུང་བས་‘‘ད་དུང་གཅིག་འདུག་’’ཅེས་སྐད་ཤོར་བ་དང་ག་བྱེད་འདི་བྱེད་མེད་པར་ལྟེ་བཅིངས་དེའི་སྣེ་མོ་བཅད་དེ་ལྟེ་ཐག་དམ་པར་བསྡམས་ནས་བཅད་དེ་ཡང་ཚ་རུ་ཞིག་གི་ནང་དུ་བཏུམ་ནས་པང་དུ་བཟུང་སྟེ་ད་དུང་གཅིག་མེད་དམ་སྙམ་ནས་སྒུག་ཀྱང་ད་ལྟ་བུ་རོགས་ལས་གཞན་གང་ཡང་མི་འདུག་པས་ཁོ་རྟབ་རྟབ་པོར་ནང་དུ་ལོག་ནས་ཕྲུ་གུ་དམར་འབྱར་གཉིས་མཉམ་དུ་སློག་པ་ཡི་ནང་དུ་བསྙལ་ཏེ་ཡ་རྐན་ལ་མ་མོའི་མར་གསར་རྡོག་ཙམ་རེ་སྦྱར།
དེ་ནས་སྔ་ས་ནས་གྲ་སྒྲིག་བྱས་པའི་མར་ཁུ་དེ་ཁྱེར་ནས་འོ་མ་སྐྱིད་ལ་བསྟེར། འོ་མ་སྐྱིད་ཕྲུ་གུ་སྐྱེས་ཟིན་ཏེ་ན་ཟུག་འཇགས་ཤིང་ལུས་སྟོབས་ཟད་དེ་ཉལ་བ་དང་། ཉི་ཤར་ཡང་ན་ཟུག་འཇགས་པ་ལྟར་དབུགས་ལྷོམ་ལྷེམ་གྱིས་འོ་མ་སྐྱིད་ཀྱི་གམ་དུ་འགྱེལ་ནས་འདུག་པ་ནི་སྐམ་སར་བཞག་པའི་ཉ་རོ་ཞིག་དང་འདྲ། དབང་ཆེན་དགོད་འཛུམ་ཞིག་ཤོར་ནས་‘‘ཧྭ་ཧྭ། ཁྱེད་ཀྱིས་ཀྱང་ཕྲུ་གུ་སྐྱེས་ཟིན་པ་མ་རེད་དམ། ཝ་ཡེ། ད་ཡར་ལོངས་’’ཞེས་སྐད་བརྒྱབ་པས་ཁོ་གཉིད་ལས་སད་པ་ལྟར་དབང་ཆེན་གྱི་ངོ་གདོང་ལ་བལྟས་ཏེ་‘‘ཕྲུ་གུ་སྐྱེས་ཚར་བ་རེད་དམ་’རིཟེར། དབང་ཆེན་གད་མོ་ཤོར་ནས་‘‘ཧྭ་ཧྭ་ཧྭ། བསྟན་བཤིག་མ་སློང་དང་ཕྲུ་གུ་སྐྱེས་ཟིན་པ་ད་དུང་མ་ཚོར་རམ། དཔེ་མི་སྲིད་རིརིཅེས་མགོ་བོ་འཕྲེད་དུ་201གཡུག་གིན་ནང་དུ་སོང་ནས་ཐབ་ནང་དུ་ལྕི་བ་བླུགས་ཏེ་ད་གིན་བསྐོལ་བའི་ཟས་རིགས་སྣ་འཛོམས་ཀྱི་ཐུག་པ་དེ་ཚ་པོ་བཟོས།
ཉི་ཤར་གྱིས་བུ་རོགས་གདན་ཧྲུལ་གྱི་ནང་དུ་བཏུམས་ནས་ཐག་རིང་ཙམ་གྱི་སར་གནམ་མི་མཐོང་བའི་ཀོང་དོང་ཞིག་གི་ནང་དུ་བསྐྱུར། འོ་མ་སྐྱིད་ཀྱི་གཟུགས་སྟོབས་ཞན་པོ་རང་མེད་སྟབས་དབང་ཆེན་དང་། ཉི་ཤར་གཉིས་ཀྱིས་གཡས་གཡོན་ནས་བསྐྱོར་ཏེ་ནང་དུ་ཁྲིད་ནས་བསྙལ། བྲེལ་ཟིང་དང་། ཛ་དྲག་གི་གནས་ཚུལ་ཚང་མ་བདེ་བླག་ངང་མཇུག་འགྲིལ་ཞིང་སེམས་ནང་གི་རྡོག་ཁྲེས་དོར་བས་ཉི་ཤར་བདེ་ལྕག་དོད་པར་གྱུར་ནས་འོ་མ་སྐྱིད་ལ་ཇ་དང་། ཐུག་པ་བསྟེར་བ། མེ་གཏོང་བ། ཆུ་ལེན་པ། འོ་མ་སྐྱིད་ཀྱི་ངོ་གདོང་ལ་བལྟ་བཞིན་ངོ་གདོང་ལས་སྔར་མེད་ཀྱི་འཛུམ་མདངས་ཕྱུང་བཞིན་དུ་‘‘ད་བློ་བདེ་སོང་། བློ་བདེ་སོང་’’ཞེས་ཆིག་ལབ་རྒྱག་པ་དང་།
‘‘ན་གི་མི་འདུག་གམ། གང་ཟ་འདོད་འདུག་’’ཅེས་འོ་མ་སྐྱིད་ལ་སྐད་ཆ་འདྲི་བ་དང་། ངོ་གདོང་ལས་བཞུར་བའི་རྔུལ་ཆུ་ཕྱི་རོགས་དང་། ཐུར་དུ་དཔྱངས་པའི་སྐྲ་བྱིལ་བཞིན་‘‘དེ་རིང་ཤི་རྒྱུ་རེད་བསམ་ནས་ང་ཚོར་བ་མེད་པར་གྱུར་སོང་། ངས་དེ་རིང་མ་གཏོགས་ནག་མོ་ཕྲུ་གུ་སྐྱེ་བ་མཐོང་མྱོང་མེད། ད་བློ་བདེ་སོང་། སང་ཉིན་ཤ་བཟན་གཅིག་བཤའ་དགོས་’’ཞེས་ཤོད་ཀྱིན་ཕུ་དུང་གཡས་པ་ཕུད་དེ་ནང་དུ་སྐུ་མགྲོན་ཞིག་ཕེབས་པ་ལྟར་ནང་ལས་ལ་བྲེལ། དབང་ཆེན་ཡང་བློ་བདེ་བར་གྱུར་ནས་དཀྱིལ་ཀྲུང་དུ་བསྡད་དེ་‘‘དེ་རིང་ལུག་ཁ་ཤས་སྤྱང་ཀིས་བཟས་སོང་། ཐོག་མར་བྲེལ་འཚབ་ཆེ་བས་ཤ་ཁྱི་གཏོང་རྒྱུའང་བརྗེད་སོང་། དེ་མ་གཏོགས་ལུག་མང་པོ་དེ་ཙམ་གསོད་ཐུབ་ཀྱི་མ་རེད་’’ཟེར།
སྐབས་དེ་དུས་ཉི་ཤར་གྱིས་འོ་མ་སྐྱིད་ཀྱི་བདེ་ཐང་ཁོ་ནར་བསམ་བློ་གཏོང་བ་ལས་གཞན་ལ་བསམ་བློ་གཏོང་ཁོམ་མ་བྱུང་བས་ལུག་ཁྱུའི་ནང་དུ་སྤྱང་ཀི་སླེབས་པ་དང་། དབང་ཆེན་གྱིས་མེ་མདའ་བརྒྱབ་པ། རྔོན་ཁྱི་མངགས་པ་202བཅས་ཚོར་མི་འདུག་པས་‘‘ཨ། སྤྱང་ཀིས་ལུག་བསད་སོང་ཟེར་རམ་’’ཞེས་རང་གི་རྣ་བར་ཡིད་མ་ཆེས་པར་དེ་ལྟར་དྲིས། དབང་ཆེན་གྱིས་‘‘ཁྱོད་ཀྱིས་ངས་མེ་མདའ་བརྒྱབ་པའང་ཚོར་མ་བྱུང་ཟེར་རམ་’རིཞེས་མིག་ཧུར་རེར་ཉི་ཀྵྀཤར་ལ་བལྟས། ‘‘ངས་གཅིག་ཀྱང་ཚོར་མ་བྱུང་’’ཞེས་ཉི་ཤར་གྱིས་མགོ་བོ་འཕྲེད་དུ་གཡུག་གིན་‘‘ང་ཚོར་བ་མེད་པར་གྱུར་པ་འདྲ་’’ཞེས་བརྗོད། ‘‘རེད། ཐོག་མར་བྲེལ་འཚབ་ཆེ་བས་ཤ་ཁྱི་གཏོང་རྒྱུ་བརྗེད་ཞག་’’ཅེས་བརྗོད་བཞིན་མགྲིན་པ་ཀྱོག་སྟེ་སྦྲའི་སྒོ་སྲུབས་ལས་དགྲ་འདུལ་གྱི་ཕྱོགས་སུ་བལྟ་ཙམ་བྱས། དེའི་སྐབས་ཕྲུ་གུ་གཅིག་གཉིད་སད་དེ་ངུ་སྐད་བརྒྱབ་བྱུང་བས་འོ་མ་སྐྱིད་ཀྱིས་‘‘ཕྲུ་གུ་དེ་ང་ལ་སྤྲོད་དང་། ངས་འོ་མ་བསྟེར་རི’ཟེར།
ཉི་ཤར་ཕྲུ་གུའི་ཕྱོགས་སུ་སོང་དུས་དེར་ཕྲུ་གུ་གཉིས་འདུག་པས་རང་གི་མིག་འཁྲུལ་འདུག་སྙམ་ནས་མིག་ཕུར་ཕུར་བྱས་ཏེ་བལྟས་ཀྱང་དེ་ནི་འཁྲུལ་ཤེས་མིན་པར་མངོན་སུམ་རེད་འདུག་པས་ཁོ་རྦད་དེ་ཧང་སང་ནས་‘‘འདི་་་་་་་འདི་་་་་་་འདི་ཅི་རེད་ ཕྲུ་གུ་གཉིས་འདུག་རི’ཅེས་གདོང་གཤིས་ཀྱང་རྦད་དེ་འགྱུར་ནས་མིག་ཀྱང་ཆེས་ཆེར་གདང་། དབང་ཆེན་གད་མོ་ཤོར་བཞིན་དུ་‘‘ཕྲུ་གུ་གཉིས་སྐྱེས་པ་རེད་’’ཟེར། འོ་མ་སྐྱིད་ཀྱིས་‘‘ད་གིན་ཁྱོད་གང་བྱས་པ་རེད། ར་བཟི་བ་ལྟར་ཚོར་བ་མེད་པར་གྱུར་འདུག་རི’ཅེས་དགོད་ཙམ་བྱས་ནས་མགོ་རུམ་དུ་བཅུག‘‘ཨ་མ་མ། ཕྲུ་གུ་གཉིས་འདུག་’’ཅེས་སེམས་ནང་དུ་སྔར་མེད་ཀྱི་དགའ་སྤྲོ་སྐྱེད་དེ་ཁ་ཐལ་ནས་‘‘ད་བྱས་ན་མི་རེར་ཕྲུ་གུ་རེ་འདུག་རི’ཅེས་སྐད་བརྒྱབ་ནས་རྐང་འཁྲབ་ལག་འཁྲབ་བྱས། དབང་ཆེན་གྱིས་‘‘དེ་འདྲ་ཟེར་མི་རུང་། དེ་གཉིས་ཀ་ཁྱེད་རང་གི་ཕྲུ་གུ་རེད། མདའ་གཅིག་གིས་བྱ་གླག་གཉིས་གསོད་ཟེར་བའི་དཔེ་ལྟར་ ’’203མཇུག་གི་སྐད་ཆ་དེ་མ་བཤད་པར་‘‘ཁྱོད་འདི་རེད་’’ཅེས་ཉི་ཤར་གྱི་ཕྱོགས་སུ་མཐེ་བོང་ཀེར་ནས་བསྟོད་ར་འཐེན། ཉི་ཤར་གྱིས་འཇིག་རྟེན་ན་གཉིས་སུ་མེད་པའི་བེེཌཱུརྱའི་བུམ་པ་ཞིག་ལག་ཏུ་བླངས་པ་ལྟར་སེམས་ཆུང་གིས་ཕྲུ་གུ་དེ་ཡར་བླངས་ཏེ་ག་ལེར་འོ་མ་སྐྱིད་ཀྱི་ལག་ཏུ་བཞག འོ་མ་སྐྱིད་ཀྱིས་ཕྲུ་གུ་ཚུར་བླངས་ཏེ་བྲང་ཁར་བཟུང་ནས་འོ་འཛིན་གྱི་མགོ་ཕྲུ་གུའི་ཁ་ནང་དུ་བཅུག་སྟེ་འོ་མ་བསྟེར་ཞོར་དུ་སྤྱི་བོར་བྱིལ་བྱིལ་བྱས།
དབང་ཆེན་གྱིས་འོ་ཇ་ཕོར་པ་ཁ་ཤས་བཏུང་རྗེས་སྒོར་དོན་ཏེ་དགྲ་འདུལ་གྱི་རོགས་པར་སོང་། ཉི་ཤར་གྱིས་འོ་མ་སྐྱིད་ཀྱི་ངོ་གདོང་ལ་བྱིལ་ཙམ་བྱས་ཏེ་‘‘ཕྲུ་གུ་གཉིས་སྐྱེས་པ་ཡ་མཚན། དེ་ང་ཚོ་མི་ཕྱུགས་འཕེལ་བའི་བཟང་རྟགས་ཤིག་ཡིན་གྱི་རེད་’རིཅེས་བརྗོད། ཨེ་མ། བྱང་ཐང་གི་དབྱར་དུས་ནི་དེ་འདྲའི་ཐུང་བ་ལ་ཨང་། རི་ལུང་ཡོངས་སྔོ་ལྗང་གི་གོས་གསར་བཀླུབས་ཅིང་ཁྲ་ཆིལ་ཆིལ་དུ་བཞད་པའི་རི་སྐྱེས་མེ་ཏོག་གི་དྲི་ཞིམ་ཕྱོགས་བཅུར་འཐུལ་བའི་ཁྲོད་དུ་དར་དིར་བུང་བའི་སྒྲ་སྙན་གྱིས་ཕྱེ་ལེབ་སྒེག་མོའི་གར་སྟབས་ལ་རམ་འདེགས་བྱེད་པའི་དབྱར་གྱི་དགའ་མའི་བཞིན་ལ་སྟོན་གྱི་གསེར་མདངས་མངོན་བཞིན་འདུགད་ནི་སྟོན་ཟླ་འབྲིང་པོར་སླེབས་ཏེ་ཕྱུགས་རིགས་ཀྱི་ཐོན་རྫས་བསྡུ་བའི་དུས་ལ་བབས་པས་ལུག་ལ་ལའི་མགྲིན་པའི་རྒྱུད་ཀྱི་བལ་རྙིང་ས་རུ་ལྷུང་པའི་ཤུལ་ནས་བལ་གསར་དཀར་ཞིང་གཙང་བ་སོར་གང་མ་ཟིན་ཙམ་འཚར་ཏེ་བལ་གྱི་ཤུབས་ནང་ནས་ལུག་གི་མགྲིན་པ་བསྲིང་པ་དང་འདྲ། དཔྱིད་དུས་སུ་སྐྱེས་པའི་ལུ་གུ་རྣམས་ཀྱི་སྤྱི་གཙུག་ཏུ་རྭ་ཅོ་སོར་ལྔ་ཙམ་འཚར་ཏེ་རང་རང་གི་མ་ཡི་རྗེས་སུ་འབྲང་ནས་རྩེད་འཁྲབ་བརྡུང་། དེ་ཉིན་ནས་བཟུང་བལ་འབྲེག་འགོ་ཚུགས། ཁོང་ཚོས་ལུག་ཁྱུ་ཆུ་ཁུག་204ཏུ་བཀག་ནས་བལ་གྲི་རྡོ་ལ་བརྡར་ཏེ་ལུག་རེ་རེ་བཞིན་བཟུང་ནས་སུག་ལག་མཉམ་དུ་བསྡམས། རྒྱུན་པར་ཧ་ཅང་ལྷིང་འཇགས་པའི་བྱང་ཐང་གི་ལུང་ཁུག་ཆུང་ཆུང་དེར་དེ་རིང་བལ་བྲེག་གི་ལས་ཡུལ་དེ་ནི་ཧ་ཅང་འཁྲུག་ཆ་དོད་པ་ཞིག་ཡིན་པས་འབྱམས་ཀླས་ཀྱི་འཇིག་རྟེན་དེར་འཁྲུག་ཆ་དོད་པའི་གསོན་ཤུགས་ཤིག་སྦྱིན།
དབང་ཆེན་གྱི་ཕུ་དུང་གཉིས་ཀ་ཕུད་དེ་ཟངས་དམར་གཡའ་ཅན་གྱི་མདོག་དང་འདྲ་བའི་སྟོད་ཀྱི་ཤ་ནག་རྡོག་རེ་རེ་བཞིན་འཇིམ་གཟུགས་ལྟར་འབུར་དུ་ཐོན་ཞིང་ཁྲག་རྩ་རབ་ཏུ་རྒྱས་པ་ནི་དེའི་སྟེང་དུ་གྱ་མ་གྱུ་རུ་རྒྱུ་བའི་སྦྲུལ་དང་འདྲ། ཁོས་ལུག་ཤེད་བཟང་གཅིག་བཟུང་ནས་སུག་ལག་བསྡམས་རྗེས་རྡར་རྡོ་ལག་ཏུ་བཟུང་ནས། གྲི་ལེབ་ཆེན་གཡས་བརྡར་གཡོན་བརྡར་རེད། ཡང་མིན་ན་བརྡར་ཡུན་རིང་ཙམ་བྱེད། ཡང་མིན་ན་བརྡར་ཤུགས་ཆེ་ཙམ་བྱེད། ད་བརྡར་ཡུན་རིང་ཙམ་བྱེད་ལོང་མེད། བརྡར་ཤུགས་ཆེ་ཙམ་བྱེད་རྒྱུ་ཡིན། ཞེས་བལ་གླུ་གཏོང་བཞིན་མཚོན་བྱེད་རང་བཞིན་གྱིས་བལ་གྲི་རྡོ་ལ་ལན་གསུམ་བརྡར་ནས་གཟུགས་པོ་གཞུ་ལྟར་གུག་ནས་བལ་བྲེགདེའི་སྐབས་ཉི་ཤར་གྱིས་ཀྱང་ཕུ་དུང་གཉིས་ཀ་ཕུད་དེ་མདུན་དུ་བསྡམས་ནས་དབང་ཆེན་གྱི་ཕྱོགས་སུ་འགྲན་རྩོད་རང་བཞིན་གྱིས་བལྟ་ཙམ་བྱས་ནས། གྲི་ཁམ་སྡེར་མའི་ཡ་གཅོད་ཙམ། གྲི་ཁམ་སྡེར་མའི་མ་གཅོད་ཙམ།
རྒོད་པོ་བུ་དེའི་ལག་རྗེས་རེད། ང་དམ་པའི་ཆོས་ལ་མ་སྦྱང་ཡང་། སྐྱ་རིལ་རིལ་ཤོག་སྐྱ་སྒྱུར་སྒྱུར་རེད། 205ལུག་ལག་པ་གཉིས་ཀྱི་ཁ་བར་ལ། མཚོན་སྔོན་མོ་ཆུ་བྱ་འཁྱུག་འཁྱུག་རེད། ལུག་ཁྱོད་ནི་ཁྱོད་ནི་བྲེལ་པོ་རེད། ལུག་གཡང་མོ་སྤང་དཀར་རྩྭ་ལ་བྲེལ། མི་ང་ནི་ང་ནི་བྲེལ་པོ་རེད། མི་ང་ནི་འཁོར་བའི་ལས་ལ་བྲེལ། ཁྱོད་ང་རང་གཉིས་པོ་བྲེལ་མཉམ་རེད།
ཅེས་གླུ་གཏོང་མཚམས་བཞག་པ་དང་ལུག་གཅིག་གི་བལ་བྲེག་ཟིན་ཏེ་གློད་རྗེས་ཡང་ལུག་ཁྱུའི་ནང་ནས་གཅིག་བཟུང་ནས་སར་བརྡབ་སྟེ་སུག་ལག་བཀྱིག་ནས་བྲེག་འགོ་ཚུགས། འོ་མ་སྐྱིད་ཀྱིས་ཕྲུ་གུ་གཉིས་པོར་འོ་མ་བསྟེར་ཏེ་གཉིད་བསྙལ་རྗེས་ཁྱིམ་ནང་གཙང་མར་ཕྱགས་པ་དང་། ཆུ་བླངས་རྗེས་ཇ་བཟོས་ཏེ་ཁོང་ཚོར་ཇ་ཕོར་པ་གང་རེ་བླུགས་རྗེས་ཁོག་ལྟིར་ཁྱེར་ནས་ནང་དུ་ཉིན་དགུང་གི་ཟས་གཡོས་སྦྱོར་བྱེད་འགོ་བརྩམས། ཁོང་ཚོ་མི་རེའི་གམ་དུ་རང་རང་གི་ཕོར་པའི་ནང་ཇ་བླུགས་ནས་ཡོད་ཀྱང་ཇ་འཐུང་གིན་ངལ་གསོ་རྒྱག་མཁན་གཅིག་ཀྱང་མེད་པས་ཇ་ཕོར་གྱི་ནང་དུ་ཐལ་རྡུལ་མཐུག་པོ་ཞིག་ཆགས་ནས་ཇ་ཡི་(འོ་ཇ་) ཐོག་མའི་རང་མདོག་མི་མངོན་པར་གྱུར། དགྲ་འདུལ་གྱི་ཇ་ཕོར་ལུག་གིས་རྡོག་ཛིས་ཐེབས་ནས་མགོ་རྟིང་ལོག་ཀྱང་དོན་དེར་ཇུས་གཏོགས་བྱེད་ཁོམ་ག་ལ་ཡོད། ཁོང་ཚོར་ཚད་ལྡན་གྱི་བལ་གྲི་མེད་པར་གློ་གྲིས་བལ་འབྲེག་དགོས་སྟབས་ཤིན་ཏུ་གཅོད་མི་བདེ་བ་དང་ལས་ཆོད་ཀྱང་ཆུང་ཡང་ལས་མི་གསུམ་ཀ་ཧུར་སེམས་ཆེ་བས་དུས་ཡུན་རིང་པོ་མ་འགོར་བར་ལུག་ཁྱུ་ཕྱེད་ཀའི་བལ་བྲེག་ཟིན། ཅུང་ཟད་ཕྱིན་རྗེས་ཡང་འོ་མ་སྐྱིད་ཀྱིས་བྱིས་པ་དམར་འབྱར་ལ་ནུ་ཞོ་བསྟེར་བ་ལྟར་རྫ་མའི་ཁོག་ལྟེར་ཚ་པོ་དེ་ལག་པ་གཉིས་ཀྱི་ཕུ་དུང་གིས་ཟིན་ཏེ་206བྲང་སྟེང་དུ་སྦྱར་ནས་ཁོང་ཚོར་ཇ་བླུགས་པར་བརྩམས་པ་ན་ཉི་ཤར་དང་། དབང་ཆེན་གཉིས་ཀྱི་ཇ་ཕོར་ཐལ་བས་ཁེངས་ནས་ཡོད་པས། མོས་ཁོ་གཉིས་ཀྱི་ཕོར་པའི་ནང་གི་ཇ་གྲང་མོ་རྡུལ་གྱིས་ཁེངས་པ་དེ་དག་བཤོས་ཏེ་བལ་རྡོག་ཅིག་གིས་ཕྱིས་ཙམ་བྱས་ནས་ཕོར་པ་རེའི་ནང་ཇ་གང་རེ་བླུགས་ཏེ་‘‘ཇ་འཐུང་། ཇ་ཚ་པོ་གང་རེ་ཐུངས་’’ཞེས་བཤད་ཀྱང་བལ་འབྲེག་རྒྱུར་མགོ་འཁོར་བ་ལས་ཨ་ལན་སྦྱིན་མཁན་མི་འདུག
ཁོང་ཚོ་གསུམ་ག་རྔུལ་ཆུས་ཚོས་ཏེ་སྐྲ་ལས་ཀྱང་བླངས་པ་འཕྱུར་གྱི་འདུག་ཀྱང་ཕྱིས་ཙམ་མི་བྱེད་པར་ཕུ་དུང་གཉིས་ཀ་ཕུད་དེ་བལ་ཆུན་པོ་རེ་རེ་བཞིན་ལག་གཡོན་མས་བཟུང་སྟེ་ལག་གཡས་པས་བལ་གསར་རྙིང་གཉིས་ཀྱི་འདྲེས་མཚམས་ནས་གཅོད་པའི་ཉམས་འགྱུར་ཕྲ་མོ་རེ་རེ་ཡང་མི་འདྲ་བའི་ཁྱད་ཆོས་མི་ལྡན་པར་གཅིག་མཚུངས་སུ་སྣང་། ཉི་ཤར་གྱིས་ཤ་བཟན་ཤེད་ཆེན་གཅིག་གི་བལ་བྲེག་ཟིན་ནས་སུག་ལག་གི་དཀྱིག་ཐག་བཀྲོལ་པ་དང་ལུག་དེ་རང་དབང་གི་བདེ་སྐྱིད་ཐོབ་པའི་ཚོར་སྣང་མཚོན་པའི་མཆོང་ལྡིང་རྒྱག་གིན་ལུག་ཁྱུའི་ནང་དུ་འདྲེས། དེ་མར་ཡང་རྒྱུག་ཤར་གཅིག་གིས་ལུག་ཤ་བཟན་མགོ་ནག་གཅིག་གི་རྐང་པ་ནས་བཟུང་སྟེ་ཁྲིད་ཡོང་ནས་སུག་ལག་དམ་པར་དཀྱིག་སྟེ། རྒྱབ་འདི་ན་གངས་རི་སྤུངས་འདྲ་འདི། ཕ་བཟང་བུ་ཡིས་བྲེག་ལེ་རེད། རིམདུན་འདི་ན་སེར་བ་འགྲིལ་འདྲ་འདི། བུ་བསོད་ནམས་ཅན་གྱིས་བསགས་ལེ་རེད། ད་བན་བླ་མ་མིན་ཡང་སྒོམ་རེ་རྒྱོབ། བྱ་ངང་པ་མིན་ཡང་སྐེ་རེ་རྐྱོངས། ད་མ་འགུལ་མ་འགུལ་གཡང་མོ་ལུགའགུལ་ཆེ་ན་གཡང་མོ་ཇུས་ངན་རེད།
ཅེས་གླུ་སང་སང་དགུང་སྔོན་ལ་གྲགས་པ་གཏོང་བཞིན་‘‘སག་སག་སག་’’207ཅེས་བལ་འབྲེག་པ་ལས་ཇ་ཕོར་གྱི་ཕྱོགས་སུ་མིག་བལྟ་ཙམ་ཡང་མ་བྱས། ཁོའི་མཇིང་པ་ནས་མ་ལེའི་བར་རྔུལ་ཆུ་ཁྲུམ་ཁྲུམ་དུ་བཞུར་ཏེ་ས་རུ་ཐིགས་ཀྱིན་འདུགདེའི་སྐབས་ཉི་ཤར་གྱིས་གློ་བུར་དུ་‘‘ཨོཾ་མ་ཎི་པདྨེ་ཧཱུཾ་’’ཞེས་སྐད་བརྒྱབ་བྱུང་བས་ཕལ་ཆེར་ཁོའི་ལག་པར་རྨ་བཟོས་པ་ཡིན་གྱི་རེད་བསམ་ནས་འོ་མ་སྐྱིད་མྱུར་སྟབས་ཀྱིས་གམ་དུ་སོང་ནས་བལྟ་དུས་ཏེ་ལེ་①གཅིག་གི་སྐེད་པ་བལ་གྲིས་བཅད་ནས་འདུག་པས་མོ་བློ་བདེ་བར་གྱུར། ‘‘ཨ། ཨ། ཨ་མི’ཕྲུ་གུའི་ངུ་སྐད་གྲགས་བྱུང་བས་འོ་མ་སྐྱིད་གཞི་ནས་ཚོར་བ་དྭངས་པ་ལྟར་སྒུར་སྒུར་བྱས་ཏེ་མདུན་དུ་བཞག་པའི་ཁོག་ལྟེར་གྱི་ལུང་ནས་བཟུང་དུས་ད་དུང་ཚ་པོ་ཡོད་པས་‘‘ཨ་ཚ་ཚ་’’ཞེས་སྐད་ཤོར་པ་དང་སྦྲགས་ཁོག་ལྟིར་གྱི་ལུང་གློད་དེ་མཛུབ་མོ་ལྔས་རྣ་གཤོག་ལ་ཕུར་ཕུར་བྱས། དེ་ནས་ཕུ་དུང་གིས་ཁོག་ལྟེར་ཡར་བླངས་ཏེ་འགྲོ་འདོད་ལ་མ་འདོད་ཀྱིས་བུད་སོང་། མ་གཞི་འོ་མ་སྐྱིད་ཀྱི་ངོས་ནས་བཤད་ན་ལུག་གི་བལ་འབྲེག་རྒྱུ་ནི་ཆ་རྒྱུས་མེད་པའི་ལས་ཀ་ཞིག་མ་ཡིན་ཡང་། ལོ་ཤས་བྱང་སྟོང་མི་མེད་ཀྱི་སར་རང་གཅིག་པོ་བཟོད་བསྲན་དཀའ་བའི་འཚོ་བ་ཡ་ང་པོ་བསྐྱལ་ཏེ་ལུག་བལ་འབྲེག་པའི་ལས་ཀ་མ་ལས་པར་ཡུན་རིང་སོང་ཙང་དེ་རིང་ལུག་བལ་འབྲེག་པ་མཐོང་དུས་ལས་ཡུལ་དེ་ནི་སྤྲོ་སྣང་ལྡན་ཞིང་འཁྲུག་ཆ་དོད་པ། འགྲན་རྩོད་ཀྱི་རང་བཞིན་ལྡན་པ་ཞིག་ཡིན་པའི་ཚོར་སྣང་སྐྱེས། དབང་ཆེན་གྱིས་རང་གི་མདུན་དུ་ཡོད་པའི་ལུག་དེའི་བལ་འབྲེག་བཞིན་མགྲིན་པ་དགྲ་འདུལ་གྱི་ཕྱོགས་སུ་གཏད་དེ་‘‘བུ།
ད་བལ་གླུ་གཏོང་རེས་ཁྱོད་ཡིན་ནོ། ཁ་འུག་གེ་མ་སྡོད། ཉམས་དགའ་བྱོས། ཉམས་དགའ་ལེས་ལ་ལ་གནོད་ལེ་མིན་་མིཟེར། དེ་མར་དགྲ་འདུལ་གྱིས་ཁེངས་སྐྱུང་སྤུ་ཙམ་མེད་པའི་སྒོ་ནས། དྷི ཏེ་ལེ། དབྱར་དུས་ལུག་གི་ལུས་སུ་ཡོད་པའི་གཞན་བརྟེན་འཚོ་འབུ་ཞིག་གི་མིང་། 208ཕྱུགས་ནག་མེད་(ཉེས་མེད་)བཀྱིག་ཡུན་མ་རིང་ཨང་། རྩྭ་དབྱར་རྩྭ་ཞག་གསུམ་མགྲོན་པོ་རེད། ཆུ་དབྱར་ཆུ་(ཡང་)དེ་དང་འདྲ་འདྲ་རེད།
ཅེས་གླུ་མཇུག་རྫོགས་པ་དང་ལུག་དེའི་བལ་བྲེག་ཟིན་ནས་གློད་དེ་རྒྱུག་ཐེངས་གཅིག་གིས་ལུག་གཅིག་གི་རྐང་པ་ལས་བཟུང་ནས་ཁྲིད་བྱུང་བས། དབང་ཆེན་གྱི་སེམས་སུ་བུ་དགྲ་འདུལ་ཆེར་ལོངས་ནས་སྐྱེས་ཕོ་རབ་ཀྱི་གྲལ་དུ་ཚུད་འདུག་སྙམ་པའི་དགའ་ཚོར་ཆེན་པོ་བྱུང་ནས་བུའི་ཕྱོགས་སུ་བལྟ་ཙམ་བྱས། དགྲ་འདུལ་མ་ཁོག་ལས་དོན་ནས་དེ་རིང་བར་དཀའ་ཚེགས་ཆེ་བའི་ལས་ཀ་འདི་ལྟ་བུ་ལས་མྱོང་མེད་སྟབས་སྐེད་པ་དང་། གྲུ་ཚིགས། དཔུང་ཚིགས། མཁྲིག་ཚིགས། ཐ་ན་མཛུབ་མོ་རེ་རེ་བཞིན་གཟེར་ཟུག་བཟོད་དཀའ་བ་ཡོད་ཀྱང་། བུ་ཞེ་སྡང་མེད་ན་བུ་མོ་དང་། མཚོན་རྣོ་ངར་མེད་ན་མེ་དཀྲུག་རེད་སྙམ་ནས་ངལ་གསོ་རྒྱག་སེམས་རྩ་བ་ནས་མེད་པར་ལུག་གི་བལ་བྲེགཉིན་གཅིག་དང་ཕྱེད་ཀའི་དུས་ཡུན་ནང་ཁོང་ཚོས་དཀའ་ཚེགས་ཆེན་པོས་འབད་མཐར་ལུག་ཡོངས་ཀྱི་བལ་བྲེག་ཟིན་ནས་ལུག་ཁྱུའི་ནང་གི་ཕ་ཕྱུགས་ཤེད་བཟང་རྭ་གཟུགས་བདེ་ཤོས་གཅིག་ཡོད་པ་དེའི་རྭ་ཅོར་བལ་འཛར་གྱིས་རྒྱན། གཟུགས་པོའི་སྟེང་དུ་བཙག་དམར་པོའི་གཡུང་དྲུང་གིས་རྒྱན་ཏེ་ལུག་ཁྱུ་དང་བར་ཐག་ངེས་ཅན་ཞིག་བཏང་སྟེ་དེར་དར་བ་བཤོས།
ཁོང་ཚོའི་བལ་གྲིར་བལ་འཛར་དཀྲིས་ཏེ་དགུང་དུ་འཕྱར་ནས་གཡུག་གཡུག་བྱེད་ཀྱིན་སྐད་གསང་མཐོན་པོའི་མགྲིན་དབྱངས་གཅིག་གྱུར་གྱིས་‘‘དགྲ་ཁ་ལས་ཐར་རོ། ནད་ཁ་ལས་ཐར་རོ། ལུག་གཡང་མོ་བརྒྱ་འཕེལ་སྟོང་འཕེལ་ཤོག་’རིཅེས་མཛད་སྒོའི་ཁ་གཡང་དེ་བསྒྲགས། དུས་བཞིའི་མཚམས་ཚིགས་ཆེས་མི་གསལ་བའི་བྱང་ཐང་གི་སྟོན་མཇུག་དེ་མི་ཡུལ་དུ་བྱོན་ནས་རི་ཐང་ཡོངས་སེར་ཐིང་ཐིང་དུ་བསྒྱུར། སྟོན་རླུང་ཡང་ཡང་གཡོ་བ་དང་། ནམ་མཁའ་སྔོ་ལ་གཡའ་དག་པའི་མེ་ལོང་དང་འདྲ། 209རབ་དཀར་ཆུ་འཛིན་གྱི་ཕུང་པོ་ཚམ་ཚོམ་སྟོན་རླུང་གིས་དེད་དེ་ཕྱོགས་དང་ཕྱོགས་སུ་བསྐྱོད། མཚན་མོ་ཟླ་འོད་སྔར་བས་དཀར་ཞིང་རྒྱུ་སྐར་འོད་མདངས་འཚེར། མཚོ་དང་མཚེའུ་ཡི་ཁ་རུ་དར་སྲབ་པོ་ཆགས་པ་དེ་དག་ཞོགས་པའི་ཉི་གཞོན་གྱི་ཟེར་བརྒྱའི་ཁྲོད་དུ་འོད་ལྷམ་ལྷམ་འཕྲོ། ངང་པ་དང་ངུར་པ།
ཁྲུང་ཁྲུང་། ཆུ་སྐྱར། ཐིང་རིལ་སོགས་སྐམ་ཆུ་གཉིས་འཚོའི་འདབ་ཆགས་ཀྱི་ཚོགས་དག་རང་རང་གི་ཁྱིམ་ཚང་རེ་གྲུབ་ནས་ཕ་སྔོན་མ་རྗེས་ཕྲུ་གུ་དཀྱིལ་དུ་ཁྲིད་དེ་གཤོག་ཟུང་རྡེབ་ནས་ལྷོ་ཕྱོགས་སུ་འཕུར་བཞིན་འདུགནོར་ལུག་ཡོངས་རྫོགས་ཤ་ཤེད་བཟང་པ་ཚིལ་རྡོག་དང་འདྲ་བ། རྭ་ཅོ་ལ་སྣུམ་གྱིས་བྱུག་པ་ལྟར་འོད་མདངས་བཀྲ། གཡག་གིས་རྐང་པ་ས་ལ་འདྲུད་ཀྱིན་རྭ་འཛིང་འགྲན་པ་སོགས་ཧ་ཅང་ཉམས་དགའ་ཡང་གནས་དེ་ཁོ་ཚོ་དགུན་སྡོད་བྱ་ཡུལ་ཞིག་མིན་སྟབས་རིང་མིན་དེ་ལས་བྲལ་རྒྱུ་རེད། འོ་ན་གནས་གང་དུ་འགྲོ་ཞེ་ན། གྲང་རེག་གི་གནོད་འཚེ་ཆུང་ཞིང་རྩྭ་ཆུ་གཉིས་འཛོམས་ཀྱི་ཇ་གར་རོང་དུ་ལོག་རྒྱུ་རེད་དམ་ཞེ་ན་མ་ཡིན་ཏེ་ཁོ་ཚོ་ཡང་བྱ་རིགས་དེ་དག་དང་འདྲ་བར་ལྷོ་ཕྱོགས་སུ་གནས་སྤོས་བྱ་རྒྱུ་རེད། ་ ས་ཆ་དེའི་རྒྱུད་ཀྱི་གནམ་གཤིས་ཉེན་རེ་ལས་ཉིན་རེ་གྲང་དུ་འགྲོ་བ། མཚན་མོ་རྟག་པར་རྩྭ་ཐང་གི་གང་སར་བ་མོ་སྲབ་པོས་གཡོག་པ། མཚོ་དང་མཚེའུ་ཡི་མཐའ་རུ་ཉིན་གུང་ཡང་བཞུ་མི་ཐུབ་པའི་འཁྱག་པ་ཆགས་པ་ཡི་དབྱར་དུས་ཆེས་ཉམས་དགའ་བའི་ས་ཆ་དེར་ད་གཟོད་སྐྱི་གཡའ་བའི་དུས་ཚིགས་ཤིག་ཤར་འགོ་ཚུགས་པས་ཁོ་ཚོ་ཚང་མ་ལྷོ་རུ་གནས་སྤོས་བྱེད་རྒྱུའི་སེམས་པ་འགོག་མེད་སྐྱེས།
ཉིན་ཤས་དེའི་རིང་ཁོ་ཚོས་དབྱར་དུས་ཀྱི་ཡོང་འབབ་མར་ཕྱུར་དང་བལ་ཁུལ་རྩིད་གསུམ་བསྡུ་གསོག་རྒྱག་པ་དང་། མ་མོའི་འོ་མ་སྔ་ས་ནས་འཇོ་ཐག་བཅད་དེ་ལུ་གུ་མ་མོ་དང་མཉམ་དུ་བཏང་ཡོད། དབང་ཆེན་དང་ཉི་ཤར། འོ་མ་སྐྱིད་གསུམ་གྱིས་ཕྲུ་གུ་གཉིས་རྟ་ལ་210བསྐལ་ཏེ་དོལ་ཁལ་དེད་དེ་སྔོན་ལ་སོང་། དགྲ་འདུལ་གྱིས་ནོར་ཁྱུ་དང་ལུག་ཁྱུ་དེད་ནས་རྗེས་ནས་སོང་། ཁོང་ཚོས་ཞོགས་པ་ཉི་མ་ཤར་ཙམ་ལ་ཞོགས་ཇ་བཏུང་སྟེ་སོང་ནས་ཉིན་གུང་མ་ཟིན་ཙམ་ལ་ཚུགས་བབས་ཏེ་ཞག་སྡོད་བྱས། རྩྭ་ཆུ་གཉིས་འཛོམས་ཀྱི་ས་ཆ་ཁ་ཤས་སུ་ཞག་གཉིས་གསུམ་བསྡད། དེ་ལྟར་ཉིན་ལྔ་ཕྱིན་རྗེས་ནུབ་ཕྱོགས་སུ་སྤྲུག་པོ་མཆོང་གི་མདོག་དང་འདྲ་བའི་རྫ་རི་དང་། ལྷོ་བྱང་ཤར་གསུམ་དུ་སྤང་རི་ཉམས་དགའ་བའི་ས་ཆ་ཞིག་ཏུ་སླེབས། ས་ཆ་དེར་འབྲོག་ར་སྐྱ་སྤོས་བྱེད་སྐབས་ཀྱི་མཚེར་ཤུལ་ཡང་རེ་ཟུང་མཐོང་རྒྱུ་འདུག་པས་ད་གཟོད་སྡེ་ཚོ་ཞིག་གི་སྣེར་ཟིན་པ་རྟོགས།
མཚེར་ཤུལ་དེ་དག་གི་ཉེ་འཁོར་ལ་ཕྱུགས་རིགས་ཤི་བའི་རུས་པ་དང་པགས་འཛར་ཕན་མེད། ནོར་གདང་ཆད་དུམ། རྫ་མ་ཆག་ཀྲུམ། ལྷམ་ཧྲུལ་ཕན་མེད། ཕྱིང་ཞྭ་རྙིང་ཧྲུལ། ཤ་བཟས་པའི་རུས་པ། བལ་གྲི་རྙིང་སོང་གཡའ་ཅན། གྲི་ཆག་དུམ། འབྲི་གཡག་འདོག་བྱེད་ཆ་རུ་ཆག་དུམ། རས་དྲས་ཧྲུག་དང་སྐུད་པ་དཀར་དམར་སྣ་ཚོགས་སོགས་བྱང་རིགས་འབྲོག་པས་སྤྱོད་མྱོང་བའི་ཕན་མེད་ཅ་དངོས་མང་པོ་གང་སར་མཐོང་རྒྱུ་འདུགརས་དྲས་ཧྲུག་འགའ་ཤས་ཀྱི་ཚོས་མདོག་ཀྱང་མ་འགྱུར་བར་བལྟས་ན་དེ་ནས་སྤོས་ཏེ་ཡུན་རིང་མ་སོང་བ་རྟོགས་ཐུབ།
མཚེར་ཤུལ་གྱི་ཉེ་འཁོར་དུ་ད་དུང་དབྱར་ཁའི་ལྕི་བ་སྐམ་རློན་འདྲེས་མ་མང་པོ་སྤུངས་ཡོད་པ། ར་བ་མེད་པའི་ལུག་ལྷས་ཀྱི་རིལ་མའི་ཁྲོད་དུ་བལ་འཛར་སྐྱ་ཐོར་ཐོར་དུ་ཡོད་པ་དང་། མཐའ་སྐོར་དུ་ཆེད་མངགས་སྤྱང་ཀི་འགོག་བྱེད་དུ་བརྩིགས་པའི་རྡོ་དང་སྤོ་ཐོའི་ཐོ་ཡོར་རྗོཡང་མང་པོ་ཡོད་པ་ད་ཟོ དུའི—ཐོཡོསྙེཞེརྙིཔནིརྒྱཡུརྙིཞིངརྗིས་ཞིངཐང་དུ་བྱིའུའགོག་བྱེད་་‘ཆཀྵིཾརྐི’སྐེསགྲབགྷྲིདམསྤྲིརྩྭལཀྵིཾ་བྱཱ་བལྟངྒིཤཱ་་མྦི་ཏྱཱ་—་ལྡཊཱི་བཤླཽ་ཏྣ་སྡོསྤྲ་་འདྔྷ་་དྲོ་་ཞི་།་ ལྷ།་ འདྲ་བར་འསྦོག་པས་ལྷས་མཐའ་རུ་སྤྱང་—་འགོག་—ད་དཱི་རྡོ་༵ང་ ་་དུང་མ་བཤིག་པར་སྐྱུག་བྲོ་བའི་ངང་‘‘ལས་གནས་བརྟན་སྲུང་གིས་ལངས་ནས་འདུག’’ ད་དུང་སྤོ་ཐོའི་ཐོ་ཡོར་རིང་པོ་གཅིག་གི་སྟེང་དུ་སྤྱང་གྲུང་ལྡན་པའི་འབྲོག་པ་ཞིག་གིས་ལྕི་བ་ལེབ་མོའི་ཞྭ་མོ་བཟོ་བདེ་པོ་ཞིག་གཡོག་པ་དང་ཕྲག་པ་གཡོན་མའི་ལྡེབས་སུ་གཙོད་ཀྱི་རྭ་ཅོ་གཉིས་ཁ་བཀྲམ་ནས་བཙུགས་འདུག་པས་རྒྱང་ནས་བལྟས་ན་མི་ནག་གཟུགས་རིང་རྒྱ་གར་ཡང་ཞྭ་གྱོན་པ་གཅིག་གི་མེ་མདའ་འཁུར་ནས་ལངས་པ་འདྲ་པོ་འདུག དབང་ཆེན་གྱིས་འུར་རྡོའི་ནང་རྡོ་བྱ་སྒོང་ཙམ་ཞིག་བླུགས་ཏེ་སྐོར་བཞིན་དུ་‘‘ལྟོས་ཨ། ངས་ཁོ་བསད་མ་སོང་ན་’’ཞེས་འུར་རྡོ་ཞིག་བརྒྱབ་པས་དེའི་གྲོད་པར་ཐེབས་ཀྱང་གནོད་སྐྱོན་སྤུ་ཙམ་མ་བྱུང་བར་སྔར་བཞིན་ལངས་ནས་འདུག་པས། ‘‘གསོད་ཐུབ་མ་སོང་རི’ཞེས་ཁོ་ཚོ་ཚང་མ་གད་མོ་ཤོར། ཕན་མེད་དངོས་པོ་ཧྲུལ་པོ། མཚེར་ཤུལ།
ར་བ་མེད་པའི་ལུག་ལྷས་བཅས་ནི་རང་ཉིད་ལ་ཆ་རྒྱུས་ཤིན་ཏུ་ཆེ་བ་ཤ་སྟག་ཡིན་པས་ཁོ་ཚོ་ཚང་མའི་སེམས་སུ་རང་ཡུལ་དུ་སླེབས་པ་ལྟ་བུའི་དགའ་ཚོར་ཆེན་པོ་སྐྱེད་ལ། ཡང་དེ་དག་ཚང་མ་ནི་རང་ལ་ཆ་རྒྱུས་གཏན་ནས་མེད་པའི་དངོས་པོ་གསར་པ་འགའ་རྙེད་པ་ལྟར་‘‘ལྟོས་དང་འདིར་ལྷམ་ཧྲུལ་ཆ་གཅིག་’‘‘འདིར་རྫ་ཆག་རོ་གཅིག’’ཏྭེཏྭེའདིར་ ༈ང་ཞྭ་ཧྲུལ་པོ་གཅིག’’རེ་ཞིག་ཁོང་ཚོ་གཡག་གི་ཁལ་འབེེབ་རྒྱུའང་བརྗེད་དེ་རང་རང་གི་མཐོང་བའི་ཕན་མེད་དངོས་ཧྲུལ་དེ་དག་ལ་མཛུབ་མོ་འཛུགས་པ་དང་རྡོག་རྒྱག་བཞུས་ནས་ཕན་ཚུན་ཤོད་རེས་བྱས། དེའི་སྐབས་ཉི་ཤར་གྱིས་མཚེར་ཤུལ་དེའི་ཤར་ཕྱོགས་ཀྱི་ཐལ་སྤུངས་གཏོར་གཟུགས་དེའི་གད་སྙིགས་ཀྱི་ཁྲོད་ནས་ཤེལ་གྱི་མེ་ལོང་ཆག་ཀྲུམ་མཐེ་བོང་གི་སེན་མོའི་སྒོར་རྒྱ་ལས་ཆེ་ཙམ་ཞིག་རྙེད་ནས་‘‘ང་ལ་ཤེལ་སྒོ་གཅིག་རྙེད་བྱུང་’’212ཞེས་དགའ་ཚོར་ཆེན་པོས་སྐད་རྒྱག་གིན་ཤེལ་གྱི་མེ་ལོང་ཆག་ཀྲུམ་དེ་གནམ་ལ་འཕྱར་ནས་‘‘ལྟོས་དང་་’ཞེས་བརྗོད། དབང་ཆེན་དང་འོ་མ་སྐྱིད་གཉིས་མགོ་བོ་བཏེགས་ཏེ་མ་གྲོས་གཅིག་མཐུན་གྱིས་དེ་ཕྱོགས་སུ་བལྟ་དུས་ཉི་ཤར་ལག་ནང་གི་ཤེལ་གྱི་མེ་ལོང་ཆག་ཀྲུམ་དེ་ལས་ཉི་མའི་ལྡོག་འོད་བཟོད་དཀའ་བ་ཞིག་མིག་ལ་འཕྲོ་གི་འདུག འོ་མ་སྐྱིད་ཕར་རྒྱུག་ནས་‘‘དེ་ང་ལ་དགོས་’’ཞེས་ཉི་ཤར་ལག་ནང་གི་མེ་ལོང་དེ་མཐེ་བོང་དང་ལྡག་མཛུབ་གཉིས་ཀྱི་བར་དུ་བཟུང་ནས་ལོ་དུ་མ་མཐོང་མ་མྱོང་བའི་རང་གི་ངོ་གདོང་ལ་མྱོང་རོལ་བྱས། ཤེལ་གྱི་མེ་ལོང་ཆག་ཀྲུམ་དེ་ཆུང་དྲགས་པས་ངོ་གདོང་ཆ་ཚང་མཐོང་མི་ཐུབ་པས། མོས་ཐོག་མར་མཐོང་བའི་འདྲེན་བྱེད་ཟུང་སྔར་དང་མི་འདྲ་བར་ཅུང་ཟད་ཀོང་དུ་ལྷུང་བ་དང་། དེ་ནས་དཔྲལ་བར་བལྟ་དུས་དཔྲལ་བའི་སྟེང་དུ་སྔར་མེད་གསར་སླེབས་ཀྱི་གཉེར་རིས་ཕྲ་མོ་མང་པོ་འཕྲེད་དུ་འཐེན་པ་དང་ཟང་ཟིང་དུ་གྱུར་བའི་མགོ་སྐྱེས་ཀྱི༤ཁྲོད་དུ་སྐྲ་དཀར་པོའང་རེ་ཟུང་མཐོང་རྒྱུ་འདུག དེ་ནས་སྣ་ལ་བལྟ་དུས་སྣ་ཁུག་གཡས་གཡོན་གང་སར་སྦྲུམ་མའི་བུ་དྲེག་གི་སྤྲིན་ནག་ཐར་ཐོར་ད་དུང་མ་ཡལ་བར་མཚོན་བྱེད་རང་བཞིན་དུ་གྲུབ་ནས་འདུག་ལ་སྣ་རྩེ་རུ་སྲན་རྡོག་ལས་ཆེ་ཙམ་གྱི་སྣ་ཆུ་རྡོག་གཅིག་ལྷུང་ལ་ཁད་འདུག་པས་‘‘སིར་མི’ཞེས་ཤུགས་ཀྱིས་ཡར་འཇིབ་ཀྱང་སྣ་ཆུ་རྡོག་དེ་ས་རུ་ལྷུང་།
དེ་ནས་ངོ་སྨད་ལ་བལྟ་དུས་མཆུ་སྒྲོས་སྔར་ལྟར་གྱི་དམར་མདངས་མེད་པར་ཐལ་མདོག་ཏུ་གྱུར་པ་དང་ཡལ་འདབ་ཀྱི་བ་སྤུ་ཕྲ་མོའི་ཁྲོད་དུ་སྣུམ་དྲེག་དང་ཐལ་རྡུལ་ཡང་ཆགས་འདུག མཆུ་ཟུར་གཡས་གཡོན་དུ་གཞུ་མོ་ཁ་སྤྲོད་དུ་བཞག་པའི་ངང་ཚུལ་འཛིན་པའི་གཉེར་རིས་རེའང་འདུགསྔར་རུ་བ་ཁྱིམ་མཚེས་བུ་མོའི་གཙུག་ཕུད་དུ་བརྩི་བའི་ན་ཆུང་མཛེས་མ་དེ་ལྟ་བུ་ཡུན་རིང་ལོ་ཟླའི་རླུང་ལྷགས་དང་། ཤིན་ཏུ་བཟོད་པར་དཀའ་བའི་ཤི་གསོན་ཆགས་འཇིག་གི་ཡོ་ལང་མང་པོའི་རྗེས་ཤུལ་རབ་དང་རིམ་པ་ད་གཟོད་213མངོན་སུམ་དབང་པོའི་སྤྱོད་ཡུལ་དུ་གྱུར་བས་སྙིང་ཁོང་རུས་པའི་གཏིང་ནས་སྡུག་བསྔལ་ཚད་མེད་སྐྱེད་ཀྱང་། བསམ་བློ་ཞིབ་ཅིང་ཕྲ་བ་གཏོང་དུས་དེ་ནི་བཙན་པོས་བཀག་ཐབས་མེད་པ་དང་། གྲུང་པོས་བཅོས་ཐབས་མེད་པའི་འཇིག་རྟེན་གྱི་ཆོས་ཉིད་ལྡོག་ཏུ་མེད་པ་ཞིག་སྟེ་སྐྱེས་ནས་མ་རྒས་པ་དང་། རྒས་ནས་མ་ཤི་བ་དུས་ནམ་ཡང་གཞོན་ནུའི་ལང་ཚོའི་དཔལ་ཡོན་རྒྱས་པའི་མི་ནི་མེད། སྒོས་སུ་རང་ཉིད་ད་ལྟ་མི་ལོ་བཞི་བཅུར་ཉེ་ཞིང་པང་དུ་བུ་སྐྱེས་པའི་མ་ལ་སྔར་གྱི་ལང་ཚོའི་དཔལ་ཡོན་ལྡན་མི་སྲིད་པས་གཟུགས་གཞུ་ལྟར་གུག་ཅིང་མགོ་སྐྱེས་གངས་རིའི་མདོག་ལྟར་དཀར་པོར་གྱུར་ཡང་ཧ་ལས་རྒྱུ་ཅི། ལྷག་པར་དུ་ཕྲུ་གུ་མཚེ་མ་སྐྱེས་ཏེ་འཇིག་རྟེན་མོ་རིགས་ཀྱི་འོས་འགན་རླབས་པོ་ཆེ་ལེགས་སྒྲུབ་བྱས་ཡོད་སྙམས་པའི་དགའ་ཚོར་ཆེན་པོའང་སྐྱེད། ‘‘ཨཱ། ཨཱ།
ཨཱ་’’རྟའི་རྒྱབ་ཏུ་བསྐལ་བའི་བྱིས་པ་གཉིས་པོ་གཉིད་ལས་སད་དེ་ངུས་བྱུང་བས་ཁོ་ཚོས་གཞི་ནས་ཕྲུ་གུ་གཉིས་རྟ་རྒྱབ་ནས་བླངས་པ་དང་དེ་ནས་གཡག་གི་དོ་པོ་འབེབ་འགོ་བརྩམས། དོ་པོ་ཚང་མ་ཕབས་རྗེས་ས་ཁོད་ཅུང་སྙོམ་པ་ཞིག་གི་སྟེང་དུ་སྦྲ་ཧྲུལ་དེ་ཕུབ་སྟེ་མེ་བཏང་ནས་རེ་ཞིག་གནས་དེར་འཚོ་སྡོད་བྱེད་པར་མཚོན་པའི་དུ་བ་ཕྲ་མོ་ཞིག་གྱེན་དུ་འཕྱུར། དགྲ་འདུལ་གྱིས་ནོར་ལུག་ཁྱུ་གཉིས་རྩྭ་ཆུ་གང་བཟང་གི་ས་རུ་འཚོ་གིན་དུ་ཡོང་ནས་ཤར་གྱི་སྤང་རི་རྟ་སྒའི་དབྱིབས་དང་འདྲ་བ་དེའི་སྟེང་དུ་སླེབས་ནས་རང་ཁྱིམ་གྱི་སྦྲ་དང་། དོལ་ཁལ་མཐོང་བྱུང་བས་ད་ལྟ་ཉི་མ་ཕྱི་པོ་མིན་སྟབས་རེ་ཞིག་རང་ཉིད་ལུས་ངལ་གསོ་བའི་ཆེད་ནོར་ལུག་ཁྱུ་གཉིས་བཟས་ལ་བཀྲམས་ནས་སྤང་ལྗོངས་ཀྱི་སྟེང་དུ་ངལ་གསོས། ས་ཆ་དེའི་ཕྱོགས་བཞིའི་ས་འཛིན་གྱི་མུ་ཁྱུད་དང་། ན་ཐང་སྤང་ལྗོངས། དེ་བཞིན་ས་རྒྱུ་གང་གི་ཐད་ནས་བལྟས་ཀྱང་རང་ཡུལ་གཡང་ཕྱུག་དང་འདྲ་བའི་ཆ་མི་ཉུང་བ་ཡོད་པས་ཡིད་ལ་སྔར་མེད་ཀྱི་དགའ་ཚོར་ཆེན་པོ་སྐྱེད། 214དགོང་དྲོ་ཉི་མ་ནུབ་རིའི་ཕག་ཏུ་མ་ཡིབ་ཙམ་ལ་ནོར་ལུག་ཁྱུ་གཉིས་རིམ་གྱིས་སྦྲ་འདབས་སུ་བསྐོངས། ནུབ་ཕྱོགས་ཀྱི་གནམ་ས་འདྲེས་མཚམས་སུ་མིག་ལ་བཟོད་པར་དཀའ་བའི་ཉི་འོད་ཀྱི་རྒྱབ་ལྗོངས་ཀྱི་མདུན་དུ་རྟའམ་གཡག་གམ་ཡང་ན་འབྲོང་ངམ་རྐྱང་གང་ཡིན་ཆ་མི་འཚལ་བའི་སེམས་ཅན་མང་པོ་ཉི་མ་དང་སུ་མགྱོགས་ཀྱི་བང་རྩལ་འགྲན་པ་ལྟར་ནུབ་རིའི་ཕག་ཏུ་ཡིབ་པ་མཐོང་། མིག་གི་ལྟ་ཕྱོགས་སུ་མཐོང་ལམ་དུ་ཤར་བ་དེ་དག་ལ་ཡ་མཚན་མ་སྐྱེད་ལ་དོ་སྣང་ཡང་མ་བྱས།
མཚེར་ཤུལ་དེ་དག་གི་ཉེ་འཁོར་དུ་སླེབས་དུས་དགྲ་འདུལ་ཡང་ཁོང་ཚོ་དང་འདྲ་བར་ཡུན་རིང་མངོན་སུམ་དབང་པོའི་སྤྱོད་ཡུལ་དུ་མ་གྱུར་བའི་ཕན་མེད་དངོས་པོ་དེ་དག་མཐོང་བས་དོ་སྣང་ཆེན་པོའི་སྒོ་ནས་མྱོང་རོལ་བྱེད་པ་དང་རྡོག་རྒྱག་གཞུས་ཏེ་ཕར་གཡུག་ཚུར་གཡུག་བྱེད་ཀྱི་འདུགཕྱི་ཉིན་ཉིན་གུང་མ་ཟིན་ཙམ་གྱི་དུས་སུ་ལྷོ་ནུབ་ཀྱི་སྤང་རི་དེའི་སྟེང་ནས་རྟ་མཆོག་བཟང་པོ་ལ་བཞོན་པའི་སྐྱ་མི་གསུམ་ཡོང་གི་འདུག བྱང་ས་མི་མེད་ལུང་སྟོང་ལ་རྟ་མི་མང་པོ་འདི་འདྲ་མཉམ་དུ་འགྲོ་བ་ནི་ཇག་པ་ཡིན་ངེས་སྙམ་ནས་དབང་ཆེན་གྱིས་མེ་མདར་རྫས་མདེལ་བླུགས་ཏེ་སྦྲའི་ཤར་ཕྱོགས་ཀྱི་ཀོང་དོང་ཞིག་ཏུ་ཡིབ། ཉི་ཤར་དང་དགྲ་འདུལ་གཉིས་ཀྱིས་ལག་ཏུ་རང་རང་གི་གྲི་ཐོགས་ཏེ་མིག་མ་གཡེང་བར་སྦྲའི་ཚེམ་སྲུབ་ལས་བལྟས་ཏེ་བྱ་ར་བྱས། རྔོན་ཁྱི་དེ་དག་ཐང་ཆད་དེ་གཉིད་ཀྱིས་བཟི་ནས་དེ་ཙམ་སྣང་བ་མ་བྱུང་། འོ་མ་སྐྱིད་འཇིགས་སྐྲག་གིས་ངོ་གདོང་སྐྱི་གཡའ་བར་གྱུར་ནས་ཕྲུ་གུ་གཉིས་བྲང་གཡས་གཡོན་ཏུ་བཟུང་ཏེ་ཁ་ནས་སྨྲ་བ་མི་གསལ་བའི་མ་ཎི་འདོན་གྱིན་བསམ་ཡུལ་ལས་འདས་པའི་དོན་རྐྱེན་ངན་པ་མི་ཡོང་བའི་གསོལ་བ་སྨོན་ལམ་བཏབ། ད་ལྟ་སྐྱ་མི་གསུམ་པོས་རྟ་ལས་བབས་ཏེ་རི་ཐུར་འབབ་ཡོང་གི་འདུག215གྱེན་ལ་མ་བཞོན་རྟ་མིན། ཐུར་ལ་མ་བབས་མི་མིན་ཞེས་པའི་དཔེ་ལྟར་སྐྱ་མི་གསུམ་པོས་སྤྱིར་བཏང་མི་ཕལ་པའི་ཚུལ་མཐུན་སྤྱོད་པ་དེས་དབང་ཆེན་གྱི་སེམས་སུ་ཇག་པ་མིན་པའི་རེ་བ་ཤར། འོན་ཀྱང་སྔར་བཞིན་དོགས་ཟོན་ལྷོད་མེད་ཀྱིས་མིག་མ་གཡེང་བར་སྐྱ་མི་གསུམ་པོའི་འགུལ་སྐྱོད་ལ་བལྟས་ཏེ་མེ་མ་སྒྲོན་པའི་སྦི་སྡི་མེ་མདའི་སྟེང་དུ་བཞག་ནས་མེ་ལྕགས་ལས་མེ་རྡོ་དང་པ་བླངས་ཏེ་ལག་གཡོན་མའི་མཐེ་བོང་དང་ལྡག་མཛུབ་ཀྱི་བར་དུ་བཟུང་ནས་མེ་ལྕགས་རྡེབ་ཆོག་ཆོག་བྱས། འོ་མ་སྐྱིད་ཀྱིས་ཕྲུ་གུ་གཉིས་པོར་འོ་མ་བསྟེར་ཏེ་བསྙལ་རྗེས་གཟུགས་པོ་འཇག་རྩྭ་རླུང་གིས་གཡོ་བ་ལྟར་འདར་གྱིན་འོ་མ་རྫ་མ་གང་ཐབ་སྟེང་དུ་བཙུགས་ནས་‘‘གང་ཐུབ་ཐུབ་ཀྱིས་ཁ་ཡག་ངོ་བསྟོད་བྱས་ན་མི་ལེགས་སམ་’’ཞེས་བཤད་ཞོར་དུ་སྦྲའི་སྒོ་སྲུབ་ལས་དབང་ཆེན་ལ་བལྟ་དུས་གད་པའི་སྟེང་ནས་དོན་པའི་མེ་མདའི་མཆུ་ལས་དབང་ཆེན་ཀོང་དོང་དུ་ནར་མོར་ཡིབ་པས་མཐོང་རྒྱུ་མི་འདུག མོ་རང་འཇིགས་སྐྲག་གིས་སྐྱ་མི་གསུམ་པོའི་ཕྱོགས་སུ་ལྟ་མ་བཟོད་པར་ཐབ་ནང་དུ་ལྕེ་བ་བླུགས་ཞོར་དུ་‘‘དེ་གསུམ་ད་ལྟ་གང་དུ་སླེབས་འདུག་’’ཅེས་དྲིས།
ཉི་ཤར་གྱིས་‘‘ད་ལྟ་རི་སྐེད་ལའང་སླེབས་མི་འདུག་’’ཟེར། དེའི་སྐབས་དབང་ཆེན་མྱུར་མོ་ནང་དུ་རྒྱུག་ཡོང་ནས་‘‘སྟབས་ལེགས་ནས་ཇག་པ་མིན་པ་འདྲ། ཇག་པ་ཡ་མེད་ཡིན་ན་རི་ཐང་མེད་པར་རྟ་བཞོན་ཏེ་སྨྱོ་བ་ལྟར་རྒྱུག་པ་ལས་ཚུལ་མཐུན་དེ་འདྲ་ཉུང་ཉུང་རེད། ལྷག་པར་དུ་ད་ལྟ་ང་ཚོ་བཅོམ་མཁན་ཡིན་ན་ཐོག་མར་ནས་འཇིགས་སྐུལ་སྟོན་ཆེད་རི་ཐུར་དུའང་རྟ་བཞོན་ཏེ་སྨྱོ་བ་ལྟར་རྒྱུག་ནས་དགྲ་ཀི་འདེབས་ནས་ཡ་མེད་ཚད་ངེས་རེད། ཡིན་ནའང་དོགས་ཟོན་ལྷོད་མེད་བྱོས་ཨང་’’ཞེས་བཤད་ནས་ཁ་ཕྱིར་བསྐོར་ཏེ་སྒོར་དོམ།་ ཞོར་འོ་མ་སྐྱིད་ལ་བལྟས་ནས་‘‘སྐྲག་སྣང་མ་བྱེད། སྐྲག་སྣང་མ་བྱེད། གཅིག་བྱས་ན་ལམ་འགྲོའམ་རི་དྭགས་རྒྱག་མཁན་ཡིན་ཡང་སྲིད་’’ཅེས་བཤད་216དེ་མྱུར་སྟབས་ཀྱིས་ད་གིན་གྱི་ཀོང་དོང་དེར་སོང་ནས་སྔར་བཞིན་སྐྱ་མི་གསུམ་པོར་སྡིག་ནས་བལྟས། དེའི་སྐབས་དགྲ་འདུལ་གྱིས་ཁ་སེང་དགོང་མོ་ཉི་མ་མ་བཞུད་ཙམ་ལ་ནུབ་རིའི་སྟེང་ནས་མཐོང་བའི་སེམས་ཅན་དེ་དག་ཡིད་ལ་དྲན་ནས་‘‘ཨོ། ངས་དྲན་བྱུང་།
ཁ་སེང་དགོང་མོ་ང་ལོག་ཡོང་སྐབས་ནུབ་རིའི་སྟེང་ནས་འབྲི་གཡག་གམ་རྐྱང་འབྲོང་གང་ཡིན་མི་ཤེས་པ་མང་པོ་རིའི་ཕར་ལོགས་སུ་ཕྱིན་པ་མཐོང་བྱུང་། ཕལ་ཆེར་རི་འདིའི་ཕར་ཕྱོགས་སུ་མི་ཚང་ཡོད་པ་མིན་ནམ་’’ཞེས་བཤད། ཉི་ཤར་གྱིས་མགོ་བོ་ལྕོག་ལྕོག་བྱེད་པ་ལས་ལན་མ་སྦྱིན་པར་སྐེད་གྲི་ལག་ཏུ་བཟུང་ནས་སྔར་བཞིན་སྐྱ་མི་གསུམ་པོར་བལྟས་ནས་བསྡད། དེའི་སྐབས་དབང་ཆེན་སླར་ཡང་ནང་དུ་རྒྱུག་ཡོང་ནས་‘‘གལ་སྲིད་ཇག་པ་ཡིན་བཟོ་ཡོད་ན་ཁྱེད་གཉིས་སྦྲ་ལས་མ་དོན་པར་སྦྲ་སྒོ་ལས་ཡར་འཛུལ་རྒྱུར་སྒུག་སྡོད། སྔོན་ལ་ངས་མེ་མདའ་བརྒྱབ་ནས་ཕར་རྒོལ་བྱེད། ཕར་བལྟས་ན་མི་དེ་ཚོར་མེ་མདའ་ཁུར་རྒྱུ་མེད་པ་འདྲ་’’ཞེས་བཤད་དེ་སླར་རྒྱུག་ཤར་གཅིག་གིས་ཀོང་དོང་དུ་སོང་ནས་མེ་ལྕགས་བརྡབ་སྟེ་སྦི་སྡིའི་སྣེ་མོར་མེ་སྒྲོན་པ་དང་ཁོའི་སྣ་ལམ་དུ་ཡུན་རིང་བྲལ་བའི་རྫས་དྲི་མངར་སང་ཞིག་ཁྱབ་བྱུང་། ད་ལྟ་སྐྱ་མི་གསུམ་པོ་རི་གཤམ་དུ་སླེབས་ཏེ་སླར་རྟར་བཞོན་ཏེ་དལ་མོར་ཡོང་བ་ལས་འཇིགས་སྐུལ་བྱེད་པའི་བཟོ་ལྟ་སྟོན་གྱི་མི་འདུགདགྲ་འདུལ་གྱིས་སྦྲའིཚོཚེམ་སྲུབ་ཆེ་བ་གཅིག་ལས་གཟབ་ནན་གྱིས་བལྟ་དུས་མི་གསུམ་གྱི་རྒྱབ་ཏུ་མེ་མདའ་ཞེས་པ་མཛུབ་མོ་ཙམ་ཞིག་ཀྱང་ཁུར་རྒྱུ་མེད་པ་མཐོང་ནས་‘‘ཁོ་ཚོར་མེ་མདའ་མི་འདུག མེ་མདའ་མི་འདུག མེ་མདའ་གཅིག་ཀྱང་མི་འདུག་’’ཅེས་དགའ་ཚོར་ཆེན་པོའི་སྒོ་ནས་ཡང་ལན་བསྐྱར་ལན་དུ་བཤད། སྐྱ་མི་གསུམ་པོ་ཁོ་ཚོའི་སྦྲ་དང་བར་ཐག་མདའ་རྐྱང་གང་ཙམ་གྱི་སར་217སླེབས་རྗེས་ཚང་མ་རྟ་ལས་བབས་ཏེ་རྟ་ཁ་ཁྲིད་ནས་ཡོང་བྱུང་།
ཁོ་ཚོ་གསུམ་གའི་རྟ་བོ་མགོ་འཕང་མཐོ་བ། ཤེད་བཟང་བ། རྐང་ལག་རིང་བ་ངོ་མ་འདོ་བའི་ཁྱུ་མཆོག་ཅེས་བརྗོད་རུང་བ་འདུག་ཀྱང་སྟེང་དུ་གཏད་པའི་སྒ་དང་སྒ་གདན་སྲབ་བཅས་ནི་རིན་ཐང་ཤིན་ཏུ་ཆུང་བ་ཤ་སྟག་རེད་འདུགསྐྱ་མི་གསུམ་པོས། ‘‘ཝ་ཡེ། མི་ཡོད་དམ་’མིཞེས་བོས་བྱུང་། སྦྲའི་ནང་དུ་ཐད་ཀར་མི་འཛུལ་བར་ཕྱི་རོལ་ནས་འབོད་པ་དང་། ཝ་ཡེ་ཞེས་འབོད་སྐབས་སྐད་གདངས་ཆེན་པོ་དེ་ཙམ་མེད་པ་སོགས་ག་ནས་བལྟས་ཀྱང་ཚུལ་དང་མཐུན་པ་ཞིག་འདུག་པས་ཉི་ཤར་གྱིས་ཕུ་དུང་གྱོན་ནས་འགྲོ་གྲབས་བྱས་པས་འོ་མ་སྐྱིད་ཀྱིས་ཕུ་དུང་ནས་འཇུས་ཏེ་འཐེན་ནས་‘‘མ་འགྲོ། ཁོ་ཚོས་གཡོ་སྒྱུ་གང་ཞིག་བསམ་བློ་བཏང་ཡོད་མི་ཤེས་’’ཞེས་འགྲོ་རུ་མ་བཅུགཉི་ཤར་རང་གི་སེམས་སུའང་མོས་བཤད་པ་དེའང་མི་བདེན་རྒྱུ་མི་འདུག་སྙམ་ནས་གོམ་མཚམས་བཞགདབང་ཆེན་གྱིས་ལག་གཡས་པའི་ལྡག་མཛུབ་སྔ་ས་ནས་མེ་མདའི་སྐམ་པར་འཆང་སྟེ་སྐབས་རེ་མེ་མདའི་སོ་ཁུང་ལས་སྐྱ་མི་གསུམ་པོ་རེ་རེའི་སྙིང་ཁར་གཟེས་པ་དང་། སྐབས་རེ་མགོ་ག་ལེར་བཏེགས་ཏེ་བལྟས་པ་ན་ངོ་གདོང་སྨུག་ནག་མཆིན་པའི་མདོག་ལྟ་བུ་སྨ་ར་ཐར་ཐོར་སྐྱེས་པའི་ཕོ་གཞོན་གཅིག་དང་། གཟུགས་རིང་ངོ་གདོང་གི་ཤ་རྩི་སྔོན་པོར་གྱུར་བ།
མགོ་ལ་རྒྱ་གར་ཡང་ཞྭ་རྙིང་ཧྲུལ་ཞིག་གོན་པའི་འོག་ནས་སྐྲ་གཞུག་དམར་པོའི་འཛར་སྣེ་རྣ་བ་གཡོན་མའི་མདུན་དུ་དཔྱངས་པའི་ཕོ་གཞོན་ཞིག་དང་། ལོ་ལྔ་བཅུའི་གཡས་གཡོན་ཙམ་གྱི་དར་མ་ཞིག་འདུག་པ་དེའི་གདོང་དབྱིབས་ཤིན་ཏུ་སྒོར་བ་ཞི་མི་དང་འདྲ་བ་ཟ་འགྲམ་གཡས་གཡོན་དུ་ཚེར་མ་ལྟར་ཟིང་པའི་སྨ་ར་ཡོད་པ། མིག་རྩ་བྱུ་རུ་ལྟར་དམར་བ། ཕྲག་པ་གཡས་གཡོན་ནས་ཐུར་དུ་དཔྱངས་པའི་ལན་བུ་དེ་གཉིས་སླས་པ་ནས་ད་བར་བཀྲུ་མ་མྱོང་བ་ལྟར་ཕྱིང་པར་གྱུར་པའི་སྣེ་མོར་218མ་བཅིངས་ཀྱང་ཆོག་མོད་བལ་སྐུད་དཀར་གཙང་ཞིག་གིས་བཅིངས་ནས་འདུག་པ་དེ་ཕལ་ཆེར་ད་རེས་ཁྱིམ་ནས་ཐོན་ཁར་ཆེད་མངགས་བཅིངས་པ་མིན་ནམ་སྙམ། ‘‘ཝ་ཡེ། མི་ཡོད་དམ། ’’‘‘ཝ་ཡེ’’‘‘འུ། འུ། འུ། ’’ ད་གཟོད་སྦྲ་འདབས་སུ་བཏགས་པའི་རྔོན་ཁྱི་ཚང་མ་གཉིད་ལས་སད་དེ་ལག་པ་གཉིས་བར་སྣང་དུ་མཆོང་གིན་སྐོར་ཐག་འཐེན་ནས་ཟུག་སྐད་བརྒྱབ།
སྐྱ་མི་གསུམ་པོ་སྔར་བཞིན་རང་སར་ལངས་ཏེ་ཁྱིའི་ཕྱོགས་སུ་བལྟས་ཏེ་སྦྲའི་ནང་ནས་མི་ཞིག་དོན་རྒྱུར་སྒུག་ནས་འདུག་པས་ཕར་བལྟས་ནས་ངན་པ་ཡ་མེད་དེ་འདྲ་མིན་པ་འདྲ་སྙམ་ནས་དབང་ཆེན་ཀོང་དོང་ལས་ཡར་ལངས་ནས་མེ་མདའ་ཁྱེར་ནས་ཕར་སོང་བ་ན་སྐྱ་མི་གསུམ་པོ་ཕྱིར་བཤོལ་གོམ་པ་རེ་ཟུང་བྱས་ནས་གསུམ་ག་རུབ་རུབ་ཀྱིས་‘‘ཝ་ཡེ། ཝ་ཡེ། མེ་མདའ་དེ་མར་ཞོག ང་ཚོས་ཁྱེད་ལ་གནོད་པའི་ལས་ཀ་བྱེད་མི་སྲིད། དོན་དག་ཞིག་ཡོད་པ་ཁྱོད་ལ་སྐད་ཆ་བྱེད་དགོས་’’ཟེར། དབང་ཆེན་གྱིས་མེ་མདའ་སར་བཞག སྦི་སྡིའི་སྣེ་མོ་རྡོག་བརྫིས་བཏང་ནས་མེ་བསད་དེ་མགྲིན་པ་ཀྱོག་ནས་ཁོ་ཚོར་བལྟས་ཏེ་‘‘ཁྱོད་ཚོ་སྐྲག་དགོས་དོན་མེད། ལྟོས་དང་སྦི་སྡིའི་མེ་བསད་ཡོད། ང་ཚོ་དེ་རིང་མ་གཏོགས་མཐོང་མ་མྱོང་བར་སྐད་ཆ་ཅི་ཞིག་ཤོད་རྒྱུ་ཡིན། ཁྱོད་ཚོ་གང་ནས་འོང་བ་ཡིན།
ད་ལྟ་གང་དུ་འགྲོ་བ་ཡིན་’’ཞེས་དྲིས། ཉི་ཤར་དང་དགྲ་འདུལ་གཉིས་སྔར་བཞིན་སྦྲའི་ནང་དུ་ཡིབ་ནས་ལྐོག་བལྟ་བྱེད་ཀྱིན་ཡོད། དེའི་སྐབས་ཕར་ཕྱོགས་ཀྱི་མི་ངོ་གདོང་སྤྲུག་ལ་སྨ་ར་ཐར་ཐོར་སྐྱེས་པ་དེས་གོམ་གང་མདུན་དུ་སྤོས་ནས་‘‘ངོ་མ་བྱས་ན་སྐད་ཆ་དེ་འབྲི་མཁན་ང་ཚོ་ཡིན་219ཡང་། ད་ལྟ་སྔོན་ལ་ཁྱོད་ཀྱིས་བྲིས་བྱུང་བས་ངས་ལན་འདེབས་དགོས་བྱུང་། མདང་དགོང་ང་ཚོའི་རྫི་བོ་འགས་འདིར་ཁྱིམ་དུད་ནོར་ལུག་མི་ཉུང་བ་ཡོད་པ་གཅིག་གསར་དུ་སླེབས་འདུག་ཟེར་བས་ང་ཚོ་དེ་རིང་ཆེད་དུ་དེ་དོན་ཡོང་བ་ཡིན། ས་ཆ་འདི་ནི་ང་ཚོའི་སྡེ་དཔོན་ཚང་གི་དབྱར་མཚེར་ཡིན། དེ་སྔོན་རྩྭ་སའི་དོན་དུ་འཁྲུག་རྩོད་ཐེངས་མང་ཤོར་ཏེ་ཕན་ཚུན་མི་ཤི་རྨས་ཀྱི་ཆགས་སྒོ་མང་པོ་བྱུང་མྱོང་བས་ང་ཚོ་དེ་རིང་སྡེ་དཔོན་གྱི་བཀའ་ལྟར་མཚོན་ཆ་ཁབ་རྩེ་ཙམ་མ་ཐོགས་པར་ཡོང་ནས་ཁྱོད་ཚོ་རབ་བྱུང་ན་ས་ཆ་གཞན་དུ་སྤོ་སྐྱོད་བྱེད་རོགས་ཞུ་རྒྱུ་དང་། དེ་ལྟར་མ་བྱུང་ན་ ’རིཞེས་གོ་རྒྱུ་ཡོད་པའི་སྒོ་ནས་རྐང་བཙུགས་ནས་ཚིག་མཇུག་བཀུམ། ས་ཆ་དེ་སྡེ་དཔོན་ཚང་གི་ཡིན་པ་ཤེས་པས་གུས་གུས་ཞུམ་ཞུམ་གྱིས་‘‘ང་ཚོ་ས་མཐའི་འཁྱམ་པོ་སྟེས་དབང་གིས་འདིར་སླེབས་པ་ལས་ཆེད་མངགས་སྡེ་དཔོན་ ༈ང་ལ་མཐོ་དམན་འགྲན་བསམ་ནས་ཤེས་བཞིན་དུ་བསྡད་པ་མིན་པས་མིག་རྩ་དམར་པོར་གྱུར་པའི་མི་གཅིག་དེས་དབང་ཆེན་གྱི་ཚིག་མཇུག་འཕྲོག་ནས་‘‘བྱས་ཙང་ཁྱོད་ཀྱིས་མ་ཤེས་པར་འདིར་བསྡད་པས་ས་ཆ་གཞན་དུ་སྤོ་སྐྱོད་བྱེད་རོགས་ཟེར་བ་ཡིན།
དེ་མ་གཏོགས་ཧུང་’’ཞེས་སྐད་ཆའི་མཇུག་ཏུ་སྣ་ཤུ་རྒྱག་པ་དང་སྐད་ཆ་ཤོད་སྐབས་མགྲིན་པ་གཟེངས་སུ་གཏོད་དེ་ཕར་འགྲོ་ཚུར་འགྲོ་བྱེད་པ་མཐོང་དུས་དབང་ཆེན་ཞེ་སྡང་གིས་ད་ལྟ་རང་མི་དེའི་སྟེང་དུ་མཆོངས་ནས་ཁྱོད་ཤི་ང་གསོན་འགྲན་རྒྱུ་བྱུང་ན་བསམ་ཡང་ད་ལྟ་རང་ཚོད་མ་བཟུང་ན་མི་འོས་སྙམ་ནས་ངོ་གདོང་ལས་འཛུམ་མདངས་སྐྱུག་བྲོ་པོ་ཞིག་ཨུ་ཚགས་ཀྱིས་བཏོན་ནས་ཕྱག་འབུལ་དང་སྦྲགས་‘‘ང་ཚོ་ཁྱེད་ཚོའི་ཚོ་བར་མགོ་རི་རི༷ །།། སྐེ །།། (བཏགས་ཞུས་ན་འཐུས་སམ་’’ ་ས་བ ་ད། ‘‘ཁྱོད་ཀྱི་སྐད་ཆ་དེ་སེམས་གཏིང་གི་སྐད་ཆ་ངོ་མ་ཡིན་ནམ་’’ཞེས་རྒྱ་གར་ཡང་ཞྭ་རྙིང་ཧྲུལ་གྱོན་པ་དེས་རྟ་ལྕག་གིས་ཞྭ་མོ་ཡར་འབུད་ཙམ་བྱས་ནས་220‘‘སེམས་གཏིང་གི་སྐད་ཆ་ཡིན་ན་མ་འགྲིག་པ་ཨ་ཡོད་’’ཅེས་བརྗོད། དེའི་སྐབས་དབང་ཆེན་གྱིས་‘‘ཁྱོད་ཚོ་ནང་དུ་ཕེབས་ནས་བཞུགས་ཙམ་གནང་དང་’’ཞེས་བཤད་པ་དང་ཆབས་ཅིག་‘‘ཁོ་གཉིས་མར་དོན་ཤོག་’’ཅེས་སྐད་བརྒྱབ་པ་དང་ཉི་ཤར་དང་། དགྲ་འདུལ་གཉིས་ཀྱིས་སྦྲ་སྒོ་གཡས་གཡོན་ཚུརྨིས། ‘‘འོ་ཙི། མི་གཅིག་གིས་མི་ཚད་པ་འདུག་གརི’‘‘དགོངས་འགལ་མེད་པ་ཞུ་རྒྱུར་ད་རེས་ང་ཚོས་ཇག་པ་ཡིན་ཤག་བྱས་ནས་་་་་་་’’ ་‘‘ང་ཚོ་ནང་དུ་མི་འགྲོ་རི’ཞེས་བཤད་ཞོར་གཟུགས་རིང་དེས་སྐེ་བསྲིང་ནས་ནང་དུ་བལྟ་ཙམ་བྱས་ནས་‘‘ད་དུང་ནག་མོ་གཅིག་ཀྱང་འདུག་’’ཟེར། ‘‘ཁྱེད་ཀྱི་སྐད་ཆ་ཁ་ཞེ་གཉིས་མེད་ཡིན་ན་ང་ཚོས་སྡེ་དཔོན་ལ་བཤད་ཆོག་’’ཞེས་བཤད་དེ་སྒ་སྟེང་དུ་མཆོངས་ནས་རྟ་ཁ་བསྐོར་ཏེ་འགྲོ་རྩིས་བྱས། ‘‘ཁྱེད་རང་ང་ཚོའི་ཚོ་བར་མགོ་བཏགས་པ་བདེན་པ་ཡིན་ན་སང་ཉིན་ཤོག་’’ཅེས་བཤད་དེ་རྟ་བོ་ལྕག་གིས་བྲབ་ནས་རྒྱུགས་སོང་།
རྒྱང་ཐག་གང་ཙམ་གྱི་སར་སླེབས་རྗེས་རྒྱ་གར་ཡང་ཞྭ་གྱོན་པ་དེས་རྟ་ཁ་ཚུར་བསྐོར་ནས་སྐད་ཤུགས་ཆེན་པོས་‘‘ངེས་པར་དུ་ད་སང་ཉིན་ཡོང་དགོས་ད་ཐད་ཀར་ད་ལ་འདི་དོན་ནས་ཤོག་ད་’’ཅེས་སྐད་བརྒྱབ་བྱུང་། ཕྱི་ཉིན་ཉི་གཞོན་གྱི་གསེར་མདངས་ཕྱོགས་བཞིའི་ལྷུན་པོའི་རྩེ་མོར་འཕྲོས་པ་དང་དབང་ཆེན་གྱིས་ཝ་ལྤགས་གཉིས་ཁུར། ཉི་ཤར་གྱིས་གཡི་ལྤགས་གཅིག་ཁུར་ནས་ཁ་སེང་སྐྱ་མི་གསུམ་པོ་ཡོང་བའི་ལམ་བུ་དེད་དེ་ཕྱིན། ལ་རྩེར་སླེབས་ཏེ་ཕ་བོང་གཅིག་གི་སྟེང་དུ་བསྡད་དེ་ངལ་གསོས། ལ་དེའི་ཕར་ཕྱོགས་སུ་ལུང་པ་ཆུང་ཆུང་ཁ་བྱང་ལ་གཏད་པ་ཞིག་གི་ཕུ། མདའ། བར་གསུམ་དུ་ཁྱིམ་དུད་གསུམ་འདུག རྒྱང་ནས་བལྟས་ན་ཁྱིམ་དུད་དཀྱིལ་མ་སྟེ་ལུང་པའི་བར་དུ་ཡོད་པ་དེ་ཚང་གི་སྦྲ་དང་ལྷས་ར་ཁྱིམ་དུད་གཞན་གཉིས་221ལས་ཆེ་བ་འདུག་པས་ཕལ་ཆེར་སྡེ་དཔོན་ཚང་དེ་ཡིན་རྒྱུ་རེད་སྙམ། རི་མ་མགུལ་དེར་ལུག་རྫི་རྒན་པོ་གཅིག་འདུག་པ་དེར་སོང་ནས་སྐད་ཆ་དྲིས། ལུག་རྫི་རྒན་པོ་དེ་ལུག་གཡང་དཀར་གྱི་ཕ་མ་འདྲ་བའི་རྫི་བོ་ཕུལ་དུ་བྱུང་བ་ཞིག་ཡིན་པར་གདོན་མི་ཟ་སྟེ་ཁོའི་མགོ་སྐྱེས་སྐེད་པའི་བར་སླེབས་པ་དེ་རང་བྱུང་གི་རལ་པར་གྱུར་ནས་གཡག་རྔ་ལས་ཀྱང་འཛིང་ཆེ་བ་འདུག
ཁོའི་ངོ་གདོང་དུ་བགྲང་བྱའི་སྨྱུག་རྩེས་བྲིས་པའི་འདས་དོན་གྱི་གཉེར་རིས་གྱ་མ་གྱུ་གྲངས་ལས་འདས་པའི་ཁྲོད་དུ་སེར་ཀ་ལས་ཆེ་ཙམ་གྱི་མིག་དེ་གཉིས་ཞིབ་ཕྲས་མ་བཙལ་ན་གཉེར་རིས་ཀྱི་ཁྲོད་དུ་རྙེད་དཀའ་པོ་རེད། ཁ་རུ་ཕན་ཐོགས་པའི་སོ་མུ་ཏིག་ཙམ་མེད་ཀྱང་མདུན་སོ་སེར་པོ་གཅིག་གི་རྩ་བ་འགུལ་བཞིན་ད་དུང་མ་ལྷུང་བ་ནི་གཞོན་ནུའི་དུས་ཁོའི་ཁ་རུ་ཡང་སྐྱེ་བོ་གཞན་དང་འདྲ་བར་སོ་སྐྱེས་མྱོང་བའི་མཚོན་བྱེད་ཙམ་དུ་ཟད། ཁོ་གཉིས་ངལ་གསོ་ཞོར་དུ་རྒན་པོ་དེའི་དྲུང་དུ་བསྡད་དེ་‘‘ཨ་མྱེ། ཁྱོད་ཚོའི་སྡེ་དཔོན་ཚང་ག་གི་རེད། ཁྱིམ་དུད་དཀྱིལ་མ་དེ་ཨེ་རེད་’’ཅེས་དྲིས། རྒན་པོས་མིག་སེར་ཀ་ལས་ཧ་ལམ་མི་ཆེ་བ་དེ་ཆེས་ཆེར་གདང་ཁུལ་གྱིས་ཀེམ་ཀེམ་དུ་གཡོ་བཞིན་ཁོ་གཉིས་ལ་བལྟས་ཏེ་‘‘ཁྱེད་གཉིས་ ང་ཚོའི་དབྱར་མཚེར་སར་སྡོད་མཁན་དེ་ཡིན་ནམ་’’ཞེས་ཚུར་དྲིས་བྱུང་། ‘‘ཡིན། ང་གཉིས་སྡེ་དཔོན་མཇལ་བར་འགྲོ་བ་ཡིན། མི’‘‘སྡེ་དཔོན་གྱིས་དེ་རིང་སྔ་མོ་ནས་ཁྱེད་གཉིས་སྒུག་འདུག སྡེ་དཔོན་ཚང་དཀྱིལ་མ་དེ་རེད་’’ཅེས་བཤད།
ཁོ་གཉིས་གུས་གུས་ཞུམ་ཞུམ་གྱིས་སྡེ་དཔོན་ཚང་གི་ཉེ་འགྲམ་དུ་སླེབས་དུས་གཡོག་མོ་འགའ་ཡོང་ནས་འདོགས་ཁྱི་དེ་དག་གི་གཉའ་ལས་བཟུང་སྟེ་བཀག དེ་ནས་ཁ་སེང་ཟ་འགྲམ་གཡས་གཡོན་དུ་ཚེར་མ་ལྟར་ཟིང་བའི་སྨ་ར་ཡོད་པ། མིག་རྩ་བྱུ་རུ་ལྟར་དམར་བའི་མི་དེས་ཁོང་གཉིས་བསུ་བར་ཡོང་། ཁོ་གཉིས་ཀྱིས་ལམ་སེང་ཐོར་ལྕོག་ཏུ་བཅིངས་པའི་མགོ་སྐྱེས་ལྷུག་པར་222བཀྲོལ། ཕུ་དུང་གཡས་པ་ཕྲག་པའི་སྟེང་ནས་བླངས་ཏེ་སྐེད་པ་སྒུར་སྒུར་བྱས་ནས་ལྕེ་བསྣར། མི་དེས་འགྱིང་ཉམས་སྟོན་བཞིན་དུ་‘‘ཨོ། ཁྱོད་གཉིས་ཡོང་ངམ་མི’ཞེས་མིག་གིས་ཁོ་གཉིས་ལ་མི་བལྟ་བར་རྒྱང་མིག་གཅོད་དེ་དཔུང་པའི་ཡལ་འདབ་གཉིས་རྒྱབ་ཏུ་བཞག་ནས་ང་ཚོའི་སྡེ་དཔོན་བཙན་ལྷ་ཟེར་དུས་གནམ་ཕྱེད་གོས་སུ་གྱོན། ས་ཕྱེད་གདན་དུ་གཏིང་བའི་དབང་ཐང་ཅན་གྱི་མངའ་འོག་ཏུ་ཁྱོད་ཚོ་སྦྲ་འབྲོང་གི་སྣ་ཁུང་ཙམ་ཞིག་དང་། མི་ཀེང་རུས་ལྟ་བུ་བཞིའང་མི་ཤོང་བའི་སེམས་ཁྲལ་བྱེད་དགོས་དོན་ག་ལ་ཡོད། འོན་ཀྱང་ ’’ཞེས་སྐད་ཆ་ཤོད་འཕྲོ་བཞག་ནས་སྨ་རར་བྱིལ་བཞིན་ཝ་ལྤགས་དང་གཡི་ལྤགས་ལ་བལྟས་ཏེ་མནོ་བསམ་གཏོང་ཁུལ་བྱས།
མི་དེའི་བྱེད་སྟངས་དང་སྐད་ཆ་ཤོད་སྟངས་མི་སེམས་སུ་བཟོད་དཀའ་བ་ཞིག་འདུག་པས། དབང་ཆེན་དང་ཉི་ཤར་གཉིས་སྙིང་ཁོང་རུས་པའི་གཏིང་ནས་ཁོང་ཁྲོ་མེ་ལྟར་འབར་ཡང་ད་ལྟ་རང་གིས་མི་གཞན་ལ་རེ་བའི་དུས་ཡིན་སྟབས་གནས་སྐབས་འགྲོ་ཞི་མི་ལས་མཁས་པ་དང་། འདུག་རི་བོང་ལས་ཙོག་པ་མ་བྱས་ན་རང་ཉིད་ལ་གྱོང་འཁེལ་རྒྱུ་རེད་བསམ་ནས་སེམས་ཀྱིས་སེམས་བསྣན་ཏེ་ཤོད་འཕྲོར་ལུས་པའི་སྐད་ཆའི་མཇུག་སྒུགམི་དེས་‘‘ཁྱོད་ཚོར་མེ་མདའ་ག་ཚོད་ཡོད། ཨོ། ཁ་སེང་གི་དེ་མིན་པ་ད་དུང་མེ་མདའ་ཡོད་དམ། མི’‘‘མེད། མེ་མདའ་གཅིག་ལས་མེད། ’’‘‘ངོ་མ་མེད་དམ། ’རི ་‘‘ངོ་མ་མེད། ’རི‘‘སྐད་ཆ་དེ་རྫུན་ཡིན་གྱི་མ་རེད།
’’‘‘སྐ་ཆ་དྲང་པོ་ཡིན། ང་ཚོར་མེ་མདའ་དེ་མིན་པ་ ’’ཨུམ། འགྲིག་སོང་། འགྲིག་སོང་། ཁྱེད་ཚོར་མེ་མདའ་གཅིག་ཡོད་ ་223པས་ང་ཚོའི་སྡེ་བར། མ་རེད། ང་ཚོའི་སྡེ་དཔོན་ལ་རོགས་པ་ཞིག་བྱེད་དགོས། དེ་ཁས་བླངས་ན་ང་ཚོའི་སྡེ་ཁོངས་སུ་སྡོད་ཆོག ཁས་མ་བླངས་ན་རི’ཞེས་སྐད་ཆ་མཚམས་བཞག་ནས་ཕར་འགྲོ་དགོས་པའི་ལག་བརྡ་བྱས། དབང་ཆེན་གྱིས་‘‘རོགས་པ་ཅི་བྱེད་དགོས་སམ་’’ཞེས་དྲིས།
‘‘ང་ཚོའི་སྡེ་བ་དང་འདྲེ་སྡེ་ལུང་སྐྱིད་གཉིས་བར་རྩོད་མི་ཚར་བའི་ཡབ་མེས་ཀྱི་ཤ་འཁོན་དང་བཤད་མི་ཚར་བའི་གྱོད་དང་ཁ་མཆུ་ཡོད་སྟབས་’’ཞེས་ལྡག་མཛུབ་ཀྱིས་མེ་མདའི་སྐམ་པ་གནན་པའི་ཕྱག་རྒྱ་བྱས་ནས་མིག་ཧུ་རེར་དབང་ཆེན་ལ་བལྟས་ནས་བསྡད། དབང་ཆེན་གྱི་སེམས་སུ་སྡེ་དཔོན་དེ་ད་དུང་སྒོར་མི་དོན་པ་ཅི་ཡིན་ནམ། ད་གིན་ལུག་རྫི་བགྲེས་སོང་དེས་དེ་རིང་སྔ་པོ་ནས་སྒུག་འདུག་ཟེར་ཡང་ད་དུང་སྒོར་མི་དོན་བ་ཅི་ཡིན་ནམ་སྙམས་ནས་ཕྲག་པར་ཁུར་བའི་ཝ་ལྤགས་མདུན་དུ་བླངས་ནས་‘‘ང་ཚོ་སྔོན་ལ་སྡེ་དཔོན་མཇལ་བཅུག་རོགས་’’ཞེས་རེ་བ་བཏོན། མི་དེས་‘‘ངས་དྲིས་པའི་སྐད་ཆར་ཁྱོད་ཀྱིས་ལན་ཇི་ལྟར་འདེབས། དེ་ནས་ག་ལེར་སྐད་ཆ་བྱེད་ཆོག་’’ཟེར། མི་དེའི་སྐད་ཆའི་དོན་ཆ་ཚང་གསལ་པོར་རྟོགས་ཀྱང་མ་ཤེས་ཁུལ་གྱིས་‘‘ཁྱེད་ཀྱིས་ཅི་ཟེར་བ་ཡིན། ཁྱོད་ཀྱི་སྐད་ཆ་ཁ་གསལ་པོར་བཤད་ན་མ་གཏོགས་ངས་ལན་འདེབས་མི་ཤེས་’’ཟེར། ‘‘རེད་རེད། ངས་བཤད་ཆོག ང་ཚོའི་ཚོ་པ་ རི’དེའི་སྐབས་ལོ་ན་ཉི་ཤུ་ལྷག་ཙམ་གྱི་ཕོ་གཞོན་གཟུགས་ཚད་འབྲིང་ཙམ་བྱས་པ་ལུས་ལ་ཚར་སློག་གསར་མིན་རྙིང་མིན་ཞིག་དང་རྐང་པར་སོག་ལྷམ་གསར་མིན་རྙིང་མིན་གྱོན་པ་ཞིག་སྦྲ་སྒོ་ལས་དོན་ཏེ་ཚུར་ཡོང་ནས་‘‘ཧ།
ཧུ། ཧུ། ’’ཞེས་གློ་བསང་ཞིག་བྱས་པ་དང་དེ་མུར་མཆིལ་མ་དང་སྣབས་ཅུང་ཟད་ཅིག་སར་འཕངས་ནས་‘‘ཨ་ཁུ། ཨ་ཁུ། ཨ་ཁུ་ཟླ་བ། ཀ་རེ་ཀོ་རེ་མང་པོ་བྱེད་དགོས་དོན་མེད་’’ཅེས་མི་དེའི་ཚིག་མཚམས་བཅད་དེ་སླར་དབང་ཆེན་དང་ཉི་224ཤར་ལ་བལྟས་ཏེ་‘‘དྲང་པོ་བཤད་ན། ངའི་ཚོ་པ་འདི་ནི་ཚོ་ཆུང་ནུས་མེད་སྐྱོ་པོ་ཞིག་ཡིན་སྟབས་མི་རབས་མང་པོའི་རིང་ཚོ་པ་གཞན་གྱིས་རྒན་མོའི་ཚོ་པ་ཞེས་ངན་མིང་བཏགས་ཏེ་བརྙས་བཅོས་ཁོ་ན་མྱངས་པ་རེད། ཨུམ། ཐད་ཀར་བཤད་ན་ཁྱོད་གཉིས་ཀྱིས་རོགས་པ་ཞིག་བྱས་ན་མི་ཚེ་འདིར་ཁྱོད་གཉིས་དཔོན་བྱས་ཏེ་ང་གཡོག་པོ་བྱེད་དགོས་བྱུང་ནའང་འགྱོད་པ་མེད་’’ཅེས་བཤད། དབང་ཆེན་དང་ཉི་ཤར་གཉིས་ཀྱིས་ལམ་སེང་ཕྱག་འབུལ་དང་བཅས་‘‘དེ་འདྲ་གསུང་པའི་སྲོལ་ག་ལ་ཡོད།
དེ་འདྲ་དཔེ་མི་སྲིད་’’ཅེས་ཤོད་ཞོར་ཝ་ལྤགས་དང་གཡི་ལྤགས་ལག་གཉིས་ཀྱིས་བཏེགས་ཏེ་ཕུལ་ནས་‘‘སྡེ་དཔོན་མཆོགམེ་ཏོག་ཆུང་ཡང་འབུམ་པའི་ཁ་རྒྱན་ཞེས་པའི་དཔེ་བཞིན་ལག་རྟགས་ཆུང་ཡང་བསམ་པའི་མཚོན་བྱེད་ཡིན་’’ཞེས་བཤད། སྡེ་དཔོན་གྱིས་གཡི་ལྤགས་ཀྱི་གྲ་ལ་ལག་པས་རེག་ཙམ་བྱས་ནས་‘‘ད་ཀ་རེ་ཀོ་རེ་མ་བྱེད། ཁྱོད་གཉིས་ཀྱིས་རོགས་པ་བྱེད་ཐུབ་ན་ཐུབ་པ་དང་། མི་ཐུབ་ན་མི་ཐུབ་པ་ཁ་གསལ་པོ་ཤོད་’’ཟེར། དབང་ཆེན་གྱིས་མནོ་བསམ་ཅུང་ཟད་བཏང་ནས་‘‘འོ་ན་སྡེ་དཔོན་ལགས། ཁྱོད་ཀྱིས་གནས་ཚུལ་བྱུང་རྐྱེན་དང་རྒྱུ་མཚན་ཆ་ཚང་ཞིག་ང་གཉིས་ལ་བཤད་ན་ཆོག་གམ། དེ་མ་གཏོགས་ ’རིཞེས་ཤོད་མཚམས་བཞག་ནས་ཡང་ལྕེ་བསྣར་ཏེ་འགྲམ་པ་ལག་པས་བྲེད། སྡེ་དཔོན་གྱིས་‘‘རེད་རེད་རེད། ཁ་གསལ་ན་གོ་སླ། ནམ་གསལ་ན་འགྲོ་བདེ།
རྒྱུ་མཚན་མདོར་བསྡུས་ཤིག་བཤད་ན་འགྲིག་’’ཅེས་ཁོང་ཚོ་སྦྲའི་གཡོན་ཕྱོགས་ཀྱི་སྤང་ལྗོངས་ཀྱི་སྟེང་དུ་བསྡད་དེ་བཤད་པ་གཤམ་གསལ། ‘‘ང་ཚོ་རོང་པ་སྡེ་གསར་ཞེས་པ་འདི་ནི་ཉམ་ཆུང་ནུས་མེད་ཀྱི་ཚོ་པ་ཆུང་ཆུང་ཞིག་ཡིན་སྟབས་སྡེ་ཚོ་གཞན་གྱིས་རྒན་མོའི་ཚོ་པ་ཞེས་ངན་མིང་བཏགས་ཏེ་རྩྭ་ས་དང་། ཆུ། ཕྱུགས་རིགས་འདྲེས་མཚམས་གང་ཐད་ནས་གྱོད་ཁ་མཆུ་བྱུང་ཚེ་ང་ཚོར་གྱོང་ཁོ་ན་རག་ནས་སྡོད་དགོས་ཀྱི་ཡོད། 225ཁོ་ཚོ་ནི་ལུང་སྐྱིད་སྡེ་ཚོའི་ཡ་མེད་སྤུན་བརྒྱད་ཅེས་ས་ཕྱོགས་འདིའི་སྡེ་ཚོ་གང་སར་སྐད་གྲགས་ཡོད་པའི་ཡ་མེད་ལང་ཤོར་བུ་སྤུན་བརྒྱད་ཡོད་པ་དེ་དག་རེད། ཁོ་ཚོས་ག་དུས་ཡིན་ཡང་རྩྭ་ཐང་སྟེང་དུ་ཕྱུགས་རིགས་རྒྱ་ཡན་དུ་བཏང་ནས་རྩྭ་ཟ་ཆུ་འཐུང་གི་བརྙས་བཅོས་ཐེངས་མང་བྱེད་མྱོང་ཡང་ཡ་མེད་སྤུན་བརྒྱད་ལ་ཁ་ཡ་བྱེད་ནུས་མཁན་གཅིག་ཀྱང་མེད་སྟབས་ལྐོག་ཏུ་དམོད་ཚིག་ཁོ་ན་བོར་ཏེ་སྡོད་པ་ལས་ཐབས་གཞན་མ་རྙེད། ’’ཅེས་བཤད་རྗེས་སྐྱི་གཡའ་བའི་འདས་དོན་དུམ་བུ་ཞིག་རང་དབང་མེད་པར་ཡིད་ཀྱི་དྲན་ཤེས་སུ་ཤར། ཐེངས་ཤིག་སྡེ་དཔོན་ལྷ་རྒྱལ་དུས་རྒྱུན་དང་མི་འདྲ་བའི་དཔའ་ངར་ཞིག་སྐྱེད་དེ་‘‘ཧུང་། ཁོ་ཚོ་གཞན་རྒྱུའི་དོན་དུ་ཤི་ནུས་ན། ང་རང་རྒྱུའི་དོན་དུ་ཤི་མི་ནུས་པ་མེད་’’ཅེས་ཁུ་ཚུར་ལྕོག་ཙེའི་སྟེང་དུ་གཞུས་ཏེ་གདན་ལས་ཧོབ་ལངས་ཀྱིས་འགྲོ་གྲབས་བྱས་པར་རྡོར་དཔལ་གྱིས་བཀག་ནས་‘‘ཁྱོད་རང་ད་ལྟ་མ་ཕེབས།
ཐུགས་ལྷོད་ཙམ་གནང་། སྔོན་ལ་ང་སོང་ནས་སྐད་ཆ་ཡག་པོ་བྱེད། དེ་ལྟར་བྱས་ཀྱང་འབྲས་བུ་མ་ཐོན་ན་ང་ཚོ་མི་མང་ལ་རོ་མང་དང་ཁོ་ཚོ་མི་ཉུང་ལ་རོ་ཉུང་རེད། ’’ཅེས་བརྗོད་དེ་ཐད་ཀར་ཡ་མེད་སྤུན་བརྒྱད་ཀྱི་སར་སོང་ནས་སྦྲ་དང་བར་ཐག་མི་རིང་བའི་ས་ནས་‘‘ཝ་ཡེ། ཝ་ཡེ་’’ཞེས་ལན་འགའ་བོས་ཀྱང་ཡ་མེད་སྤུན་བརྒྱད་ཀྱིས་མ་གོ་བའི་ཟོལ་གྱིས་ཁ་ཡ་མི་བྱེད་པས་མི་ཚད་ཐ་ན་མཐོང་ཡང་མ་མཐོང་བའི་ཁུལ་གྱིས་ཡ་མ་བྱས་པས་རྡོར་དཔལ་ཁོང་ཁྲོ་ཆེན་པོ་ལངས་ནས་‘‘ཁྱེད་ཚོ་ཧམ་པ་ཆེ་མདོག་མ་བྱེད། འདིར་ང་ཚོ་ཆེ་ཡང་མི་ཆེ་སྡེ་བའི་དཔོན། ཆུང་ཡང་མི་ཆུང་སྡེ་བའི་དཔོན་ལྷ་རྒྱལ་ཚང་གི་རྩྭ་ས་ཡིན། རྩྭ་ཕོ་ཐུར་བཅད་ན་གསེར་ཐུར་གྱིས་འཇལ་དགོས། རྩྭ་མོ་ཐུར་བཅད་ན་དངུལ་ཐུར་གྱིས་འཇལ་དགོས། ཆབ་ཆུ་མོ་བཏུང་ན་འོ་མས་འཇལ་དགོས་’’ཞེས་སྡིག་གཏམ་གཏོང་བཞིན་འུར་རྡོ་ཀླད་ལ་བསྐོར་ནས་ཡ་མེད་སྤུན་བརྒྱད་ཀྱི་ནོར་ཁྱུ་རྩྭ་ཐང་ལས་དེད།
ཡ་མེད་བུ་སྤུན་བརྒྱད་པོ་གཅིག་རྗེས་གཉིས་མཐུད་ཀྱིས་སྦྲ་སྒོ་ལས་དོན་226ནས་ལ་ལས་སྐྲ་གཞུག་མགོ་ལ་དཀྲིས་སྐྱོར་བྱས། ལ་ལས་ཕུ་དུང་རྫེས་ཏེ་དཔུང་པ་འཕྱར་ནས་ཁོའི་ཕྱོགས་སུ་འོང་། ་ ཡ་མེད་སྤུན་བརྒྱད་ཀྱི་ཆེ་བ་ཨ་དར་གྱིས་སྐེད་གྲིའི་གྲི་མགོ་ཕུར་གྱིན་‘‘ཧུང་། མི་ཧམ་ཆེན་ཁྱོད་ཨ་མའི་བུ་དང་མ་ཐུག་པ་འདྲ། གནམ་སྔོན་པོ་ངའི་གོས་དང་ཁོའི་གོས། ས་དོག་མོ་ལ་ངའི་གདན་དང་ཁོའི་གདན་ཡོད་པ་ཤེས་ལེ་མེད། རྩྭ་ཕོ་ཐུར་མོ་ཐུར་ཡང་ཤེས་ལེ་མེད། འཇལ་དགོས་ན་སྔོན་མོ་མཚོན་གྱིས་འཇལ་ཆོག་’’ཅེས་ཁ་ཆུ་གང་སར་འཐོར་གྱིན་དེ་ལྟར་བརྗོད། རྡོར་དཔལ་ངར་ལངས་ནས་‘‘ཧུང་། རྫ་རི་རྩེ་རྩེ་གནམ་འོག་ལ་མ་འདུས་ལེ་དང་།
ཆུ་མོ་ཤང་ཤང་ཟམ་འོག་ལ་མ་འདུས་ལེ། དཔའ་དཔུང་པ་ངོམས་ནས་སོང་སོང་ང་རྒད་པོའི་མདུན་ལ་འགྲོ་ས་མེད། ཁྱོད་ཚོས་གཞན་སའི་དོན་དུ་རང་སྲོག་རྟ་རྔ་ཕྲ་མོ་ལ་ཕངས་སེམས་མེད་ན། ང་རང་སའི་དོན་དུ་ཤི་མི་ནུས་པ་མེད། ’’ཅེས་བཤད་དེ་ཁུ་ཚུར་གཡུག་ནས་ཨ་དར་ལྟག་དགྱེ་སློག་པས་གཞན་རྣམས་ཀྱིས་སྐེད་གྲི་ཤུབས་ལས་བཏོན་ཏེ་‘‘རྒན་འཁོགས་ཤི་འདོད་ལངས་ན་ང་ཚོས་སྙིང་རྗེ་ཤེས་ལེ་མིན། ད་དུང་སྡུག་ཚོད་སྣ་མགོའི་རྩེ་ལ་མ་བཟུང་ན་དུས་དེ་རིང་ཕན་ཆད་གསལ་ཉི་མའི་འོད་མི་མཐོང་ལེ་ཞིག་བཟོ་’’ཟེར་ནས་སྐེད་གྲི་འཕྱར་ཙམ་འཕྱར་ཙམ་བྱས། རྡོར་དཔལ་གྱིས་‘‘ང་ཚོ་རོང་པ་སྡེ་གསར་དང་ཁྱོད་ཚོ་ལུང་སྐྱིད་ཚོ་པ་ཟེར་དུས་སྔར་ནས་ད་བར་བུ་ཕར་འགྲོ་དང་མནའ་མ་ཚུར་ཡོང་བྱས་ནས་ཕོ་ཕྱེད་ཕ་དང་ཨ་ཁུ། མོ་ཕྱེད་མ་དང་སྲུ་མོ་ཡིན་ཡང་ཁྱོད་ཚོ་ཡ་མེད་སྤུན་བརྒྱད་སྐྱག་གཅིན་གྱི་ནང་ནས་འཚར་ནས་བཟུང་གྱོད་ཁ་མཆུ་རྒྱུན་མ་ཆད་’’ཟེར་ནས་ཁུ་ཚུར་གང་བྱུང་གཡུགཡ་མེད་སྤུན་བརྒྱད་ཀྱིས་གྲི་ལྟག་གིས་རྡོར་དཔལ་གྱི་ལུས་ལ་གཞུས་ཏེ་‘‘རྒད་པོ་ར་རྒན་འདྲ་བ་ཞིག་བསད་ན་དྲི་མ་ཆེ་རོགས་རེད། ད་ལྟ་སྡུག་ཚོད་227བཟུང་ན་ཕྱི་མི་འདུག་’’ཅེས་བཤད་དེ་མ་ལེའི་སྟེང་གི་ཨོག་ཚོམ་རའི་ཨོག་ཚོམ་ལྟ་བུ་དེ་ནས་བཟུང་སྟེ་ཕར་འདྲུད་ཚུར་འདྲུད་བྱས། མ་གི་ན་ཟིང་ལངས་པ་མཐོང་ནས་སྡེ་དཔོན་ལྷ་རྒྱལ་གྱིས་མདའ་མདུང་ལག་ཏུ་ཐོགས་ཏེ་རང་གི་བུ་དང་གཡོག་འགའ་ཁྲིད་དེ་རྒྱུགདེ་ཉིན་བུ་ཆུང་བ་བཙན་ལྷ་རི་དྭགས་རྔོན་པར་སོང་ནས་ནང་དུ་བསྡད་མེད།
ཡ་མེད་སྤུན་བརྒྱད་ཀྱིས་མཚོན་ཆ་ཐོགས་པའི་མི་མང་པོ་ཡོང་བ་མཐོང་བས་མདའ་མདུང་དང་གྲི་ཀླད་ལ་འཕྱར་ནས་‘‘ཤོག་དང་། ཤོག་དང་། ཁྱོད་ཚོ་མེ་བཏང་རྗེས་ཀྱི་ཐལ་བའང་མེད་པ་ཞིག་བཟོ་དགོས་ན་ཤོག་དང་། ངེད་སྤུན་ཟླ་བརྒྱད་པོ་དཔའ་དཔུང་པས་ཟ་མ་བཟས་ཏེ་འཚར་ཡོང་བ་ཡིན། སྐྱག་འཛར་ཁྱོད་ཚོ་བག་རིལ་ཁབ་རྩེ་བཙུགས་པ་ལྟར་བཟོས་མ་སོང་ན་ང་ཚོའི་མིང་ནས་མ་འབོད་’’ཅེས་ཤོད་ཀྱིན་ཤོར་ནས་རྒོད་དར་གྱིས་ལྷ་རྒྱལ་ལ་གྲི་ཞིག་གཡུག ལྷ་རྒྱལ་གྱིས་དེའི་གྲི་ཁ་བཀག་ནས་‘‘ཁྱོད་གཞན་རྒྱུའི་དོན་དུ་ཤི་ནུས་ན། ང་རང་རྒྱུའི་དོན་དུ་ཤི་མི་ནུས་པ་མེད་’’ཟེར་ནས་ཕར་གྲི་ཞིག་གཡུགརྒོད་དར་གྱིས་གྲི་ཁ་ཤུགས་ཀྱིས་བཀག་ནས་‘‘ཁྱོད་དེ་རིང་རྩྭ་རྐང་རེ་གཉིས་ཀྱི་དོན་དུ་ཤི་འདོད་ན་གཡའ་རི’ཞེས་གྲི་ཞིག་གཡུག ལྷ་རྒྱལ་གྱིས་གྲི་ཁ་ཤུགས་ཀྱིས་བཀགརྡོར་དཔལ་གྱིས་མདུང་རིང་ཞིག་གང་བྱུང་བསྐོར་བས་བཙན་དར་དང་ལྷ་དར་གཉིས་ག་བྱེད་འདི་བྱེད་མེད་པར་གྱུར་ཏེ་ཕར་བྲོས་ཚུར་བྲོས་བྱས། གོ་སྐབས་དེ་དང་བསྟུན་ནས་ཤ་ཟ་བྱེད་ཀྱི་གློ་གྲི་ཤུབས་ལས་བཏོན་ཏེ་རྒྱབ་ཕྱོགས་ནས་འཇབ་སྟེ་རྒོད་དར་ལ་ཤུགས་ཀྱིས་བཙུགས་པས་རྒོད་དར་འཁྱར་རེ་འཁྱོར་རེའི་ངང་རྐེད་གྲི་འཁར་བར་བརྟེན་ནས་ཁ་ཕྱིར་རྡོར་དཔལ་གྱི་ཕྱོགས་སུ་བསྐོར་228ཏེ་ཨམ་བཙིགས་བསྡམས་ནས་‘‘ཐུ་ཐུ། ཕོ་ཐ།
དཔའ་མེད་ཀྱི་སྡར་མ། གདོང་ གདོང་གཏད་ གདོང་གཏད་ནས་ འཛིང་མི་ནུས་པ་་་་་་ ལྐོག ་་་་་་ ལྐོག་གྲི་་་་་་་འཛུགས་མཁན་ ཁྱོད་ ཐུ་ཐུ་’’ཞེས་དམོད་རྗེས་‘‘ཨ། ཨ་’’ཞེས་ཁ་ནས་ཁྲག་སྐྱུག་རྗེས་ཤིང་སྡོང་འགྱེལ་པ་ལྟར་ག་ལེར་འགྱེལ་ཏེ་ལྔ་ལམ་དུ་སོང་ཡང་འདྲེན་བྱེད་ཟུང་ལས་ཁོང་ཁྲོའི་མེ་ལྕེ་འབར་བཞིན་རྡོར་དཔལ་གྱི་ཕྱོགས་སུ་བལྟས་ནས་འདུགརྡོར་དཔལ་གྱི་མི་ཚེའི་རིང་དེ་རིང་མ་གཏོགས་དམར་འཛིང་དྲག་པོ་དེ་འདྲར་བཞུགས་མ་མྱོང་ལ་དེ་བས་མི་ག་ལ་གསོད་མྱོང་། ཁོ་རེ་ཞིག་ཧོན་ཐོར་ནས་ལག་ནང་གི་གྲི་ལྷུང་སྟེ་གྲི་རྩེ་ས་རུ་ཟུགས་ནས་ཀེ་རེར་ལངས་པ་ནི་ད་ལྟ་ཤི་མ་ཐག་པའི་རྒོད་དར་གྱི་དུར་བྱང་དང་མཚུངས། ལྷ་རྒྱལ་ཡང་དྲན་པ་ཐོར་པ་ལྟར་རྡོར་དཔལ་ལ་མིག་ཧྲིག་གེར་བལྟས་ནས་འདུག་པ་དེ་རྡོར་དཔལ་གྱིས་རང་ལ་རོགས་བྱས་པར་ཐུགས་རྗེ་ཆེ་ཞུ་བ་ཡིན་ནམ་ཡང་ན་རྒྱབ་ཕྱོགས་ནས་ལྐོག་གསོད་གཏོང་བའི་ཕོ་ཐའི་བྱེད་ཚུལ་ལ་ཁོང་ཁྲོ་སྐྱེད་པ་ཡིན་མི་ཤེས། ཅུང་ཟད་སོང་རྗེས་ཁོ་གཉིས་གཉིས་ཀ་དྲན་པ་གསོས་པ་ལྟར་དབུགས་རིང་ཞིག་རྔུབ་ནས་ཕར་བལྟ་ཚུར་བལྟ་བྱེད་དུས་མཚོན་སྔོན་མོས་འཛིང་རེས་ཀྱི་ཆག་སྒྲ་དང་ཕྱོགས་གཉིས་ཀྱི་རྐྱེན་ལམ་དུ་སོང་བའི་མིའི་རྨ་ཁའི་ཁྲག་དྲི། རྨས་མའི་སྨྲེ་སྔགས་འདོན་པ་གཞི་ནས་མཐོང་ཐོས་བྱུང་། དེའི་སྐབས་ཡ་མེད་སྤུན་བརྒྱད་ཀྱི་ཐ་ཆུང་འཇིགས་དར་གྱིས་‘‘ཀི་ཧི་ཧི་’’ཞེས་ངར་སྐད་སྒྲོག་བཞིན་ལྷ་རྒྱལ་གྱི་ཕྱོགས་སུ་ཤོར་ནས་གྲི་གཡུག་བྱུང་། ལྷ་རྒྱལ་གྱིས་རྟབ་རྟབ་པོར་གྲི་ཕྱིར་གཡུག་རྩིས་བྱས་ཀྱང་དེའི་གྲི་ཁ་བཀག་མ་ཐུབ་པས་གྲི་དཔུང་པར་ཐེབས་ནས་ལག་པ་གཡོན་མ་དཔུང་པའི་མཚམས་ནས་229པགས་པ་སྟེབ་ཙམ་ཞིག་མ་གཏོགས་རྦད་དེ་ཆད་ནས་དཔྱངས་འཕྲུལ་དུ་གཡུགདེ་མར་ལྷ་རྒྱལ་གྱིས་གྲི་གཡུག་ཐེངས་གཅིག་གིས་འཇིགས་དར་གྱི་རྒྱུ་མ་བཏོན།
རྡོར་དཔལ་གྱིས་སྡེ་དཔོན་གྱི་ལག་ཡ་དགྲ་ལ་ཤོར་བ་མཐོང་བས་ཁོག་ནང་གི་ཁོང་ཁྲོ་མེ་ལྟར་འབར་ནས་ལག་ནང་དུ་གང་ཡང་མེད་པར་འཇིགས་དར་གྱི་ཕྱོགས་སུ་ཤོར། འཇིགས་དར་གྱིས་ལག་གཡོན་མས་རྒྱུ་མ་གོས་ཀྱི་ཐུ་བའི་ནང་བླུགས་ཏེ་ཁ་ཕྱིར་བསྐོར་ནས་གྲི་གཡུག་ཐེངས་གཅིག་གིས་རྡོར་དཔལ་གྱི་ཀླད་པ་ཕྱེད་བཤག་བཏང་ནས་ཀླད་ཞོ་ཡང་སྐྱ་ཐོར་ཐོར་ས་རུ་ལྷུང་། ‘‘སྡར་མ་ཁྱོད་གཡའ་’’ཞེས་རྡོར་དཔལ་གྱི་དཔུང་པའི་སྟེང་དུ་ད་དུང་རྡོག་རྫིས་བཏང་། དེ་ནས་ཁྱར་རེ་ཁྱོར་རེའི་ངང་གོམ་པ་གསུམ་ཙམ་སོང་རྗེས་ལག་གཡོན་མ་ཤུགས་མེད་པར་གྱུར་ཏེ་གོས་ཀྱི་ཐུ་གཤམ་ཤོར་ནས་རྒྱུ་མ་དང་ནང་ཁྲོལ་ཤྭ་འོད་རྒྱུགས་པ་ལྟར་གྲོད་པའི་རྨ་ཁ་ཆེན་པོ་དེ་ལས་དོན་ཏེ་ས་རུ་ལྷུང་། ཁོས་ད་དུང་མུ་མཐུད་གོམ་པ་སྤོས་པས་ཁོ་རང་གི་རྒྱུ་མ་ཁོ་རང་གིས་རྐང་པས་བརྫིས་ཏེ་ཁོག་ནང་གི་ནང་ཁྲོལ་ཕལ་ཆེ་བ་ས་རུ་ལྷུང་རྗེས་གན་རྐྱལ་དུ་འགྱེལ་ནས་ཤི་སོང་། དེའི་སྐབས་ཡ་མེད་སྤུན་བརྒྱད་ཀྱི་བཞི་རྐྱེན་ལམ་དུ་སོང་། གཉིས་ལ་རྨས་སྐྱོན་ཚབས་ཆེན་ཕོག གཉིས་ལ་རྨས་སྐྱོན་གང་ཡང་མ་ཕོག རོང་པ་སྡེ་གསར་གྱི་ཕྱོགས་སུ་མི་གསུམ་རྐྱེན་ལམ་དུ་སོང་། སྡེ་དཔོན་བཅས་པའི་མི་བཞི་ལ་རྨས་སྐྱོན་ཚབས་ཆེན་ཕོགསྡེ་དཔོན་གྱི་བུ་རྒན་པ་སྟེ་ད་ལྟའི་སྡེ་དཔོན་བཙན་ལྷ་རོགས་པ་ལོ་མཉམ་འགའ་དང་མཉམ་དུ་རྟ་འདོ་བའི་ཁ་ལོ་བསྒྱུར་གྱིན་བཞད་བགད་ལིང་ལིང་ངང་དགོང་མོ་ནང་དུ་ལོག་དུས་བསམ་ཡུལ་ལས་འདས་པ་ཞིག་ལ་མ་གིའི་རྩྭ་ཐང་དུ་བེམ་རོ་མང་པོ་ཞིག་བདག་མེད་དུ་བསྐྱུར་བའི་ཁྲོད་དུ་ངུ་ངག་གི་སྐད་སྒྲ་སྐྱི་གཡའ་བ་གང་སར་གྲགས་པ་དང་།
རང་གི་ཕ་ལྷ་རྒྱལ་གྱི་དཔུང་པ་གཡོན་མ་230བཅད་དེ་ཟུངས་ཁྲག་གང་སར་བཞུར་བའི་ཁྲོད་དུ་སྡེ་བའི་མི་གསོན་པོར་གནས་པ་རྣམས་ཀྱིས་ཐབས་ཤེས་ཅི་དྲག་གིས་ལ་ལས་བྱིན་རླབས་ཆུ་རུ་སྦངས་ནས་བླུད། ལ་ལས་ཇ་ལྡུར་བླུད་ཀྱིན་འདུག ་ ‘‘ཨ་ཕ་ད་’’ཞེས་སྐད་བརྒྱབ་སྟེ་བཙན་ལྷ་རང་གི་ཕའི་གམ་དུ་རྒྱུག་པ་དང་ཕས་ལག་གཡས་པ་ཁོའི་ཕྱོགས་སུ་བརྐྱང་ནས་‘‘བུ་ད་ཝབུ་་་་་་་བུ’’ཞེས་སྐད་ཆ་དབ་དིབ་ཆ་མ་ཚང་བ་ཞིག་བཤད་རྗེས་དྲན་མེད་དུ་བརྒྱལ་བས་བུད་མེད་དང་བྱིས་པའི་ངུ་སྐད་ལོང་ལོང་གྲགས། ལོ་ན་བགྲེས་པ་རྣམས་ཀྱིས་ཁ་རུ་ཆུ་གྲང་མོ་བླུད་པ་དང་ཡས་མཆུའི་འདབ་ལ་སེན་མོ་བཏབ་པ་སོགས་ཐབས་གང་དྲག་བྱས་པས་སླར་དྲན་པ་གསོས་ཏེ་‘‘ཆུ་ ཆུ་ ’’ཞེས་ཆུ་བླུད་དགོས་པའི་བཟོ་བསྟན་པས་བཙན་ལྷས་ཆུ་གྲང་མོ་ཕོར་པ་གང་བླུད། ལྷ་རྒྱལ་གྱིས་ཆུ་བཏུང་རྗེས་མིག་ཀྱང་ཆེར་གདང་ནས་དབུགས་རིང་ཞིག་བཏང་རྗེས་‘‘བུ་་་་་་་བུ་བཙན་ལྷ་ ཁྱོད་ཀྱིས་ སྡེ་བ་འདི་བྱིས་པ་བཞིན་སྐྱོང་ནས་་་་་་་ངའི་ཆེད་དུ་ མ་རེད་ ང་དང་དེ་རིང་རྐྱེན་ལམ་དུ་སོང་བའི་་་་་་་ཡུལ་མི་་་་་་་ཡོངས་ཀྱི་ཆེད་དུ་ དགྲ་ཤ་ཞིག་ལེན་རོགས་ ཡ་མེད་སྲུན་བརྒྱད་(དོན་དུ་ད་ལྟ་སྤུན་བཞི་ལས་ལྷག་མེད་) ཚར་གཅོད་མ་ཐུབ་ན་ཁྱོད་སྐྱེས་པ་ཕོ་ཡི་གྲལ་དུ་སྡོད་རིན་མེད་ ངེས་པར་དུ་དགྲ་ཤ་རེ་ལེན་དགོས། ངའི་དབུགས་རྟ་རྔ་ཙམ་འདི་ མ་ཆད་གོང ་་ཁྱོད་་་་་་་ཁྱོད་ཀྱིས་ཁས་ལེན་གྱི་ཡིན་ནམ་མིན། ཁས་མ་བླངས་ན་ ང་ཤི་དུར་ཁུང་དུ་སོང་ཡང་ མིག་བཙུམ་མི་ཐུབ་ ད་ཁྱོད་ཀྱིས་ཁས་ལེན་གྱི་ཡིན་ནམ་མིན་རི’ཞེས་བཤད་དེ་ལག་པ་གཡས་པ་བུ་བཙན་ལྷའི་ཕྱོགས་སུ་བརྐྱངས་བྱུང་། བཙན་ལྷས་ཨམ་བཙིགས་བསྡམས་ནས་མིག་ཆུ་གཙང་མར་ཕྱིས་ཏེ་‘‘ཨ་ཕ། ངས་ཁས་ལེན་གྱི་ཡིན་ དགྲ་ཤ་དེ་མ་བླངས་ན་ང་བུ་མིན་’’ཞེས་བཤད་དེ་231ཕའི་ལག་པར་འཇུས། ལྷ་རྒྱལ་གྱིས་ཀྱང་དབུགས་རིང་ཞིག་བཏང་ནསཾ་‘‘ཁྱོད་གསོན་ལག་ཚ་མོས་ངའི་ཤི་ལག་གྲང་མོ་བཅངས་ནས་ དགྲ་ཤ་དེ་ལེན་རྒྱུ་ཁས་བླངས་པ་འདིར་ཡོད་ཚང་མས་ཐོས་ཡོད་པས་ད་ང་བློ་བདེ་སོང་’’ཞེས་བཤད་དེ་མཆུ་ཟུར་ལས་འཛུམ་ཆུང་ཞིག་མངོན་པར་བྱས་ཏེ་དེར་ཡོད་ཚང་མར་མིག་འགྲིམ་ཞིག་བྱས་རྗེས་འཇིག་རྟེན་ཕྱི་མའི་གཟིགས་མོར་གཤེགས།
ཕྱི་ཉིན་ཕྱོགས་ངེས་མེད་དུ་འགྲོ་བའི་རྣལ་འབྱོར་པ་བགྲེས་སོང་ཞིག་དེར་སླེབས་ནས་རྐྱེན་ལམ་དུ་སོང་བའི་མི་ཚང་མར་ཕོ་བ་བརྒྱབ་ཅིང་དུར་འཇུག་གཙང་མ་བྱས། ཤོད་མཚམས་དེར་སླེབས་དུས་སྡེ་དཔོན་བཙན་ལྷ་མགོ་བོ་འབྲས་ཤིང་གི་ཡལ་ག་ལྟར་གུག་ཅིང་ལག་པས་དཔྲལ་བར་བསྐྱོར་ཏེ་མགོ་ནད་ཀྱི་ཟུག་གཟེར་བཟོད་དཀའ་བའི་ནད་པ་ལྟར་རེ་ཞིག་སྨྲ་བའང་མེད་པར་ལུས། རེ་ཞིག་ནས་ཁོས་དབུགས་རིང་ཞིག་བཏང་སྟེ་མགོ་བོ་བཏེགས་ནས་གནམ་ལ་བལྟས་ནས་‘‘རྒྱུ་མཚན་དེ་འདྲ་ཞིག་རེད་’’ཅེས་བརྗོད། ཉི་ཤར་གྱིས་གང་ཡང་མི་ཤོད་པར་ལག་པར་རྩྭ་རྐང་གཅིག་བཟུང་ནས་ས་རུ་རི་མོ་གང་བྱུང་འབྲི་གིན་བསྡད། དབང་ཆེན་གྱིས་ཡུན་རིང་བསམ་བློ་བཏང་ནས་བསྡད། ཡ་མེད་བུ་སྤུན་བཞི་པོ་དེ་དང་ང་ཡི་བར་ལ་ཁབ་རྩེ་ཙམ་གྱི་རྩོད་གླེང་མེད་པས་དོན་མེད་མི་ལ་གནོད་འཚེ་གཏོང་རྒྱུ་ནི་མི་འོས་པ་རེད། འོན་ཀྱང་རེ་བ་དེ་ཁས་ལེན་མ་བྱས་ན་རང་ཉིད་མགོ་འདོགས་ས་འདི་ལས་ལྷག་པའི་སྡེ་ཚོ་ཞིག་རྙེད་དཀའ་པོ་རེད། མགོ་འདོགས་ས་མེད་པར་འཁྱམ་པོའི་འཚོ་བ་ཁོ་ན་སྐྱེལ་དགོས་ན་ཁག་པོ་རེད། འོ་ན་རེ་བ་དེ་ཁས་ལེན་བྱས་ན་ཀླན་ཀ་ཇི་འདྲ་ཞིག་232བཙལ་ཏེ་དམར་འཛིང་བྱེད། སྟབས་ལེགས་ན་སྡེ་དཔོན་གྱི་ཆེད་དུ་དགྲ་ཤ་ལེན་ཐུབ།
སྟབས་མ་ལེགས་པར་རང་ཉིད་ཡ་མེད་སྤུན་བཞིའི་གྲི་འོག་ཏུ་ཤི་ན་བསམ་བློ་གཏོང་མཚམས་དེར་སླེབས་དུས་ཁོ་ཁོང་འདར་ཞིག་ཤོར་ནས་ལག་ནང་གི་སྣ་རུའང་ས་རུ་ཤོར་གྲབས་བྱས། ་ དེའི་སྐབས་ཁ་སེང་ངོ་སྨུག་ནག་མཆིན་པའི་མདོག་འདྲ་བའི་ཕོ་གཞོན་དེ་དང་། རྒྱ་གར་ཡང་ཞྭ་རྙིང་ཧྲུལ་གྱོན་པ་དེ་གཉིས་ཀྱིས་ཇ་དང་། ཕོར་པ་ཁྱེར་ཡོང་ནས་ཁོ་ཚོར་ཇ་བླུགས། སྡེ་དཔོན་གྱིས་‘‘འདི་ནི་གཡོག་པོ་གོ་ཆོད་ཅིག་ཡིན། མིང་ལ་གྲགས་པ་ཁྲི་སྲོང་ཟེར། གཟུགས་རིང་འདི་ནི་ད་རེས་ངས་བཤད་པའི་རྡོར་དཔལ་་་་་་ཨོཾ་མ་ཎི་པདྨེ་ཀླི། དམ་པ་དེའི་བུ་དོན་གྲུབ་རེད་’’ཅེས་བཤད། དེ་གཉིས་ཀྱིས་ཁོ་དང་ཉི་ཤར་ལ་བལྟས་ནས་དགོད་ཙམ་བྱས། དབང་ཆེན་གྱིས་‘‘འོ་ན།
ཁ་སང་གི་མི་གཅིག་དེ་སུ་རེད། ’’སྡེདཔོན་གྱིས་‘‘ཁ་སྤུ་མང་པོ་ཡོད་དེ་ངའི་ཨ་ཁུ་རེད། ཁོང་ཚང་ལུང་སྐྱིད་དུ་སྡོད་ཀྱི་ཡོད། ’’དེའི་སྐབས་སྡེ་དཔོན་གྱིས་དབང་ཆེན་ལ་བལྟས་ཏེ་‘‘འོ། ཏག་ཏག་རེད། ཡ་མེད་སྤུན་བརྒྱད་པོ་དེ་ད་ལྟ་ཡ་མེད་སྤུན་གསུམ་ལས་མེད། ཀླུ་དར་ལ་རྨས་སྐྱོན་ཆེན་པོ་ཕོག་པས་ཡུན་རིང་མ་སོང་བར་ཤི་བ་རེད། ད་ལྟ་ཨ་དར་དང་། འབྲུག་དར། ཆོས་དར་གསུམ་ལས་མེད་ལ་སྔར་དང་འདྲ་བའི་ཡ་མེད་ཚ་པོ་མི་འདུག
འོན་ཀྱང་དོན་དེ་ནི་ངའི་ཕ་དམ་པ་འཆི་ཁར་བཞག་པའི་ཞལ་ཆེམས་དོན་ཆེན་ཞིག་ཡིན་སྟབས་ངས་ཁས་ལེན་བྱས་པས་དོན་དེ་མ་བསྒྲུབ་ན་ངའི་གསོན་ལག་ཚ་མོས་ཕ་དམ་པའི་འཆི་ལག་གྲང་མོ་བཟུང་པས་མནའ་བཟས་པ་དང་ཁྱད་པར་མི་འདུག་’’ཅེས་རྣམ་འགྱུར་སྒམ་པོའི་སྒོ་ནས་བཤད། དབང་ཆེན་གྱི་སེམས་སུ་རང་ཉིད་ལ་གཞན་ལ་མེད་པའི་མཚོན་ཆ་སྟེ་བོའུ་233ཁྲ་རིང་རྒྱབ་ཏུ་ཁུར་རྒྱུ་ཡོད་སྟབས་ཡ་མེད་སྤུན་གསུམ་གྱི་ཁ་གཏད་གཅོག་མི་ནུས་པ་་མི་སྲིད། གཏན་ནས་མི་སྲིད་སྙམ་ནས་ཚིག་ཐག་ཆོད་པོའི་སྒོ་ནས་‘‘སྡེ་དཔོན་ལགས། འཇིག་རྟེན་གྱི་ཁ་དཔེར་ཡང་ན་ཧོབ་སྟེ་བལྟས་ན་ཤེས། ཡང་ན་ལོ་གསུམ་གཤིབ་ན་ཤེས་ཞེས་པ་ལྟར་ང་རྒད་པོས་ཕར་བལྟས་པ་ཙམ་གྱིས་ཁྱེད་ནི་ཁ་དན་ཚིག་ལ་གནས་མཁན་གྱི་ཕོ་རབ་གཅིག་རེད་འདུག་པས་ང་རང་གི་འབྱུང་འགྱུར་གྱི་ཆེད་དུ་ངས་ཁྱེད་ཀྱི་རེ་བ་ཁས་ལེན་རྒྱུ་ཡིན།

’’ཞེས་བཤད། སྡེ་དཔོན་བཙན་ལྷས་‘‘སྤྱིར་ང་ནི་དམར་འཛིང་གི་ལས་ལ་དགའ་བ་ཞིག་མིན་ཡང་ངས་ཕ་དམ་པའི་ཕྱག་ནས་འཇུས་ཏེ་ཞལ་ཆེམས་དེ་ཁས་ལེན་བྱས་སྟབས་ཁྱོད་ལ་གཞན་ལ་མེད་པའི་དྲག་པོའི་མཚོན་ཆ་ཞིག་ཡོད་པས་རེ་བ་དེ་བཅོལ་པ་ཡིན། ཁྱོད་ནས་ངའི་རེ་བ་དེ་ཁས་ལེན་བྱས་པས་སླད་ཕྱིན་ཆད་ཁྱོད་ཀྱི་བློ་དང་མ་མཐུན་པའི་ལས་ཀ་བྱས་སོང་ན་ང་བཙན་ལྷའི་མིང་ནས་མ་འབོད་’རིཟེར། དེ་ནས་བཟུང་དབང་ཆེན་དང་དགྲ་འདུལ། ཉི་ཤར། འོ་མ་སྐྱིད་དང་ཁྱེའུ་མཚེ་མ་བཅས་པ་རོང་པ་སྡེ་གསར་གྱི་སྡེ་གྲལ་དུ་ཚུད་དེ་འཚོ་བ་གསར་པ་ཞིག་གི་འགོ་བརྩམས། ་ 234‘་་— ་་་ཏྲྂ།་ ‘་ཏྲཱི་་ སྟོ—༷རྡོཚོ—ཅོ ་— ༷་ཛོཅིདྲོཇི་ཙཱ་ཊྭཱཾ་་་་མི—ཅིསྒྱུཛེེ་། རཱ་་ ་— ཪྵ— ་ ཊྭཱཾཆོ ་ ་་ ་ དུསྐུ་་དུ—༷་རེ་་ ་་་ཅིཚོ་ལྐུལྷཏྲཱི་མེ་། སྡུཅི་༧ཐིརྙེཔ་ཤཱ་་ཙོ རིཛོ་ཙུཚོ་སྙོ་་༷། ༤6རྙ་་ཅི༤ ་ཊཱ་—ཚོ་ཅིཛྭཔ3་་—3 ་༠ ——་་་་་་༤ ་ རི༷།
ག——་ ཅིཅིདི་༧་7་རྟ ་ ་ ཅི་རྣ་ ཀྵྀ་དྲོ་རྡོ་ ཅིཏྲེ་—སྤྱོཅིཅི རི ཅི ་ ་རྩོ ་སྟ་་ཅི ཧོ ་ ཅི ་སྣ་— ཅི་—་ཎ — རྨེ་་སྤྱོཇིཔྲུཅི་རི་ཛེེ་ཝཾབྱུ་རྫོ༷་པྱྀ༷༷རྡོ་ 〉 ་ཙོ〉་ཤཱ་ཛོ།་་ ཆིསྙེ་རཱི་—རི་(༷་་་རྨྱུ་་སྐོ་ཆོཤླཽ—་དུ ་་ཏྲཱིརིཅི་་— ཆོ ༠པེཇི། དཱིནིརི ནེ ཆི ཇུ ཅི — ཅིརཱིསྒྱུརིཆིཅཛྷ༤ ཅི — དྔྷ —སྩ——— —སྒོ—གྱིཛྷཅི—ཅི— ༷རཱི དྐུ༷ཚོཀྱི ཅིདིཆོ། སྡུདྲོ —ཚེ3 ་ཙཱཚོསྡུཀྱིཅོ(སྡིསྣེསཅི༨ཇུཅིཥེ ༄ཐོ༷ཆི ཅི༤རྡོ3་ཧཱུཾ་ ཙཱ རི ་ཝཱི་ཆོདྔྷ ་་རྔུ་ཝ་ སྣ་་——དྲེ— —་ — ༤ ཆི ་དིཅི—ངྷྲུརཱིཅིརྡོ ནེ〉— — — སྔུ སྣདུ༩ཤཱརིཆི མི ཚོ༤རི ཤཱཛིཛི— སྡུ ཚོཅི༥། ཛྷཥྐ ་ ཅི༷ཅིཏྲེཛོཧཱུཾ༥དཱུ།་ རྔོཎཀྱིརྟེརྟོཔ‘ཛེཤཱ༷ཅི—ཡེཧཱུཾསྒྱུཚོཉྩཱསྟུ་སྤྱཆིཇིཅི༷་རུ་ཪྴརིརི ་ ཅི ཛོ ་— ་—མི །། —༷་་ནེེ་་༷ ཝ་་ ་་༷སྙེ ཛོ མི ཤཱདྔྷ — ཅི — སྐུཚོ 1ག ཥེ ཇིརུབྱུ དྷེ ཏྲེ་—རྔ་ —་་(ཙཱ་ཅིཅིཆོཅིདུ།་ ་ — སྙེཆི་ ཅིཅི རི དྲོ ༷ཇིརི ཆོ — ཅིདྔྷ ཅིཉྩ — ་ ཅི༷ ༥ ་ —༤— ཝདྲོ་ཞེ་པ ཪྴ—སྡུ་་—་ཚོ—་་་ 4 —སྤྱཆོ —ཙཱ5། ་་
—། ཝཝ ་ཝ་— ་ ཇུ ་—རི་ ཅི‘—་ རིརུ ཅི ་ རི ཅི ༷་ ་ ་ཆོ ༷—ཝ ཅི— —— ཝ ཝ་ཅིརི སྐུ ་ ་ སྤྱོ ཏྲེ ཅི རཱི — — — — ་ ་ཝ— ནེེ ༷བྱེ། ༵།། སྐེ གྱིསྤྲེ ཅིཚོ ནེ ཅིགྱུ— —རི་ ་།་ ༷ཝརྭ་༷་ཅི ‘རིཛེ ་ཅིཔྱོངྷྲུཝབྱུཚོ ཅི ཅི ཝ ཝ་ཎྜཾ༷ ཝཝ༷།་་ དྲོ— ་༩ ཅིཝ ཚོ་སྐེ༷་ཝ༷་གཝ་ཝ་ཅི—ཅི་རིརྔཚོཚོ་ཅི ་ ་ ཝ རྫོ་ སྤྱོ་ — ན—ཆོསྡུ་་— ་—རི་་ཕྱི་ལོ་སྡེ་དཔོན་བཙན་ལྷ་དང་དོན་གྲུབ་གཉིས་ཀྱིས་ཇུས་བཤམས་པ་ལྟར་དོན་གྲུབ་ཀྱི་ནུ་མོ་བཀྲ་ཤིས་གཡང་ཆགས་དབང་ཆེན་གྱི་བུ་དགྲ་འདུལ་ལ་མནའ་མར་སྤྲོད་རྒྱུ་བྱས། ་ ཡ་མེད་སྤུན་གསུམ་ཆམ་དུ་ཕབས་ནས་དགྲ་ཤ་ལེན་རྒྱུ་དེ་དོན་དངོས་ཐོག་སྡེ་དཔོན་བཙན་ལྷའི་ཕ་དམ་པའི་ཤ་འཁོན་ཁོ་ན་ག་ལ་ཡིན། ལོ་ཤས་སྔོན་གྱི་དོན་རྐྱེན་ཚབས་ཆེན་ནང་དོན་གྲུབ་དང་བཀྲ་ཤིས་གཡང་ཆགས་གཉིས་ཀྱི་ཕ་སྟེ་རྒན་མོ་ལྷ་མོའི་ཁྱོ་བོ་རྡོར་དཔལ་ཡང་རྐྱེན་ལམ་དུ་སོང་། ཁོ་འཆི་ཁར་དགྲ་ཤ་ལེན་དགོས་རྒྱུའི་ཁ་ཆེམས་མེད་ཀྱང་། དུས་དེ་ནས་བཟུང་དོན་གྲུབ་ཀྱི་སེམས་ནང་དུ་དགྲ་ཤ་དེ་མ་བླངས་ན་བུ་སྐྱེས་པ་ལ་སྐྱེས་རིན་མེད་ལ།
ཕ་དམ་པའི་དྲིན་ལན་འཇལ་རྒྱུ་ལྟ་ཅི་ཕ་ཤ་བཟས་པ་དང་ཁྱད་མེད་སྙམ་གྱི་ཡོད། རྒྱུ་མཚན་དེར་བརྟེན་ནས་དབང་ཆེན་ཚང་ལ་མནའ་མ་ཞིག་དགོས་པ་དང་གཅིགབཀྲ་ཤིས་གཡང་ཆགས་ལའང་མིང་དོན་མཚུངས་པའི་ཁྱོ་བོ་རང་འདྲ་ཞིག་དགོས་པ་དང་གཉིས། གསུམ་ཐད་ནས་བཤད་ན་སྤྱིར་དབང་ཆེན་གྱིས་དགྲ་ཤ་དེ་ལེན་རོགས་བྱེད་རྒྱུའི་ཁས་ལེན་དམ་བཅའ་ཡོད་ཀྱང་སྔར་བས་ལྷག་པའི་སྒོ་ནས་དེ་སྔ་རྐྱེན་ལམ་དུ་སོང་བའི་གཤིན་པོའི་བདག་པོ་སྡེ་དཔོན་བཙན་ལྷ་དང་དོན་གྲུབ་སོགས་ཀྱི་ཆེད་ལྷག་བསམ་རྣམ་དག་བྱེད་ངེས་ཡིན་པར་བརྟེན། ད་ལན་བུ་དང་བུ་མོའི་འཇིག་རྟེན་ལས་འཕྲོའི་ཟམ་པ་དེར་བརྟེན་ནས་གཉེན་ཚང་གི་འབྲེལ་བ་དེ་འཛུགས་རྒྱུ་བྱས། མ་གཞི་དེའང་རྨང་གཞི་གཏན་ནས་མེད་པའི་ཇུས་འགོད་མ་ཡིན་ཏེ་སྦྲའི་ཆོན་ཐག་གཅིག་ལ་གཅིག་འབྲེལ་གྱི་ཁྱིམ་མཚེས་མིན་ཡང་སྡེ་བ་གཅིག་གི་ཁོངས་སུ་གཏོགས་ཤིང་ལུང་པ་གཅིག་གི་ཆུ་མཉམ་འཐུང་བྱས་ནས་མིག་ཁྲ་ཆུང་གིས་བལྟས་ན་མཐོང་རྒྱུ་དང་། དར་ལུང་རྣ་བས་ཉན་ན་གོ་རྒྱུ་ཡོད་པས་དུས་ཡུན་ལོ་ཕྱེད་ཙམ་གྱི་རིང་གཤིབ་པའི་ཚེ་དགྲ་འདུལ་དང་བཀྲ་ཤིས་གཡང་ཆགས་གཉིས་དབར་ཁྲ་ཆུང་མིག་གིས་ལྐོག་མདའ་འཕེན་རེས་དང་། འཛུམ་སོ་237དཀར་གྱིས་བསུ་རེས་བྱེད་པ་སོགས་གཞོན་ནུ་ལོ་ཆུང་ཐུན་མོང་ལ་ཡོད་པའི་འཆར་ཡན་གྱིས་ཕྱུག་ཅིང་སྟོང་བསམ་གྱིས་ཁྱབ་པའི་རྣམ་འགྱུར་སྣ་ཚོགས་སྟོན་རེས་བྱེད་པ་ཀུན་གྱིས་ཚོར་ནས་གླེང་བའི་རྒྱུ་རུ་གྱུར་ཡོད། དོན་དེ་དབང་ཆེན་གྱི་བློ་རུའང་འབབ་པོ་བྱུང་ནས་ཟླ་དུས་ཚེས་གྲངས་ཀྱི་དང་དོད་མེད་ལ། བག་སྟོན་གྱི་མཛད་སྒོའང་མེད་པར་སྤྲོས་མེད་བབ་ཆགས་ཀྱི་སྒོ་ནས་ཉི་ཤར་ཆར་འབབ་སྤང་ལ་འཇའ་ཚོན་ཤར་བའི་ཉིན་ཞིག་གི་ཕྱི་དྲོ་བཀྲ་ཤིས་གཡང་ཆགས་དབང་ཆེན་ཚང་དུ་བསུས་ཏེ་བུ་དགྲ་འདུལ་དང་ཁྱོ་ཤུག་གི་འཚོ་བ་དོན་སྙིང་ལྡན་པ་ཞིག་སྐྱེལ་འགོ་ཚུགས། སྡེ་དཔོན་ཚང་གིས་རྫོང་སྐལ་གྱི་དོད་དུ་སྦྲ་ཆུང་ཆུང་གཅིག་དང་།
ར་ལུག་སུམ་ཅུ་ལྷག་ཙམ་སྤྲད་པ་དང་། ཁ་སྔོན་དབང་ཆེན་དང་ཉི་ཤར་གཉིས་ཀྱིས་འབུལ་ཚན་གྱི་དོད་དུ་སྦྱིན་པའི་དམར་ཡག་ཝ་མོའི་པགས་པ་དང་། གཡི་དཀར་གྱི་པགས་པས་དགྲ་འདུལ་དང་བཀྲ་ཤིས་གཡང་ཆགས་གཉིས་ལ་ཞྭ་མོ་རེ་བཟོས་ཏེ་སྤྲད། དོན་གྲུབ་དང་མ་ལྷ་མོ་གཉིས་ཀྱིས་བུ་མོའི་རྫོང་སྐལ་དུ་འབྲི་གཡག་གསུམ་སྦྱིན། དུས་དེ་ནས་དབང་ཆེན་ཚང་དང་། ཉི་ཤར་ཚང་། དོནགྲུབ་ཚང་གྲོང་པ་གསུམ་གྱི་ཕྱུགས་ཟོག་མཉམ་དུ་བཞག་ནས་ཁྱུ་གཅིག་ཏུ་བཟོས་ཏེ་རྫི་བོར་ཁྱིམ་ཚང་རེས་ཉི་མ་གསུམ་རེ་འགྲོ་རེས་བྱས། ་ སྟོན་ཀ་ཤར་ཏེ་ས་གཞི་ཡོངས་ལྗང་མདོག་གི་གྱོན་པ་ཕུད་དེ་གསེར་མདོག་གི་གྱོན་པ་བཀླུབས་ནས་རི་ཀླུང་ཡོངས་གསེར་མདངས་བཀྲ་ཞིང་ནམ་མཁའ་གཡའ་དག་པའི་མེ་ལོང་ཇི་བཞིན་དྭངས་པ། ཚམ་ཚོམ་དལ་བུར་རྒྱུ་བའི་སྤྲིན་པའི་ཁ་དོག་ད་ལྟ་འཇོས་མ་ཐག་གི་འབྲིའི་འོ་མ་དང་མཚུངས། དེའི་ཚེ་རོང་པ་སྡེ་གསར་གྱི་ཁྱིམ་ཚང་དྲག་གྲས་སྡེ་དཔོན་བཙན་ལྷ་ཚང་དང་།
དབང་ཆེན་ཚང་། ཉི་ཤར་ཚང་། དོན་གྲུབ་ཚང་ལུང་པའི་མདའ་ཡི་རྩྭ་ཁ་བཟང་ས་ཞིག་ཏུ་སྤོ་སྐྱོད་བྱས་ནས་སྟོན་མཇུག་སྐྱེལ་འགོ་བརྩམས། དེ་སྔོན་དང་མི་འདྲ་བར་སྡེ་དཔོན་བཙན་ལྷས་འདི་ལོའི་སྟོན་ཀ་ཆེད་དུ་238ལུང་པའི་མདའ་ཡི་རྩྭ་ཐང་དུ་སྐྱས་སྤོ་བའི་གཙོ་བོའི་རྒྱུ་མཚན་ནི་དེ་ནས་ལུང་སྐྱིད་དབར་ཐག་ཅུང་ཉེ་བས་ཡུན་རིང་མིག་ནང་གི་ལིང་ཏོག་དང་། སེམས་ནང་གི་མཛེར་རུར་གྱུར་བའི་ཨ་དར། ཆོས་དར། འབྲུག་དར་གསུམ་སྐྱིད་འཇིག་རྟེན་མི་ཡུལ་ནས་སྡུག་དམྱལ་བའི་ཁམས་སུ་བརྫང་རྒྱུའི་འཆར་བཀོད་རེད། འོན་ཀྱང་། འཆར་བཀོད་དེ་ཁོའི་སེམས་ནང་དུ་བསམ་པ་ལས་ད་ལྟ་ཁ་ནས་མི་སུ་ལའང་བཤད་མ་མྱོང་བས་དབང་ཆེན་གྱིས་ག་ལ་ཤེས། ཨ་དར།
ཆོས་དར། འབྲུག་དར་གསུམ་བཅས་དབང་ཆེན་གྱི་སེམས་ནང་དུའང་འཁོན་འགྲས་མེད་པའི་མཛེར་རུ་ཞིག་ཏུ་གྱུར་ཡོད། གང་ལགས་ཤེ་ན། ཁོ་ཚོ་སྤུན་གསུམ་དང་དབང་ཆེན་གྱི་བར་སྔར་ནས་ད་བར་ཕ་རྒྱུ་གྲགས་པ་ཅན་དང་མ་རྒྱུ་བསགས་པ་ཅན་བལ་སྐུད་ཕྲ་མོ་ཙམ་གྱི་རྩོད་གླེང་མེད་མོད། འོན་ཀྱང་ཐོག་མར་རོང་པ་སྡེ་གསར་ལ་མགོ་འདོགས་ཞུ་སྐབས་སྡེ་དཔོན་གྱི་མདུན་དུ་ཁས་ལེན་དམ་བཅའ་ནི་བཞག་ཟིན་པས་ད་ལྟ་རྒྱབ་ཏུ་བསྐྱུར་ན་ཁ་དན་ཚིག་ཐོག་ཏུ་མི་གནས་པའི་ཕོ་ཐ་མའི་བྱེད་སྟངས་ཤིག་རེད་སྙམ། དེ་ཉིན་དབང་ཆེན་སྦྲ་འདབས་སུ་བསྡད་དེ་ཀོ་བ་རློན་པ་ཡུག་ཅིག་པུས་མོའི་འོག་ཏུ་མནན་ནས་ལྷམ་མཐིལ་བརྗེ་རྩིས་བྱས། སྐབས་དེར་སྡེ་དཔོན་གྱིས་ཁོག་སྟོད་ཀྱི་ཕུ་དུང་གཉིས་ཀ་ཕུད་ནས་ཐོག་མའི་ཁ་དོག་ཇི་ཡིན་མངོན་དཀའ་བའི་བེའུ་རས་ཀྱི་སྟོད་གོས་གཅིག་གྱོན་ནས་དབང་ཆེན་གྱི་ཁ་སྤྲོད་དུ་བསྡད་དེ་རུམ་ལས་རྒྱ་གླང་གི་རྭ་ཅོ་ལ་རྒྱ་དངུལ་གྱི་ཤན་པ་ལ་གཡུ་བྱུར་གྱི་ཕྲ་བརྒྱབ་པའི་སྣ་རུ་གཅིག་བཏོན་ནས་མྱོང་རོལ་ཅུང་ཟད་བྱས་རྗེས་དབང་ཆེན་གྱི་ཕྱོགས་སུ་བསྲིངས། དབང་ཆེན་གྱིས་དེ་མར་ལག་ནང་གི་ལས་འཕྲོ་བཞག་ནས་ལག་པར་འགོས་པའི་ཐལ་རྡུལ་གོས་མཐར་ཕྱིས་ཏེ་སྲིད་ན་འགྲན་ཟླ་མ་མཆིས་པའི་ནོར་བུའི་བུམ་པ་ཞིག་ལག་ཏུ་ལེན་པ་ལྟར་ལག་གཉིས་ཀྱིས་སེམས་ཆུང་ངང་སྣ་རུ་ཚུར་བླངས་ནས་མྱོང་རོལ་བྱེད་ཀྱིན་དུ་‘‘ཡ་—འཛམ་པ་བརྒྱ། སྣ་རུ་མཛེས་པོ་239འདི་འདྲ་དེ་རིང་མ་གཏོགས་མཐོང་མ་མྱོང་’’ཞེས་ཤོད་ཀྱིན་སྔར་བཞིན་སེམས་ཆུང་གིས་ལག་གཡོན་མའི་མཐེ་བོང་གི་སེན་མོའི་སྟེང་དུ་ཅུང་ཟད་བླུགས་པ་དང་དེ་མར་ཡར་འཐེན་ནས་‘‘ཨ་ད་’’ཞེས་ཤིན་ཏུ་ཡིད་ཚིམ་པའི་རྣམ་འགྱུར་བསྟན། མ་གཞི་ནས་ལོས་ཡིན།
དབང་ཆེན་གྱི་སྣ་ཐ་ཆད་ནས་ཡུན་རིང་སོང་བས་དེ་རིང་གི་སྣ་ཐ་དེ་ནི་ཤིན་ཏུ་ཞིམ་པས་རེད། ཁོས་དེ་ནས་ཡང་སྣ་ཁུང་གི་སྣབས་གཙང་མར་འབུད་རྗེས་ཡང་མཐེ་བོང་གི་སེན་མོའི་སྟེང་དུ་མང་ཙམ་བླུགས་རྗེས་སེམས་ཆུང་གིས་སྣ་རུ་དེ་སྡེ་དཔོན་ལ་ཕར་སྤྲད། སྡེ་དཔོན་གྱིས་‘‘སྣ་རུ་དེ་ཁྱོད་ལ་བསྟེར་བ་ཡིན། ’’‘‘མིན། མིན། ང་དང་བཅས་པའི་ཡུལ་གྱར་རྣམས་ཁྱེད་ཀྱི་སྙིང་རྗེས་སྡེ་ཁོངས་སུ་བཅུག་པས་ཁྱེད་ཀྱི་བཀའ་དྲིན་འཇལ་ཐབས་བྲལ་སོང་། ད་དུང་ངས་ཁྱོད་ཀྱི་རྩ་ཆེའི་སྣ་རུ་འདི་རང་དགར་བླངས་ན་ག་ལ་འགྲིག་’’ཅེས་དབང་ཆེན་དངངས་འཚབ་ལངས་ནས་དེ་ལྟར་བཤད་པས་བྱུར་བུར་བླུགས་པའི་སྣ་ཐ་ཏོག་ཙམ་ས་རུ་ཐོར། སྡེ་དཔོན་གྱིས་‘‘ཁྱོད་དེ་འདྲ་མ་ཟེར་དང་། ཁྱོད་ཀྱིས་ང་ལ་རོགས་བྱེད་རྒྱུ་ཁས་བླངས་པ་མིན་ནམ་’མིཟེར། དབང་ཆེན་གྱིས་‘‘ཡིན།
དེ་ངས་ཁས་བླངས་པ་ཡིན། མི་ངས་ཁས་བླངས་ཟིན་པ་དེ་མི་འགྲུབ་པ་བྱེད་མི་སྲིད། ཡིན་ནའང་སྣ་རུ་རྩ་ཆེན་འདི་འདྲ་ངས་ལེན་ག་ལ་ནུས་མི’ཞེས་ཕར་ནུད་ཙམ་བྱས་ནས་སྣ་རུ་དེ་སྡེ་དཔོན་གྱི་པང་དུ་བཞག་པ་དང་དེ་ནས་‘‘སྡེ་དཔོན་ལགས། ཡ་མེད་སྤུན་གསུམ་དེང་སང་ད་དུང་འབོར་ཤོབ་ཆེན་པོ་ཡོད་དམ་’’ཟེར། སྡེ་དཔོན་གྱིས་‘‘ཁོ་ཚོའི་སྤུན་ཟླ་དེ་དག་བསད་པ་ནས་བཟུང་རྦད་དེ་གཉའ་ཆག་པ་རེད། ཡིན་ནའང་ཁོ་ཚོ་དུས་གསུམ་མཁྱེན་པའི་བླ་མར་གྱུར་ཡང་ངས་ཕ་རྒད་པོ་འཆི་ཁའི་ཁ་ཆེམས་མ་སྒྲུབ་ན་ང་བུ་སྐྱེས་པ་ལ་སྐྱེས་རིན་མེད་པ་དང་ལྟེ་ཐག་བཅད་པ་ལའང་བཅད་རིན་མེད་’’ཅེས་བཤད་ཞོར་དུ་སྣ་རུ་དེ་240དབང་ཆེན་གྱི་པང་དུ་གཡུག‘‘སྣ་རུ་རྩ་ཆེན་འདི་ངས་ལེན་མི་ནུས། ’’‘‘དེ་འདྲ་མ་ཟེར་དང་། ’’‘‘ངོ་མ་ལེན་ནུས་པ་མི་འདུག’’‘‘དེ་འདྲ་མ་ཟེར་དང་། ཁྱོད་སྣ་ཐ་ཆད་ནས་རྒྱུན་རིང་ཕྱིན་ཡོད། ’’དགིན་ཐོག་མར་སྣ་རུ་སྤྲོད་ལེན་བྱེད་སྐབས་རིན་ཐང་བྲལ་བའི་ནོར་བུ་ཞིག་སྤྲོད་ལེན་བྱེད་པ་དང་འདྲ་ཡང་ད་ལྟ་སྣ་རུ་དེ་ནི་རིན་ཐང་གང་ཡང་མི་ལྡན་པའི་སྤྱིར་བཏང་གི་དངོས་པོ་ཞིག་ལྟར་ཕན་ཚུན་པང་དུ་གཡུག་རེས་བྱེད་ཀྱི་འདུག
མཐར་སྡེ་དཔོན་གྱིས་ཨུ་ཚུགས་མཐའ་བསྐྱལ་བས་སྣ་རུ་རྩ་ཆེན་དེ་དབང་ཆེན་གྱིས་མི་ལེན་ཐབས་མེད་ཐུགསྡེ་དཔོན་གྱིས་དབང་ཆེན་ལ་ད་ལྟ་རང་དགྲ་ཤ་ལེན་རོགས་བྱེད་དགོས་ཞེས་བརྗོད་མེད་པས་དབང་ཆེན་གྱིས་རང་དང་རྒྱ་ཁབ་ཕྲ་མོ་ཙམ་གྱི་རྩོད་གླེང་མེད་པའི་མི་གསུམ་དང་དམར་འཛིང་གི་ལས་ལུང་འགྱེད་འདོད་མེད་སྟབས་རེ་ཞིག་དུས་ཚོད་ནར་འགྱངས་གཏོང་བའི་ཆེད་དུ་‘‘སྡེ་དཔོན་ལགས། ཉིན་ཤས་ཕྱིན་རྗེས་ང་ཡུལ་དུ་ཐེངས་གཅིག་འགྲོ་དགོས་བསམ་གྱི་འདུག ཁྱོད་ཀྱི་བཀའ་དྲིན་གྱིས་ཡུལ་ངེས་མེད་འཁྱམ་པོ་ང་ལྟ་བུ་ད་ལྟ་སྡེ་ཆེན་པོ་མར་ཁུ་འདྲ་བའི་ནང་དཔོན་བཟང་པོ་བླ་མ་འདྲ་བ་ཁྱེད་ཀྱི་མངའ་འོག་ཏུ་འཚོ་སྡོད་བྱེད་ཐུབ་པ་ནི་ཚེ་སྔོན་ཚོགས་བསགས་པའི་འབྲས་བུ་ལོས་ཡིན། ད་རེས་ཡུལ་དུ་ཐེངས་གཅིག་སོང་ནས་ངས་བཟའ་ཟླ་ཉི་མ་འདྲ་བ་དེའི་བདེ་འཚམས་ཤིག་བལྟ་རྒྱུ་དང་ཆབས་ཅིག་རང་སྡེའི་ནང་སྤུན་མཆེད་ལྟ་བུའི་ཡུལ་མི་མ་འཆི་གསོན་གནས་རེ་གཉིས་འདྲ་ཡོད་མེད་ལྟ་བར་འགྲོ་འདོད་འདུག་རི’ཟེར། སྡེ་དཔོན་གྱིས་‘‘འོ་ན་ཁྱོད་ཀྱི་ནག་མོ་དེ་བདེ་མོ་ཡིན་ན་ད་རེས་ཚུར་ཁྲིད་ཡོང་རྒྱུ་ཡིན་ནམ་’’ཞེས་དྲིས། དབང་ཆེན་གྱིས་མིག་ཅུང་བཙུམསེ་པ་དང་མས་མཆུ་སོ་ཡིས་དམ་པར་241བཟུང་སྟེ་མནོ་བསམ་གཏོང་བཞིན་མགྲིན་པ་གཟེངས་སུ་གཏོད་དེ་དབུགས་རིང་ནར་མོ་ཞིག་ཤོར། ད་གིན་གཟེངས་སུ་གཏོད་པའི་མགྲིན་པ་ད་གཟོད་གཞུ་མོ་ལྟར་གུག་ནས་‘‘ད་རེས་ཁྲིད་ཐབས་བྱས་ཀྱང་ཆོག ཡིན་ནའང་ངས་ད་རེས་མོའི་བདེ་འཚམས་བལྟ་རྒྱུ་ལས་མོ་དང་ཐུག་འཕྲད་བྱེད་རྩིས་མེད། གལ་སྲིད་བཙན་རྒོད་ཁ་ཤོས་ཤེས་སོང་ན་ཕྱིས་སུ་དགྲ་ཤ་ལེན་རྒྱུ་ལྟ་ཅི་ཁོ་དེ་བས་དོགས་ཟོན་ཆེ་རུ་འགྲོ་ངེས་རེད་ལ། ང་རང་གི་སྲོག་ཀྱང་ཐར་དཀའ་མོ་རེད།
དེ་སྔ་ངེད་ཚོ་པའི་མེ་མདའ་ཡོད་ཚད་ད་ལྟ་ཁོ་ཚོའི་ཚོ་པའི་ལག་ཏུ་ཡོད་པས། རིང་མི་གཅིག་གིས་ཁོ་ཚོའི་ཁ་གཏད་འཇལ་ག་ལ་ནུས་’’ཞེས་ཤོད་ཀྱིན་འདྲེན་བྱེད་ཟུང་ལས་མིག་ཆུའང་རྡོག་གཉིས་ལྷུང་བྱུང་། སྐྱེས་པ་ཕོ་ཡི་མིག་ཆུ་ནི་རིན་ཆེན་གསེར་ལྟར་མཐོང་དཀའ་མོ་ཞིག་རེད། འོན་ཀྱང་ད་ལྟ་དབང་ཆེན་གྱིས་སྐད་ཆ་ཤོད་ཀྱིན་དུ་འདྲེན་བྱེད་ཟུང་ལས་རྩྭ་ཐང་གི་ཞོགས་པའི་ཟིལ་ཆུ་ལྟ་བུའི་མིག་ཆུ་དྭངས་ཤིང་གཙང་བ་རྡོག་གཉིས་རི་གཟར་ལས་རྦབ་རྡོ་འགྲིལ་པ་ལྟར་མཁུར་མགོ་གཡས་གཡོན་ལས་ཐུར་དུ་ལྷུང་བྱུང་བས་སྡེ་དཔོན་གྱི་སེམས་སུའང་སྐྱོ་སྣང་སྐྱེད་ནས་དབུགས་རིང་ཞིག་ཤོར་བ་དང་། དེ་ནས་མུ་མཐུད་དབང་ཆེན་གྱི་གདོང་ལ་བལྟ་མ་ནུས་པར་ཕྱོགས་གཞན་ཞིག་ཏུ་བལྟས་ཏེ་‘‘འཁོར་བ་ཁབ་ཀྱི་རྩེ་མོ་ན། བདེ་བ་ནམ་ཡང་ཡོད་མ་ཡིན་ཞེས་པ་ཅིས་མི་བདེན་་’ཞེས་སྔོན་ཆད་དམ་པ་གང་གི་ཞལ་ལས་གསུངས་པ་མི་ཤེས་ཀྱང་གོ་དོན་ཤིན་ཏུ་གཏིང་ཟབ་ལ་ཚིག་འབྲུ་ཤིན་ཏུ་ཉུང་བའི་ལེགས་བཤད་ལྟ་བུའི་སྐད་ཆ་དེ་ངག་ལས་ཤོར། ་ སྡེ་དཔོན་གྱིས་ན་ནིང་ཐོག་མར་མཐོང་སྐབས་དབང་ཆེན་ནི་གཟུགས་སྟོབས་ཆེ་ལ་གདོང་གི་ཤ་རྩི་སྨུག་ཅིང་ཙུབ་དྲེག་ལྡན་པ། མིག་རྩ་ཅུང་ཟད་དམར་ལ་སྤྱང་གྲུང་དང་ལྡན་པ། ངོ་མ་རྩྭ་ཐང་གི་རླུང་ལྷགས་ལ་མི་འཇིགས་ཤིང་སྡང་དགྲ་བོའི་མདུན་དུ་དཔའ་མི་ཞུམ་པ། ལག་པ་གནམ་ལ་འཕྱར་བ་ཙམ་གྱིས་ཉམ་ཆུང་སྲོག་རྩ་འདར་འོས་པའི་དཔའ་བོ་ལྟ་བུ་ཞིག་ཏུ་མཐོང་ཡང་།
24་2དེ་རིང་ཁོའི་མདུན་དུ་ལྷགས་པའི་དབང་ཆེན་ནི་དེ་ལས་ལྡོག་སྟེ་མགོ་སྐྱེས་གཡག་རྔ་ལྟར་ཟང་ཟིང་དུ་གྱུར་བ། ངོ་གདོང་ཐལ་མདོག་ལ་སྔོ་ཤས་ཆེ་བ། འདྲེན་བྱེད་ཟུང་ཡང་འོད་མདངས་ཉམས་པ། མཁུར་མགོ་གཡས་གཡོན་སྟེང་གི་ད་གིན་ལྷུང་པའི་མཆི་མའི་རྗེས་ཤུལ་གསལ་པོ་དེ་ནི་ཤིན་ཏུ་ཉམས་ཞན་པའི་མཚན་རྟགས་ཤིག་ཏུ་མངོན་པས་ཆུང་མ་ཁོག་ལས་དོན་ནས་ད་བར་སྡེ་མཐར་མྱུལ་པའི་སྤྲང་རྒན་ལྟ་བུ་འདི་ཡིས་ངའི་དཔུང་རོགས་བྱེད་ཐུབ་བམ་སྙམ་པའི་བསམ་ཚུལ་ཡ་མཚན་པ་ཞིག་སྐྱེད། འོན་ཀྱང་བྲང་ཞེང་ཆེ་ལ་ཤ་རྒོད་འབུར་དུ་ཐོན་པ། ལག་པ་ཆེ་ལ་མཁྲེགས་པ། མཛུབ་མོ་སྦོམ་ལ་རྩུབ་དྲེག་ལྡན་པ་དེ་དག་མཐོང་ཚེ་དེ་ནི་ངོ་གདོང་གི་ལྡོག་ཕྱོགས་སུ་གྱུར་ཞིང་རང་གི་ཀླད་པའི་ནང་དུ་ཡན་རིང་སྤྱོད་རི ཚོ་རིག ། སྟེ)། ཚོ་རིང 11(( ཟིར་པ ། ཇི།།
གནས་པའ་དཔའ་བོའ་སྣང་བརྙན་དུ་གྱུར་ཚོ ་དཔའ་བའ་དཔུང་ ་གས་འ ་་ལྟ་བུ་ཞིག་ཡོད་པས་ཡ་མེད་སྤུན་གསུམ་ལྟ་ཅི་ཁམ་གསུམ་དམག་གིས་འཁོར་ལོ་བསྐོར་ཏེ་འཇིག་རྟེན་ཁྲག་གི་མཚོ་མོ་འཁྱིལ་ཡང་འཇིགས་དགོས་མི་འདུག་སྙམ་པའི་ཚོར་སྣང་སྐྱེས། དེའི་སྐབས་སྡེ་དཔོན་གྱིས་‘‘རོགས་པ་སུ་ཁྲིད་རྩིས་ཡོད། དགྲ་འདུལ་བྱིཤཱ་། ནམ་’’ཞེས་དྲིས། དབང་ཆེན་གྱིས་‘‘རོགས་པ་སུའང་ཁྲིད་རྩིས་མེད་’’‘‘གྲོགས་པོ་’’ཞེས་སྡེ་དཔོན་གྱིས་དབང་ཆེན་གྱི་ཕྲག་པར་བཅག་ཙམ་བྱས་ནས་‘‘རོགས་པ་གཅིག་ཁྲིད་ན་མི་བཟང་ངམ། ས་ཐག་རིང་པོ་གཅོད་པའི་དུས། ཡང་མིན་ན་ཞིམ་པོའི་ཟས་ཤིག་དགོས། ཡང་མིན་ན་སྙན་པོའི་གཏམ་ཞིག་དགོས་ཟེར་སྲོལ་ཡོད་པས། ལམ་རོགས་ཤིག་ཡོད་ན་ཉི་མ་འཁྱོལ་སླ་གི་རེད་’’ཟེར། སྡེ་དཔོན་གྱིས་དབང་ཆེན་ལ་‘‘གྲོགས་པོ་’’ཞེས་ཤོད་པ་ཐེངས་དང་པོ་ཡིན་པས་དབང་ཆེན་གྱི་སེམས་སུ་མི་འདིས་ངོ་མ་རང་མིར་བརྩིས་ནས་སེམས་ཁུར་བྱེད་ཀྱི་འདུག་སྙམ་ནས་‘‘ཁྱོད་སེམས་ཁྲལ་མི་དགོས།
ད་རེས་ངས་ཡུལ་དུ་243ཐེངས་གཅིག་སོང་ནས་བཟའ་མོའི་བདེ་འཚམས་ཀྱི་གནས་ཚུལ་ཞིག་བལྟས་ཏེ་ལོག་ཡོང་རྒྱུ་ཡིན། ད་རེས་ཕྱིན་ནས་གནས་ཚུལ་ཞིག་རྟོགས་ཐུབ་ན་ཕྱིས་སུ་དགྲ་ཤ་ལེན་སྐབས་ཀྱང་འཆར་བཀོད་བཟོ་བདེ་བས་ང་རང་མི་རྐྱང་རྟ་རྐྱང་ལས་རོགས་པ་ཁྲིད་རྩིས་མེད་’’ཟེར། དེ་ནས་སྡེ་དཔོན་ཡར་ལངས་ཏེ་ཁོ་རང་གི་ནང་དུ་ལོག་འགྲོ་བའི་ལམ་དུ་དོན་གྲུབ་དང་འཕྲད། དོན་གྲུབ་ཀྱིས་‘‘ཁྱེད་དབང་ཆེན་ཚང་དུ་ཕྱིན་པ་ཡིན་ནམ་’མིཞེས་དྲིས། སྡེདཔོན་གྱིས་‘‘ཡིན། ངས་ད་ལན་ཡ་མེད་སྤུན་གསུམ་དང་དགྲ་ཤ་ལེན་རྒྱུའི་སྐོར་ཁོ་ལ་ཤོད་གྲབས་བྱས་པ་ཡིན། འོན་ཀྱང་ ’’དོན་གྲུབ་ཀྱིས་སྡེ་དཔོན་གྱི་ཚིག་མཇུག་འཕྲོག་ནས་སེམས་འཚབ་དང་བཅས་‘‘ག་རེ། ཁོས་ཁས་ལེན་མི་བྱེད་པ་རེད་དམ་’’ཞེས་དྲིས། སྡེ་དཔོན་གྱིས་‘‘མ་རེད། ད་ཐེངས་ཁོ་ཡུལ་དུ་ཐེངས་གཅིག་འགྲོ་རྩིས་འདུག་པས་ངས་ད་ལྟ་ཁོ་ལ་བཤད་མེད།
ཁོས་ཁས་ལེན་བྱེད་སྲིད། ང་ཚོས་ཁོ་ཚོ་སྡེ་ཁོངས་སུ་བཅུག་པས་མི་ཚད་ཁྱོད་ཀྱི་སྲིང་མོ་བཀྲ་ཤིས་གཡང་ཆགས་ཁོའི་བུ་དགྲ་འདུལ་གྱི་མནའ་མར་བསྟེར་བས་ཁོའི་མནའ་ཚིག་གྱུར་མི་སྲིད། མ་གཞི་ནས་ངས་བལྟས་ན་མི་དེ་འདི་འདྲ་ཞིག་འདུག་’’ཅེས་མཐེ་བོང་གཡས་པ་ཀེར་ཏེ་དོན་གྲུབ་ལ་སྟོན་ཙམ་བྱས་ནས་མུ་མཐུད་བཤད་དོན་‘‘ང་ཚོས་ད་ལྟ་རང་ཡ་མེད་སྤུན་གསུམ་དང་འཛིང་ནས་དགྲ་ཤ་ལེན་དགོས་ཞེས་བཤད་ན་དབང་ཆེན་གྱིས་ཁས་ལེན་སྲིད་མོད། འོན་ཀྱང་རང་ཉིད་ལ་ཡང་ད་ལྟ་འཆར་བཀོད་ཟབ་མོ་ཞིག་མེད་པར་དབང་ཆེན་ལ་ཁྱོད་སོང་ནས་ཁོ་ཚོ་སོད་ཅེས་བརྗོད་ན་ང་ཚོ་ཉམ་ཆུང་ནུས་མེད་ཐབས་རྡུགས་ཀྱི་བྱེད་སྟངས་ཤིག་རེད། དགྲ་ཤ་ལེན་སྐབས་ཁོ་ལ་མཚོན་ཆ་ཡག་པོ་ཡོད་པས་དཔུང་རོགས་སུ་ཁྲིད་རྒྱུ་ལས་འཐབ་མཁན་གཙོ་བོ་ང་གཉིས་རེད། ངའི་ཕ་དམ་པའི་ཁ་ཆེམས་འཇོག་ས་ང་ཡིན་པ་ལས་དབང་ཆེན་མ་རེད། མཚོན་འོག་ཏུ་འཆི་བ་ནི་ང་གཉིས་ཀྱི་ཕ་རྒན་ལས་244དབང་ཆེན་གྱི་ཕ་མིན་པས་དབང་ཆེན་གྱི་ངོས་ནས་བཤད་ན་ཁོ་ཚོའི་བར་རྩོད་གཞི་རྩོད་གླེང་གང་ཡང་མེད་པས་ང་ཚོས་ཐབས་བཀོད་ཀྱི་ཇུས་གཞི་བཀོད་ནས་ཀླན་ཀ་ཞིག་འཚོལ་དགོས་ངེས་རེད། དེ་ལྟར་བྱུང་ཚེ་དབང་ཆེན་དཔའ་བའི་དཔུང་རོགས་སུ་ཁྲིད་ནས་འཆི་གསོན་གང་ལ་ཐུག་ཀྱང་ང་གཉིས་གདོང་མཆོང་གིས་དམར་འཛིང་བྱེད་དགོས་པ་ལས་དབང་ཆེན་ཁོ་ནར་འགན་བཅོལ་ནས་ཡ་མེད་སྤུན་གསུམ་དམར་གསོད་བཏང་ཡང་དེ་ང་གཉིས་ཕ་དམ་པའི་ཆེད་དུ་དགྲ་ཤ་བླངས་པ་ཡིན་ཟེར་རྒྱུ་མེད་ལ་གཞན་གྱིས་ཀྱང་འཕྱ་སྨོད་བྱེད་ངེས་རེད་’’ཅེས་བཤད། སྐད་ཆ་དེ་དོན་གྲུབ་ཀྱི་བསམ་སྟངས་དང་ཤིན་ཏུ་མཐུན་པས་‘‘དེ་རང་རེད། ངས་ཀྱང་དེ་འདྲ་བསམ་གྱི་འདུག་’’ཅེས་བརྗོད།
དེ་ནས་དབང་ཆེན་ཡུལ་དུ་འགྲོ་རྒྱུའི་གྲ་སྒྲིག་གིས་ལམ་རྒྱགས་ལ་ཤ་བཙོས། རྩམ་པ་རྩམ་ཁུག་ཏུ་བླུགས། བོའུ་ཁྲ་རིང་གནམ་ལྕགས་ཀྱི་ཕྱི་ནང་ཡོངས་གཙང་མར་ཕྱིས་ཏེ་‘‘སང་དང་གཅིག གནངས་དང་གཉིས། གཞེས་ལྷ་ཉིན་དཀར་པོར་ཐོན་རྒྱུ་ཡིན་’’ཞེས་བཤད། དོན་གྲུབ་དང་། དགྲ་འདུལ། བཀྲ་ཤིས་གཡང་ཆགས། ཉི་ཤར། རྒན་མོ་ལྷ་མོ་སོགས་ཀྱིས་རོགས་པ་མང་ཙམ་ཁྲིད་ན་ཡག་པའི་ཁ་ཏ་བྱས་པ་དང་ཕོ་གཞོན་མང་པོས་རོགས་པར་ང་འགྲོ་ཞེས་དང་བླངས་བྱས་ཀྱང་དབང་ཆེན་གྱིས་དེ་དག་གི་ཁར་མ་ཉན་པར་ཉིན་གསུམ་པའི་ཉི་མ་རྩེ་ཤར་གྱི་དུས་སུ་གཉེན་ཉེ་དང་གྲོང་པ་ཁྱིམ་མཚེས་ཚང་མར་འགྲམ་པ་ཡང་ཡང་སྦྱར་ནས་ཞལ་གྱེས་ཞུས་ཏེ་རྟ་བོ་རྐྱང་རྒོད་ལ་བཞོན།
བོའུ་ཁྲ་རིང་གནམ་ལྕགས་རྒྱབ་ཏུ་ཁུར་ནས་ཡུལ་ལས་ཐོན་ཏེ་སོང་། དེར་ཡོད་ཚང་མས་དབང་ཆེན་ལམ་བར་དུ་གེགས་བར་མི་ཡོང་བ། བྱ་བ་ལམ་ལྷོང་ཡོང་བའི་སྨོན་ལམ་ཡང་ཡང་འདེབས་བཞིན་སྒོ་འགྲམ་དུ་ལངས་ནས་རྒྱང་རིང་གི་བར་དུ་ཁོ་ལ་མིག་གིས་སྐྱེལ་མ་བྱས། དབང་ཆེན་ལུང་མདོ་ནས་ཐོན་ཁར་རྟ་ཁ་ཕྱིར་བསྐོར་ཏེ་བལྟ་དུས་མི་མང་པོ་ད་དུང་སྒོ་འགྲམ་དུ་ལངས་ནས་ཁོ་ལ་མིག་གིས་སྐྱེལ་མ་བྱེད་ཀྱིན་ཡོད་པ་245མཐོང་བས་ཁོས་ཀྱང་གཞིས་སྡོད་མི་ཕྱུགས་ཡོངས་གོད་ཆགས་མི་ཡོང་བའི་སྨོན་ལམ་བཏབ། ལུང་མདོ་ལས་དོན་རྗེས་རྟ་ལས་བབས་ཏེ་རྒྱང་རིང་གི་ལྷོ་ཕྱོགས་སུ་མིག་རྒྱང་འགའ་བཅད་དུས་རྒྱང་རིང་ས་འཛིན་གྱི་ཕྲེང་བ་དང་། ཁུག་སྣའི་ཁྲོད་དུ་ཁ་བའི་རྡུལ་བརྩེགས་ཀྱི་ལྷུན་པོའི་གཙུག་ཏོར་ཐར་ཐོར་ཡང་མངོན་གྱི་འདུག་ཀྱང་དེ་དག་གི་ཁྲོད་དུ་རང་ཡུལ་གྱི་རི་རྩེ་རེད་སྙམ་པ་ནི་གཅིག་ཀྱང་མི་འདུག་པས་གང་ལྟར་ཉིན་ཤས་ལྷོ་ཕྱོགས་ཁོ་ནར་ཁ་གཏད་དེ་འགྲོ་རྒྱུ་རེད་སྙམ་ནས་རྟར་བཞོན་ཏེ་རྟ་བོ་ལྕག་གིས་བྲབ་ནས་སྐྱོད། འབྱམས་ཀླས་མྱ་ངམ་གྱི་ཐང་ཆེན་དུ་འགྲུལ་རོགས་མེད་པའི་མི་གཅིག་ཁེར་འགྲོ་བྱེད་རྒྱུ་ནི་ཧ་ཅང་ཡིད་མུག་པ་ཞིག་རེད། ལབ་རོགས་གླེང་རོགས་ཟེར་ནའང་འདྲ། དགའ་གྲོགས་སྐྱོ་གྲོགས་ཟེར་ནའང་འདྲ་གང་ལྟར་འོག་ཏུ་བཞོན་པའི་བྱོལ་སོང་ལས་མེད་པས་ཡིད་མུག་གི་སེམས་སངས་ཆེད་སྨྲ་སྒོ་ཕྱེས་ཏེ་གླུ་ཆུང་ཞིག་བླངས་པར། ཤར་ཕྱོགས་སྤྲིན་བཟང་དཀར་པོ།
འགྲོས་ཆེན་རྟ་བོ་ཡིན་ན། རྒྱ་དང་བོད་ཀྱི་ལམ་ཐགཉི་མ་གཅིག་གིས་བསྐྱོད་ཆོག‘‘འོ། ཤུ་ཤུ་’’ཁོའི་མདུན་གྱི་རི་སྣ་ཆང་ཆང་དེའི་འདབས་ཀྱི་ན་ཐང་དེ་ཐེ(1 ད་སྣ ཟི་པ རྭར རྭཟིག རི་མིསུ་པ ཟིརབ ལྷཟིག ལག (1ཐོ སྤྱོརནས་ ་གཞན་སྟག་རྒད་འདྲ་བ་ཞག་གས་ནར་ཁྱུ་གཅག་མར་འདད་ ང་ག་འདུགན་ཐང་དེའི་གཞུང་གི་རྒྱུག་ཆུའི་འགྲམ་དུ་ཁོ་དང་ནོར་རྫི་ཕོ་གཞོན་དེ་འཕྲད། ཕོ་གཞོན་དེས་རུ་དར་དམར་པོ་ཅན་གྱི་མེ་མདའ་རྒྱབ་ཏུ་ཁུར་པའི་སྐྱ་མི་ཁེར་རྐྱང་འདི་ཅི་ཞིག་ཡིན་སྙམ་ནས་འགྲོ་མཚམས་བཞག་སྟེ་ཁོར་བལྟས་ནས་246བསྡད་ ། དབང་ཆེན་རྟ་ལས་བབས་ནས་‘‘ཡ། ཕོ་གསར། ཟོག་འཚོ་ཡག་’’ཅེསཁམས་འདྲི་བྱས་ཀྱང་ཕོ་གསར་དེས་ལན་མ་སྤྲད་པར་མིག་ཧུར་རེར་ཁོར་བལྟས་ནས་འདུག
ཕོ་གཞོན་དེ་ནི་གཟུགས་སྟོབས་ཆེ་ལ་མིག་རྩ་དམར་བ། འགྲམ་པ་གཡས་པར་རྨ་ཤུལ་སོར་གསུམ་ཙམ་ཡོད་པ་ཞིག་འདུག ས་ཆ་དེ་ནི་ལུང་སྐྱིད་འཚོ་བའི་ས་ཆ་ཡིན་པ་དབང་ཆེན་གྱིས་ཤེས་ཀྱི་ཡོད་པས་ཕོ་གསར་འདི་ཕལ་ཆེར་ཡ་མེད་སྤུན་གསུམ་གྱི་གཅིག་མིན་ནམ་སྙམ་ནས་‘‘ཁྱོད་ཀྱི་མིང་ལ་ཅི་ཟེར་རི’ཞེས་དྲིས། རཱིཕོ་གསར་དེས་‘‘ཁྱོད་ཀྱི་མིང་ལ་ཅི་ཟེར་’’ཞེས་ཚུར་དྲིས་བྱུང་། དབང་ཆེན་གྱིས་བོད་མདའ་ཚུར་བླངས་ཏེ་‘‘ཧྭ་ཧྭ། ངའི་མིང་ཤེས་འདོད་ན་རི་མགོའི་ཇག་པ་ཁེར་འགྲོ་ཟེར་’’ཞེས་བཤད། ཕོགསར་དེས་ཕྱིར་བཤོལ་གོམ་གང་བྱས་ནས་‘‘ཁྱོད་ཀྱིས་ཅི་བྱེད་རྩིས་ཡོད། ང་དོན་མེད་ནོར་རྫི་ལ་ཁྱོད་ཀྱིས་བརྙས་བཅོས་བྱེད་དོན་ཅི་རེད། ང་རང་སྲོག་འབེན་ལ་བཙུགས་ནས་འཐབ་འདོད་ཅན་དེ་འདྲ་མིན། འཐབ་རྒྱུར་དགའ་དྲགས་པས་ཆགས་སྒོ་ཆེན་པོ་རག་མྱོང་’’ཞེས་ཕྱིར་བཤོལ་བྱེད་ཀྱིན་ནོར་ཁྱུ་འཕྲོག་དོགས་ཀྱིས་ནོར་ཁྱུའི་ཕྱོགས་སུ་བལྟ་ཙམ་བལྟ་ཙམ་བྱེད་ཀྱི་འདུགདབང་ཆེན་གྱིས་གོམ་གང་མདུན་དུ་སྤོས་ཏེ་‘‘ངའི་མིང་བཤད་ཚར།
ད་ཁྱོད་ཀྱི་མིང་ལ་ཅི་ཟེར། ’’ཞེས་སྐད་ཤུགས་ཆེ་རུ་བཏང་ནས་དྲིས། ‘‘ངའི་མིང་ ངའི་མིང་་་་་་་འབྲུག་དར་ཟེར། ཇག་དཔོན་ལགས་’’ཞེས་མུ་མཐུད་ཕྱིར་བཤོལ་བྱས། དབང་ཆེན་གྱིས་བདེ་ལྕག་འཁྱུག་པོའི་སྒོ་ནས་སྦི་སྡིའི་མེ་སྒྲོན་ནས་གོམ་པ་རེ་རེ་བཞིན་འབྲུག་དར་གྱི་མདུན་དུ་བཅར་ནས་‘‘ཁོ་རེ་འབྲུག་དར། ཁྱོད་དེ་རིང་ངའི་མཚོན་འོག་ཏུ་ཤི་སོང་’’ཞེས་འཇིགས་སྐུལ་བྱས། འབྲུག་དར་གྱིས་‘‘དེ་འདྲ་མ་བྱེད་དང་། ཇག་ ཇག་དཔོན། ང་247སྤུན་བརྒྱད་ཡོད་ས་ལ་ད་ལྟ་གསུམ་ལས་མ་ལྷག་ མི’ཞེས་ཤོད་ཀྱིན་རྐང་པ་གཉིས་ཀྱང་འདར་སིག་སིག་བྱེད་ཀྱི་འདུགདབང་ཆེན་གྱིས་‘‘འོ་ན། ཁྱོད་ཀྱིས་ངའི་མེ་མདའི་མཆུ་ལྕེ་ཡིས་ལྡོགས་དང་དེ་མིན་ན་ངས་གསོད་རྒྱུ་ཡིན་’རིཞེས་འཇིགས་སྐུལ་བྱས།
འབྲུག་དར་གྱི་སེམས་སུ་སྔར་བྱུང་མྱོང་མེད་པའི་འཇིགས་སྐྲག་སྐྱེད་དེ། དེ་རིང་རང་ཉིད་རླུང་རྟ་ཉམས་ནས་གདོན་འདྲེ་གསོན་པོ་ཞིག་ཐུག་འདུག་པས་རང་སྲོག་སྐྱེལ་བ་ལས་མེ་མདའི་མཆུ་ལྡག་ན་དགའ་སྙམ་ནས་དབང་ཆེན་གྱི་མདུན་དུ་ཕྱིན་ནས་མེ་མདའི་མཆུ་ཐེངས་གསུམ་ལྡག‘‘ཧྭ། ཧྭ། ཧྭ། ’’དབང་ཆེན་གྱིས་གད་མོ་ཆེན་པོ་ཞིག་བགད་ནས་མེ་མདའ་རྒྱབ་ཏུ་ཁུར་ཞིང་རྟ་བོ་ལྕག་གིས་བྲབ་ནས་བྱ་འཕུར་བ་ལྟར་རྒྱུག་སོང་། འབྲུག་དར་རང་སར་ལངས་ནས་ལྕེ་ད་དུང་ཕྱི་རུ་བཏོན་ཏེ་ད་གིན་དེ་རྨི་ལམ་ཡིན་ནམ་མངོན་སུམ་ཡིན་ཆ་མ་འཚལ་བར་ཧོན་ཐོར་ནས་ལུས། ཉི་མ་ནུབ་རིར་བཞུད་ཅིང་ནུབ་ཕྱོགས་ཀྱི་གནམ་ས་འདྲེས་མཚམས་ཀྱི་སྤྲིན་དཀར་ཡོངས་ད་གཟོད་དར་ཟབ་དམར་སེར་གྱི་མདོག་ཏུ་གྱུར། རིབྱིའུ་རྣམས་གཤོག་གྱུར་ངོམ་བཞིན་ལ་ལ་ཐུར་དུ་འཕུར་པ་དང་ལ་ལ་གྱེན་དུ་འཕུར་པ་སོགས་སྐབས་དེའི་འཇིག་རྟེན་སྣོད་བཅུད་ཀྱིས་དབང་ཆེན་ལྟ་བུ་ཡུན་རིང་ཡུལ་གྱར་འཚོ་བའི་ཉམས་སད་ཐེག་ནས་འཇིགས་དང་སྐྲག་ཅེས་པའི་ཐ་སྙད་སྔ་ས་ནས་མིང་གི་ལྷག་མར་གྱུར་བའི་སྐྱེ་བོའི་སེམས་ནང་དུའང་ཤིན་ཏུ་ཡིད་མུག་པ་དང་སྐྱོ་ཤས་ཀྱི་ཚོར་སྣང་སྦྱིན་གྱི་འདུགདེ་ནས་ཁོ་དྭངས་གཙང་ཆུ་མིག་ལྡན་པའི་ན་སྒོར་མོ་ཞིག་ཏུ་སླེབས་པས་དེར་རྟ་སྒ་བླངས་ཤིང་ལྕི་བ་བཏུས་ཏེ་ཇ་བསྐོལ་ཏེ་ངལ་གསོ་ཏོག་ཙམ་བརྒྱབ་རྗེས་ཤར་ཕྱོགས་ནས་ཚེས་བཅོ་ལྔའི་ཟླ་བ་གསལ་གྱི་ལེར་ཤར་བྱུང་བས་སླར་ཡང་རྟ་སྒ་བརྒྱབ་ནས་མདུན་དུ་སྐྱོད། གནམ་གཤིས་ཇེ་གྲང་དུ་སོང་བ་དང་བྱང་རླུང་ལྡང་བྱུང་བས་མེ་མདའི་རུ་248དར་ལྷབ་ལྷུབ་ཏུ་གཡོ་བ་དང་། འགྲམ་པ་དང་།
རྣ་རྩར་གྲང་ཤུར་ཤུར་བྱེད་ཀྱི་འདུག ས་གཞི་ཡོངས་ཟླ་འོད་སྐྱ་ཐིང་ཐིང་དུ་ཁྱབ་པ་དང་ཕྱོགས་བཞིའི་ས་འཛིན་གྱི་ཕྲེང་བ་དག་གཅན་གཟན་གྱི་མཆེ་བ་ལྟར་རིང་ཐུང་མཐོ་དམན་དང་། སྒང་གཤོང་གི་དབྱེ་མཚམས་ལྷག་པར་གསལ། གཡའ་དག་པའི་དགུང་སྔོན་གྱི་དབྱིངས་སུ་རྒྱུ་སྐར་གྱི་ཚོམ་བུ་མང་དུ་མང་དུ་ཕྱིན་ནས་ཁྲ་ཐིང་ངེར་གྱུར་པ་དང་བཅོ་ལྔའི་དུང་ཟླ་ཡང་མཐོ་བར་འཕགས་ཏེ་དཔའ་རོགས་དཔུང་རོགས་མེད་པའི་དཔའ་རྒོད་རྐྱང་པ་དེར་སྐྱོ་རོགས་བྱེད་པ་བཞིན་རྣམ་ཀུན་ལས་སྒོར་རྒྱ་ཆེ་ཞིང་དཀར་མདངས་ཆེ་བའི་སྣང་བ་ཤར། དེའི་སྐབས་སྤྲིན་ནག་ཚོམ་བུ་ཞིག་གིས་ཟླ་བའི་ཞལ་རས་བཀབ་ནས་རེ་ཞིག་འཇིག་རྟེན་ཡོངས་མུན་ནག་ཏུ་གྱུར་ཏེ་མདུན་གྱི་མཛུབ་མོ་ལྔ་ཡང་མི་མཐོང་བར་གྱུར་བས་དབང་ཆེན་གྱི་ཡིད་དུ་སྐྱི་གཡའ་བའི་རྗེས་དྲན་དུམ་བུ་ཞིག་ཤར། བཙན་རྒོད་ཁ་ཤོ་ཡུལ་ལས་བྲལ་ནས་ཟླ་གཉིས་ལྷག་ཕྱིན་པའི་རྗེས་ཀྱི་ཉིན་ཞིག་གི་མཚན་མོ་ཞིག མི་རྣམས་གཉིད་ལམ་གྱི་ཞིང་ཁམས་སུ་རོལ་ཞིང་ཕྱོགས་བཞི་དབེན་ཞིང་ལྷིང་འཇགས་སུ་གནས། སྐབས་རེ་བགྲེས་སོང་འགའ་ཤས་ཀྱི་སྡུར་པ་འཐེན་པའི་ཧར་སྒྲ་རེ་འགའ་ཐོས། སྐབས་རེ་ཡིད་མུག་པའི་འུག་པའི་སྐད་རེ་ཟུང་ཐོས། གློ་བུར་དུ་ཁྱིའི་ཟུག་སྐད་ལྷང་ལྷང་དུ་གྲགས་པ་དང་དུས་མཉམ་འཇིགས་སུ་རུང་བའི་མེ་མདའི་སྐད་དང་།
མིའི་ཀི་སྒྲ་སྣ་ཚོགས་བྱུང་བས་སྡེ་ནང་གི་མི་ཚང་མ་གཉིད་ཧར་སད་དང་སློག་པ་ལྟེབ་གྱོན་བྱས། མུན་ནག་ལག་སྙོབ་ཀྱིས་མེ་མདའ་དང་། རྫས་མདེལ་བཙལ་ཡང་བཞུ་མར་དང་ཟླ་འོད་གང་ཡང་མེད་པའི་མུན་ནག་ནང་འགའ་ཤས་ཀྱིས་མེ་མདའ་རྙེད་ཀྱང་རྫས་ཁུག་མ་རྙེད་པར་རྩམ་ཁུག་དང་རྫས་ཁུག་ནོར་འཛོལ་བྱུང་ནས་མེ་མདའི་ནང་དུ་རྩམ་པ་བླུགས། འགའ་ཤས་ཀྱིས་རྫས་མདེལ་རྙེད་ཀྱང་མེ་མདའ་མ་རྙེད། ཛ་དྲག་དང་འཚབ་འཚུབ་ཀྱི་དབང་གིས་ལ་ལས་རང་གི་ཆུང་མའི་བྱུ་རུའི་མགུལ་རྒྱན་མདེའུ་ལ་ནོར་ཏེ་མེ་མདའི་ནང་དུ་བླུགས་ཁུལ་བྱས། 249འགའ་ཤས་ཀྱིས་སྐེད་གྲི་དང་བཏགས་མ་ནོར་ཏེ་བཏགས་མ་འཕྱར་ནས་སྒོར་དོན། འཇིགས་སུ་རུང་བའི་ཀི་གསོད་རྒྱོབ་གསོད་ཀྱི་སྐད་སྒྲ་དང་། མེ་མདའི་སྐད་བར་མཚམས་མེད་པར་གྲགས་པའི་ཛ་དྲག་གི་དུས་དེར་སྦྲུམ་མ་འགའ་ཤས་འཇིགས་སྐྲག་གིས་མ་བཟོད་པར་མངལ་ཡང་ཤོར་བ་དང་ཁྱིའི་སྐད་སྒྲ་དང་། ཕྲུ་གུའི་ངུ་སྐད་མཉམ་དུ་འདྲེས། དབང་ཆེན་གྱིས་གྲི་དང་མེ་མདའ་ལག་ཏུ་ཐོགས་ཏེ་བུ་དགྲ་འདུལ་དང་བཟའ་མོ་ཁྲིད་དེ་སྒོར་དོན་གྲབས་བྱེད་པའི་སྐབས་ཕྱི་ལོགས་ནས་སྦྲའི་ཆོན་ཐག་བཅད་པས་དེ་མ་ཉིད་ལ་སྦྲ་དེ་རིམ་གྱིས་འགྱེལ།
གནས་ཚུལ་ཤིན་ཏུ་སྟབས་མི་ལེགས་པ་རྟོགས་པས་དབང་ཆེན་གྱིས་ཤུགས་ཀྱིས་བུ་ཁྲིད་དེ་ཕྱིར་དོན་ཐུབ་ཙམ་བྱུང་ཡང་གཡང་མོ་ཕྱིར་དོན་མ་ཐུབ་པར་ད་དུང་སྦྲའི་འོག་ཏུ་ཡོད་པས་དབང་ཆེན་བྲེལ་འཚབ་ཀྱིས་ཁ་ཕྱིར་བསྐོར་ནས་བཟའ་ཟླ་སྐྱོབ་པར་བརྩམས་པའི་ཚེ་རྒྱབ་ཕྱོགས་ནས་མི་གཅིག་གིས་དབྱུགས་པ་ལྟ་བུ་ཞིག་རང་གི་མགོར་གཟེས་ཏེ་གཞུ་བའི་ཚོར་སྣང་ཞིག་བྱུང་བས་གཟུགས་པོ་གཡས་ཕྱོགས་སུ་ཡོ་ཙམ་བྱས་པས་དབྱུགས་པ་ལྟ་བུ་དེ་དབང་ཆེན་གྱི་རྐང་པ་གཡོན་མའི་འཁྲིས་ཀྱི་ས་རུ་གཞུས་ཏེ་སྣེ་གཅིག་ཆག་པའི་ཤིང་ཕྱེ་མཁའ་རུ་ཐོར་ཏེ་དུམ་བུ་ཞིག་ཁོའི་མགོ་སྐྱེས་ཟིང་ཟིང་དུ་གྱུར་བ་དེའི་སྟེང་དུ་ཟུག ཡང་དེའི་སྐབས་གཡས་ཕྱོགས་ནས་མི་གཅིག་ཚུར་རྒྱུག་བྱུང་བས་དེ་མར་དབང་ཆེན་གྱིས་སྐེད་གྲི་ཤུབས་ལས་འབྱིན་ནས་ཤུགས་ཀྱིས་བསྣུན་པས་མི་དེའི་གྲོད་པར་ཐེབས་ཏེ་‘‘ཨ་ད་རི’ཞེས་སྐད་ངན་ཤོར་བ་དང་དུས་མཉམ་ས་རུ་འགྱེལ་པས་དགྲ་འདུལ་ཡང་ཏོག་ཙམ་མ་གཏོགས་མི་དེའི་རོའི་འོག་ཏུ་གནན། ‘‘དབང་ཆེན་་་་་་་བུ་་་་་་དགྲ་་་་་་ང་་་་་་་’’གཡང་མོའི་ངུ་ངག་གི་ཚིག་མཇུག་བརྗོད་དབང་མེད་པར་གྱུར་བས་དབང་ཆེན་གྱིས་གཞན་གྱིས་ཁ་བཀག་ནས་བཙན་ཁྲིད་བྱས་པ་ཤེས་ཏེ་ཁོག་ནང་དུ་ཁོང་ཁྲོའི་མེ་ལྕེ་རབ་ཏུ་འབར་ནས་སྐེད་གྲི་དགུང་ལ་འཕྱར་ཏེ་གཡང་མོའི་སྐད་གྲགས་འོང་སའི་ཕྱོགས་250ས་ཤོར་ཡང་རྐང་པ་སྦྲའི་ཆོན་ཐག་གི་ཕར་པར་འཁོན་ཏེ་ཁ་བབ་ལོགརི་བརྒྱ རི་རིང དམི་བྱིམི་གསུམ་གྱིས་མཉམ་དུ་‘‘དབང་ཆེན་ཁོ་ག་པར་འདུག དེ་རིང་ཁོ་ཐར་པར་བཏང་ན་མི་འགྲིག ད་དུང་ཁོའི་བུ་ཡོད་’’ཅེས་སྐད་རྒྱག་གི་འདུགམི་དེ་གསུམ་ནང་ནས་གཅིག་གི་སྐད་ཆ་སྒྲ་མི་དག་ལ་གདངས་ཀྱང་ཤིན་ཏུ་ཕྲ་བས་དེ་བཙན་རྒོད་ཁ་ཤོའི་སྐད་ཡིན་པ་དབང་ཆེན་གྱིས་གསལ་པོར་ཤེས། དབང་ཆེན་གྱི་བསམ་པར་ད་ལྟ་མི་མང་ཉུང་གི་ཁྱད་པར་ཆེ་བས་རང་ཉིད་ཕམ་རྒྱུ་རེད་སྙམ་ནས་དགྲ་འདུལ་གྱི་ལག་ནས་བཟུང་སྟེ་སྦྲའི་ལྷོ་ཕྱོགས་ཀྱི་གྲོག་རོང་ཞིག་གི་ནང་དུ་བྲོས་ནས་ཡིབ། ‘‘དབང་ཆེན་ཐར་པར་བཏང་ན་བུ་མིན། ’’‘‘རྙེད་ཀྱི་མི་འདུག’’‘‘ཐར་པར་གཏོང་མི་རུང་། ད་དུང་ཁོའི་བུ་ཡོད། ’’ཏྭེཏྭེརྙེད་ཀྱི’་ཌི་འདུག’’དེའི་སྐབས་གྲོང་སྡེའི་ནང་ཀི་སྒྲ་དང་ཁྱིའི་ཟུག་སྐད།
ཨ་ཚ་ཨ་རའི་འོ་དོད་ཀྱི་སྒྲ། ལུག་གི་འབའ་སྐད། ནོར་གྱི་ངུར་ལྡིར་གྱིས་སྐྱི་གཡའ་བའི་མཚན་མོ་དེར་ཡིད་ཤིན་ཏུ་སྐྱོ་བའི་མཉམ་དཀྲོལ་རོལ་མོ་ཞིག་བཏང་། མི་སྐད་སྦོམ་པོ་ཞིག་གིས་‘‘ཨབ་ཕྲུག་ཚོ། ཇག་བརྒྱབ་པ་ལ་བརྒྱབ་རིན་ཡོད་པ་ཞིག་དང་། མི་བསད་པའི་སྡིག་རིན་ཡོད་པ་དགོས། འདོ་བ་རྟ་ལ་སྒ་སྲབ་སྤྲད། ཁྲ་རིང་བོའུ་ལ་རྫས་རྫོང་བརྒྱབ་ནས་ཡོང་བའི་ཡོང་གོ་ཆོད་པ་དགོས་’’ཟེར། བཙན་རྒོད་ཁ་ཤོས་སྒྲ་མི་དག་པའི་སྐད་ཀྱིས་‘‘གཡང་ཕྱུག་སྤྲང་སྡེ་མེ་བཏང་རྗེས་ཀྱི་ཐལ་བ་ཙམ་ཡང་མེད་པར་བཟོ་དགོས། དབང་ཆེན་ཁོ་ཤིག་ལ་བརྒྱབ་ཀྱང་གོང་བའི་ཕྱི་རེད་’’ཅེས་ཟེར་བའི་སྐད་ཆ་དེ་དག་གོ་བས་དབང་ཆེན་ཁོག་ནང་གི་ཁོང་ཁྲོ་མནན་མ་ཐུབ་པར་ཁོ་ཚོ་གཞན་རྒྱུའི་དོན་དུ་འཆི་ནུས་ན།
251ཁོ་ཚོ་མི་མང་ན་རོ་མང་དང་། ང་མི་ཉུང་ན་རོ་ཉུང་རེད་སྙམ་སྟེ་གྲི་རིང་དགུང་ལ་འཕྱར་ནས་ཐེངས་ཁ་ཤས་ཤོར་གྲབས་བྱས་ཀྱང་བསམ་བློ་ཞིབ་ཏུ་གཏོང་དུས་དེ་རིང་མི་མང་ཉུང་གི་ཁྱད་པར་དང་། སྤྲང་གནམ་འདི་ཡང་སྤྲིན་ནག་གིས་ཁེངས་ཏེ་མཐོང་གི་མི་འདུག་པས་བྱ་གནམ་ལ་འཕུར། སྒོ་ང་ས་རུ་ལྷུང་པའི་དཔེ་བཞིན་གཡང་མོ་ཡང་སྐྱོབ་མི་ཐུབ་པར་རང་ཉིད་ཀྱང་གསོན་མ་ཐུབ་ན་ཕྱིས་སུ་དགྲ་ཤ་ལེན་རྒྱུ་ལྟ་ཅི་གཡང་ཕྱུག་སྡེ་བ་ཞེས་པ་གཏམ་རྒྱུད་ཙམ་དུ་འགྱུར་རྒྱུ་རེད་སྙམ་ནས་བསྡད། དབང་ཆེན་གྱི་སེམས་ནང་དུ་ཁོང་ཁྲོའི་མེ་ལྕེ་འབར་བཞིན་སྐེད་གྲི་དང་། མེ་མདའ་ལག་པ་གཡས་གཡོན་གཉིས་ཀྱིས་དམ་པར་བཟུང་ནས་སྐད་སྒྲ་གྲགས་འོང་སའི་ཕྱོགས་གང་དེར་ཉན་བཞིན་མས་མཆུ་སོ་ཡིས་དམ་པར་བཟུང་ནས་ཁྲག་དམར་ཡང་མ་ནེེའི་སྟེང་ནས་ཐུར་དུ་བཞུར། དེ་སྔ་ཕན་ཆད་གཉིད་ལམ་དུ་ཡང་གཏོང་མྱོང་མེད་པའི་དེ་རིང་གི་འཇིགས་སྐྲག་དེས་བུ་དགྲ་འདུལ་རྐང་ལག་འདར་གྱིན་ཁ་ཡི་རྐན་དང་། ལྕེ་ཡང་སྐམ་པོར་འགྱུར་ཡང་ཁ་ནས་ངུ་སྐད་དང་། སྡུག་སྐད་ཚིག་འབྲུ་གཅིག་ཀྱང་མ་དོན་པར་རང་གི་ཕ་དང་ཁ་བྲལ་དོགས་ཀྱིས་ཕ་དབང་ཆེན་གྱི་སློག་པའི་ཐུ་སྣེ་ལས་དམ་པར་བཟུང་སྟེ་བསྡད། ཇག་པ་དེ་ཚོས་སྦི་སྡི་ཀླད་དུ་སྐོར་གྱིན་མེ་ལྕེ་དམར་འཕྱུར་འཕྱུར་གྱིས་ལུག་གཡང་མོ་འབའ་སྐད་དི་རེར།
ནོར་ནག་ཆུང་ངུར་སྐད་ལོང་ངེར་དེད་པས་དབང་ཆེན་ཁོང་ཁྲོ་བཟོད་གླགས་བྲལ་བར་གྱུར་ནས་སྦི་སྡིའི་མེ་ལྕེ་འཕྱུར་བའི་ཕྱོགས་དེར་གཟེས་ཏེ་མུག་ནག་ལྐོག་མདའ་ཞིག་འཕངས་པས་འདི་ཕྱོགས་ནས་‘‘ཏྭ་’’ཞེས་མེ་མདའི་སྐད་གྲགས་པ་དང་དུས་མཉམ་ཕར་ཕྱོགས་ནས་སྦི་སྡི་གཅིག་མེ་ལྕེ་དམར་ཐོར་རེར་ས་རུ་ལྷུང་བ་མཐོང་བས་ཇག་པ་གཅིག་འཇིག་རྟེན་ཕྱི་མའི་ལམ་དུ་བརྫངས་སོང་སྙམ། ཁོསྐོདེ་མར་དབང་ཆེན་ཕ་བུ་གཉིས་མྱུར་སྟབས་ཀྱིས་གནས་གཞནནིཞིག་ཏུ་སྤོས་ཏེ་ཡིབ་ནས་བསྡད། 252‘‘དབང་ཆེན་ཁོའི་སྡུག་རོ་ཕི་ན་འདུག དེ་རིང་ཁོའི་སྡུག་མགོ་ལ་ཕུག་གཤག་གཤག་དང་། སྡུག་སྙིང་ཉུང་མ་གཅོད་གཅོད་མ་བྱས་ན་བུ་མིན། ཨབ་ཕྲུག་ཚོ་རྒྱུགས་’’ཞེས་སྐད་བརྒྱབ་པ་དང་མི་ཁ་ཤས་ཁོ་གཉིས་ཀྱི་ཕྱོགས་སུ་རྒྱུག་ཡོང་བའི་རྡོག་སྒྲ་གསལ་པོ་ཐོས། དབང་ཆེན་ཕ་བུ་གཉིས་ལམ་སེང་གྲོག་མོ་ཞིག་གི་ནང་དུ་འཛུལ་ཏེ་ཡིབ་ནས་བསྡད། ཁོ་གཉིས་འཚོལ་མཁན་ཇག་པ་དེ་ཚོས་ལབ་གླེང་སྣ་ཚོགས་བྱེད་ཀྱིན་གང་སར་འཚོལ་བའི་ཁུལ་གྱིས་འགྲོ་གི་འདུག དེའི་སྐབས་མི་གཅིག་གིས་གཅིག་ལ་སྐད་དམའ་པོའི་སྒོ་ནས་‘‘གཞན་གྱི་དོན་དུ་རང་སྲོག་དྲོན་མོ་དགྲ་ལག་ཏུ་བཞག་པས་ཅི་ཕན། དབང་ཆེན་ནི་རང་ས་རྒྱུས་ཡོད་ཡིན་པས་གང་དུ་གབ་ཀྱང་ལས་སླ་མོ་རེད།
ང་ཚོ་གཞན་ས་རྒྱུས་མེད་ཡིན་པས་ཉེན་ཁ་ཆེན་པོ་རེད། དེ་བས་མ་བཙལ་ན་དགའ་’’ཟེར། གཅིག་ཤོས་ཀྱིས་‘‘དེ་རང་རེད། འགྲོ་འགྲོ་’’ཟེར་ནས་བུད་སོང་། གཞན་རྣམས་ཀྱང་དེ་གཉིས་ཀྱི་རྗེས་སུ་འབྲང་ནས་བུད་སོང་། ད་གཟོད་དགུང་སྔོན་གྱི་སྤྲིན་པའི་ཡོལ་ནག་དེ་སྦར་མཐིལ་གྱི་ཆེ་ཆུང་ཙམ་གྱི་ཨི་ཁུང་ཞིག་རྡོལ་བ་ལས་ཟླ་བའི་ཞལ་རས་ཕྱེད་ཙམ་མངོན། ཇག་པ་ཚོས་ཕྱུགས་ཁྱུ་དེད་དེ་ལྷོ་ནུབ་ཀྱི་ཕྱོགས་སུ་འགྲོ་བ་རབ་རིབ་ཅིག་མཐོང་བས་དབང་ཆེན་གྱིས་བུ་ཁྲིད་དེ་མདའ་འཕངས་པ་ལྟར་རྒྱུག་ནས་ཇག་པ་དེ་ཚོ་འགྲོ་བའི་མདུན་ཕྱོགས་སུ་རྫ་འཕྲང་དོག་པོ་ཞིག་ཡོད་པ་དེའི་གཡོན་ཕྱོགས་ཀྱི་རི་ལྡེབས་སུ་རྒྱུག་སྟེ་སྒུག་ནས་བསྡད། ཇག་པ་དེ་ཚོ་ཡང་སྤྱང་གྲུང་ལྡན་པས་ད་རེས་མི་གཅིག་མེ་མདའ་ཕོག་ནས་བསད་པ་ནས་བཟུང་མེ་སྦར་བའི་སྦི་སྡི་ཀླད་དུ་བསྐོར་གྱི་མི་འདུག་ལ་ཕན་ཚུན་སྐད་ཤུགས་ཆེན་པོའི་སྐད་ཆའང་ལབ་ཀྱི་མི་འདུག ཁོ་ཚོ་ཇི་ལྟར་སྤྱང་གྲུང་ལྡན་ཡང་དབང་ཆེན་ཕ་བུ་གཉིས་ཀྱིས་མདུན་ཕྱོགས་ཀྱི་རྫ་འཕྲང་དོག་པོ་དེ་ནས་སྒུག་ཡོད་པ་ག་ལ་ཤེས། དབང་ཆེན་ཕ་བུ་གཉིས་དེར་སླེབས་ནས་ཅུང་ཟད་སོང་རྗེས་ཇག་པ་ཚོས་253ཕྱུགས་ཁྱུ་དེད་དེ་འཕྲང་ལམ་དེ་རྒྱུད་ནས་སླེབས་བྱུང་།
གཅིགགིས་‘‘ཤག་པོ་བཙན་རྒོད། ཁྱོད་ལ་ཆུང་མ་མཛེས་པོ་དེ་འདྲ་ཞིག་ཐོབ་པ་ངའི་བཀའ་དྲིན་ཡིན་པ་མ་བརྗེད་ཨང་’’ཟེར། སྨྲ་ལྕེ་དིབ་ཅིང་གདང་ཕྲ་བའི་བཙན་རྒོད་ཀྱིས་‘‘དབང་ཆེན་ཕ་བུ་གཉིས་གསོད་མ་ཐུབ་ན་ནག་མོ་འདིས་ང་ལ་བློ་གཏད་མི་སྲིད་ལ། ང་ལའང་སྐྱིད་ཀྱི་ཉི་མ་རིག་གི་མ་རེད་’’ཟེར། ‘‘དེ་ལས་སླ་མོ་རེད། ཁོ་ད་ལྟ་རང་ས་རྒྱུས་ཡོད་ཡིན་པས་གབ་ནས་བསྡད་ཀྱང་ཤིག་ལ་བརྒྱབ་ཀྱང་གོང་བའི་ཕྱི་རེད་’རིཟེར། དེའི་སྐབས་དབང་ཆེན་ཕ་བུ་གཉིས་ཀྱི་ཁོག་ནང་དུ་ཁོང་ཁྲོའི་མེ་ལྕེ་རབ་ཏུ་འབར་ནས་གཡང་མོ་དང་། ཕྱུགས་རིགས་གང་ལའང་བསམ་བློ་མ་བཏང་བར་རི་ལྡེབས་ནས་རྦབ་རྡོ་གང་བྱུང་དུ་གཡུག་པས་ཇག་པ་དེ་དག་སྐད་སྒྲ་ལོང་ལོང་གིས་གང་བྱུང་དུ་མེ་མདའ་བརྒྱབ་པ་དང་ཨ་ར་དང་ཨ་ཚའི་སྐད་ཀྱང་མང་པོ་གྲགས་བྱུང་། ཇག་པ་དེ་དག་རིམ་གྱིས་རྫ་འཕྲང་ལས་བགྲོད་པས་མཐར་ཁོ་གཉིས་རི་ལྡེབས་དེར་བྲག་ཚོམ་ཞིག་ཡོད་པ་དེར་ཞག་ཉལ་བྱས། དགོང་མོ་དེར་ཕ་བུ་གཉིས་གཉིད་བདེ་པོ་ཞིག་ག་ལ་ཁུག
རྒྱུན་པར་སྟག་གདན། གཟིག་གདན། འབོལ་གདན་སོགས་མེད་མོད་པགས་གདན་དང་ཀོ་གདན་ཡོད་ཀྱང་དེ་དགོང་ས་འཁྱགས་གདན་དང་རྡོ་འཁྱགས་སྔས་བྱས་ནས་ཉལ་བའི་ཁར་མལ་ཆས་ཞེས་པ་སྦར་མཐིལ་ཙམ་མེད་པ་དང་། དབང་ཆེན་གྱི་སེམས་སུ་འཇགས་ཐབས་མེད་པའི་ཁོང་ཁྲོ་དང་སྡུག་བསྔལ། དགྲ་འདུལ་གྱི་སེམས་སུ་འཇིགས་སྐྲག་གིས་གཉིད་སྐྱིད་པོ་ཞིག་ག་ལ་ཁུག་སྲིད། ཕྱི་ཉིན་ནམ་གསལ་ལ་མ་གསལ་སྐབས་དབང་ཆེན་མགོ་རུམ་ལས་དོན་ཏེ་ཡར་བལྟ་དུས་བྲག་ཚོམ་གྱི་སྟེང་དུ་ཕོ་རོག་ཁ་ཤས་བབས་ནས་འདུག་པ་དེ་དག་ལ་ལས་‘‘ཀྭ། ཀྭ། མིརིཞེས་སྐད་རྒྱག་གིན་མཆུ་རྡོ་ལ་བརྡར། ལ་ལས་གཤོག་པ་254རྡེབ་ཙམ་རྡེབ་ཙམ་བྱེད་ཀྱིན་ཁོ་གཉིས་ཀྱི་ཕྱོགས་སུ་བལྟས་ནས་འདུག་པས་སེམས་ནང་སྔར་བས་ལྷག་པའི་ཁོང་ཁྲོ་དང་འཇིགས་སྐྲག་བྱུང་བས་ཧོབ་ལངས་ཀྱིས་སྐེད་རགས་བཅིངས་ནས་ཕ་བོང་ཞིག་གི་རྒྱབ་ནས་ག་ལེར་རྫ་འཕྲང་གི་ཕྱོགས་སུ་བལྟས་པ་ན་རྗེས་མ་ཟིན་པར་ལུས་པའི་ཕྱུགས་རིགས་སྐྱོ་ཞན་འགའ་ཤས་དང་། མདང་ནུབ་རྦབ་རྡོ་ཕོག་པའི་རྨས་མ་གཅིག་ལུས་ནས་འདུགནམ་རྦད་དེ་མ་གསལ་བར་དབང་ཆེན་ཕ་བུ་གཉིས་ཐུར་དུ་མ་བབས་པར་བྲག་ཚོམ་དེའི་ཁྲོད་ནས་ཕྱོགས་བཞིར་རྒྱང་མིག་གཅོད་ཀྱིན་དོགས་ཟོན་བྱས་ནས་བསྡད།
ནམ་རྦད་དེ་གསལ་ནས་ཉི་མའང་འཆར་ཉེ་བའི་སྐབས་ཁོ་གཉིས་རྒྱུག་མ་འདུར་གྱིས་རི་ལྡེབས་ལས་རྫ་འཕྲང་དུ་མར་བབས་ཏེ་མི་རྨས་མ་དེའི་ཕྱོགས་སུ་སོང་། དབང་ཆེན་ལག་ནང་གི་མེ་མདའི་སྦི་སྡིའི་དུ་བ་སྔོ་འཕྱུར་འཕྱུར་དུ་ཡོད་པ་མཐོང་བས་རྐང་གྱོལ་དེའི་ངོ་གདོང་ལས་ཤིན་ཏུ་ཉམ་ཐག་པའི་རྣམ་འགྱུར་གྱིས་ཁོ་གཉིས་ལ་བལྟས་ཏེ་‘‘ཚེ་ཐར་གཏོང་རོགས། སྐུ་མཁྱེན་’’ཞེས་ཞུ་བ་འཐེན་གྱིན་ལག་པ་གཉིས་ཀྱིས་ཕྱག་རྒྱའང་བྱས། དབང་ཆེན་གྱི་སེམས་སུ་རང་ཉིད་ཕུང་པའི་རྙི་ཟས་ལྟ་བུ་ཞིག་མིན་ནམ་སྙམ་ནས་ཉེ་འཁོར་ལ་བལྟ་བཞིན་དོགས་ཟོན་ཆེན་པོའི་སྒོ་ནས་‘‘ཁོ་རེ། ཁྱོད་སྡུག་སྲོགེ་རྟ་རྔ་ཕྲ་མོ་ལ་གཅེས་སེམས་ཡོད་ན། གཡོ་སྒྱུ་མ་བྱེད། དེ་མིན་ན་ཞ་མདེལ་སྔོན་མོ་གཅིག་བསྟེར་’’ཞེས་མེ་མདའི་མཆུ་ཕར་གཏད་དེ་རྫིག་ཉམས་སྐུལ། མི་རྐང་གྱོལ་དེས་‘‘ངས་གཡོ་སྒྱུའི་སྐད་ཆ་ཤོད་པ་མིན། ང་མི་གསོད་རོགས་’’ཞེས་ཞུ་བ་འཐེན་གྱིན་འཁྲིས་ཀྱི་མེ་མདའ་དབང་ཆེན་གྱི་ཕྱོགས་སུ་གཡུག དབང་ཆེན་སྔར་བཞིན་དོགས་ཟོན་ཆེན་པོའི་སྒོ་ནས་མི་དེའི་འཁྲིས་སུ་བཅར།
མི་དེས་‘‘མདང་དགོང་ཁྱེད་ཀྱིས་རྫ་རིའི་ལྡེབས་ལས་རྦབ་རྡོ་གཡུག་པས་255ངའི་རྐང་པར་ཐེབས་བྱུང་། ཁོ་ཚོས་ང་ལ་ཡ་མ་བྱས་པར་འདིར་གཡུག་སྟེ་ཕྱིན་སོང་རི’ཞེས་བཤད་ཞོར་དུ་རྐང་པ་གཡོན་མའི་པུས་མོའི་མཚམས་སྐྲངས་ནས་འདུག་པ་དེ་དབང་ཆེན་ལ་བསྟན་ནས་ལག་པ་འདར་གྱིན་སྐྲང་འབུར་གྱི་སྟེང་དུ་མཛུབ་མོ་བཙུགས་ཏེ་‘‘འདིར་ འདིར་རྡོ་བརྒྱབ་བྱུང་ ཨ་ར་་་་་་་ཨ་ར་་་་་་ཕལ་ཆེར་་་་་་་ཕལ་ཆེར་ཆག་ཡོད་པ་འདྲ་’’ཟེར། དགྲ་འདུལ་གྱིས་མི་དེའི་མེ་མདའ་ཡར་བླངས་ཏེ་བལྟ་དུས་མེ་མདའི་གཤམ་ཤིང་ཆག་པའི་ཆག་ཤུལ་གསར་པ་དེ་མཐོང་བས་དབང་ཆེན་གྱི་སེམས་སུ་མདང་དགོང་ཤིང་ཆག་ཀྲུམ་གྱི་ཟེགས་མ་མཁའ་ལ་འཐོར་ཏེ་མགོ་སྐྱེས་ཀྱི་སྟེང་དུ་འབྱར་ཡོད་པ་ད་གཟོད་དྲན་གསོས་ཏེ་ཆག་ཀྲུམ་དེ་མགོའི་སྟེང་ནས་བླངས་ཏེ་བལྟས་པས་དེ་ནི་མེ་མདའ་དེའི་གཤམ་ཤིང་གི་ཆག་ཀྲུམ་འཁྲུལ་མེད་རེད་འདུག་པས་དབང་ཆེན་ཁོང་ཁྲོ་སྔར་བས་ཆེ་བ་ལངས་ནས་‘‘ཕ་རོ་ཟ་རྒྱུ་ཁྱོད་ཀྱིས་མ་དང་དགོང་ངའི་མགོ་ལ་མེ་མདའ་བཞུ་མ་ཐུབ་པས་མ་གཏོགས་ང་གསོད་རྩིས་བྱས་པ་མ་ཡིན་ནམ་’’ཞེས་མིག་འབུར་ཚུགས་ཀྱིས་སྡིགམི་དེས་‘‘ལགས་ཡིན། སྟབས་ལེགས་པ་ཞིག་ལ་ཁྱེད་ ’’དབང་ཆེན་གྱིས་‘‘མི་དེའི་ཚིག་མཇུག་འཕྲོག་ནས་ང་ཚོ་གཡང་ཕྱུག་མར་ཁུ་འཁྱིལ་བ་ལ་ཁྱོད་ཚོ་མ་རུངས་བས་ཁྲག་ལྟར་དཀྲུག་དོན་ཅི་རེད། ’མིཅེས་གོམ་གང་མདུན་དུ་སྤོས་ནས་སྐེད་གྲི་མཐོན་པོར་འཕྱར་ཏེ་གཞུ་བར་བརྩམས་པའི་ཚེ་མི་དེས་‘‘ང་ ང་མ་གསོད་རོགས་་་་་་་ ང ་་་་་་ ང ་་་་་་ སྐུ་མཁྱེན་’’ཞེས་ངོ་མདོག་སྐྱ་བོར་གྱུར་ཞིང་ངག་འདར་གྱིས་མཐེ་བོང་ཀེར་ནས་ཚེ་ཐར་གཏོང་བའི་ཞུ་བ་འཐེན་བྱུང་། ཁོའི་ཉམ་ཐག་པའི་རྣམ་འགྱུར་མཐོང་བས་དབང་ཆེན་གྱི་སེམས་སུའང་སྙིང་རྗེ་ཞིག་སྐྱེད་དེ་མཐོན་པོར་འཕྱར་བའི་གྲི་རིང་མར་ཕབས་ཏེ་སྔར་བཞིན་ཨམ་བཙིགས་བསྡམ་ནས་མི་དེར་བལྟས་ནས་བསྡད། མི་དེས་‘‘ངས་ཁྱོད་ལ་སྐད་ཆ་དྲང་པོ་ཞིག་ཤོད། དེར་ཡིད་ཆེས་མིན་256ཁྱོད་རང་ལ་རག་ལས་ཡོད་’’ཅེས་གཟུགས་པོ་ཨུ་ཚུགས་ཀྱིས་དབང་ཆེན་གྱི་ཕྱོགས་སུ་ནུད་ཙམ་བྱས་ནས་མུ་མཐུད་བཤད་རྒྱུར་‘‘ངས་ཁ་སེང་ཁོང་ཚོའི་རྐུབ་ལ་ལྕེས་མ་ལྡག་ཙམ་གྱིས་སྲི་ཞུ་སྒྲུབ་པ་དང་། མདང་དགོང་ཡང་རང་སྲོག་ཕངས་མེད་ཀྱིས་ཁོང་ཚོའི་བཀའ་ལྟར་ཁྱེད་ཚོར་གནོད་པའི་སྤྱོད་ངན་སྤེལ། འོན་ཀྱང་མདང་དགོང་ངའི་རྐང་པར་རྡོ་ཕོག་ནས་འགྲོ་མ་ཐུབ་པའི་ཚེ་ཁོང་ཚོས་ཡ་ང་སྙིང་རྗེ་མེད་པར་ང་འདིར་གཡུགས་པས་ད་ནས་ང་ཁོ་ཚོར་ཞེན་པ་ལོག་ཅིང་རང་གི་བྱས་ཉེས་ལ་འགྱོད་པ་སྙིང་དབུས་ནས་སྐྱེད་ཀྱི་འདུག
ད་ནས་བཟུང་ང་གཉིས་མནའ་བཞག་གི་ཤག་པོ་ཞིག་བྱེད་ཐུབ་ན་ཕན་ཚུན་གཉིས་ཀར་ཕན་ཐོགས་འདུག་’’ཅེས་བཤད། དབང་ཆེན་སྔར་བཞིན་དོགས་ཟོན་གྱིས་ཕྱོགས་བཞིར་རྒྱང་མིག་ཅིག་བཅད་པ་དང་། མི་དེའི་གམ་གྱི་ས་འབུར་ཞིག་གི་སྟེང་དུ་ཨོང་ཁྲི་བྱས་ཏེ་བསྡད་ནས་‘‘ཁྱོད་ཀྱི་མིང་ལ་ཅི་ཟེར། བཙན་རྒོད་ཁ་ཤོ་ཁོ་ལ་དཔའ་དཔུང་རོགས་མང་པོ་དེ་ཙམ་དང་མེའི་འཕྲུལ་འཁོར་ཡང་མང་པོ་དེ་འདྲ་ག་འདྲ་རེད་’’ཅེས་དྲིས། མི་དེས་‘‘ངའི་མིང་ལ་དགའ་བློ་ཟེར་’’ཞེས་བཤད་ཞོར་དུ་སྣ་རུ་བཏོན་ཏེ་སྣ་ཐ་སེན་མོ་གང་བླུགས་ཏེ་བཤད་པའི་སྐད་ཆ་བསྡུས་འབྲི་བྱས་པ་གཤམ་གསལ། བཙན་རྒོད་ཁ་ཤོ་ཡུལ་ལས་སོང་སྟེ་ཉིན་བཅུ་གྲངས་སོང་རྗེས་ཡུལ་ངེས་མེད་ཀྱི་ཇག་པ་རྟ་པ་བཅུ་དྲུག་དང་འཕྲད། ཁོ་ཇག་པ་དང་འཕྲད་པས་ཞེད་ནས་རང་སྲོག་ཐར་པའི་ཆེད་དུ་ནག་ཆུ་ཁ་ལ་མི་གསུམ་བསད་པ་ཐོ་ལོ་བཤགས། ཤག་ཆུ་ཁ་ལ་མི་བཞི་བསད་པ་ཐོ་ལོ་བཤགས། རྫ་ཆུ་ཁ་ལ་མི་ལྔ་བསད་པ་ཐོ་ལོ་བཤགས་ཞེས་ཁོ་རང་གིས་མི་མང་པོ་བསད་པར་ཐོལ་བཤགས་བྱེད་ཁུལ་གྱིས་དེ་ལྟར་ཁ་ནས་འདོན་གྱིན་ཕྱིན་པ་ཇག་པ་ཚོས་ཐོས་པས་ཁོ་དང་ཉེ་བར་བཅར་དུས་མི་དེ་ནི་ཁ་ཤོ་འཇིགས་སུ་རུང་བ་ཞིག་འདུག་པས་ངོ་མ་མི་གསོད་ལག་དམར་བདུད་ཀྱི་བུ་དང་འདྲ་བས་ཇག་པ་ཚོས་རྟ་ཐོག་ནས་ཕན་ཚུན་རྣ་བར་ངོ་257མ་བཙན་གྱི་བུ་རང་ཡིན་པ་འདྲ་ཞེས་ཤུབ་ཤུབ་ལབ་རེས་བྱས་པ་ཁོས་གོ་ནས་བྲེལ་འཚུབ་ཀྱི་ཁྲོད་དུ་བློ་གྲོས་རྙེད་པའི་དཔེ་ལྟར་ཁོས་དེ་མར་ང་ནི་བཙན་གྱི་བུ་ཡིན། མིང་ལ་བཙན་རྒོད་ཟེར།
སྔར་ཡང་ཁེར་འགྲོ་ཁེར་འདུག་ཡིན། དེང་ཡང་ཁེར་འགྲོ་ཁེར་འདུག་ཡིན་ཞེས་རང་ཉིད་གཞན་དང་མི་འདྲ་བའི་ཁྱད་འཕགས་ཀྱི་ནུས་མཐུ་ཁྱད་པར་ཅན་ཞིག་ཡོད་ཁུལ་གྱི་སྐད་ཆ་མང་པོ་བཤད་པས་ཇག་པ་ཚོས་ཀྱང་སྤྱིར་བཏང་མིན་པའི་མི་ཡ་མཚན་པོ་ཞིག་འདུག་སྙམ་ནས་མཉམ་དུ་ཁྲིད་ནས་སོང་། དེ་ནས་བཟུང་མི་རྟ་ཚང་མར་གོད་ཆགས་མ་བྱུང་བར་སྡེ་ཆེ་ཆུང་མང་པོ་བཅོམ་ཐུབ་པས་འདི་ནི་བཙན་གྱི་བུ་ཁྲིད་ཡོད་པས་ང་ཚོ་རྒྱལ་བ་རེད་ཅེས་བཙན་རྒོད་ཁ་ཤོ་ལ་ལྷག་པར་གྱིས་གཅེས་བཀུར་བྱས། ཁོས་སྔར་ལས་ལྷག་པའི་རྫིག་ཉམས་སྟོན་བཞིན་ཇག་པ་དེ་དག་གི་སྣེ་ཁྲིད་དེ་དབང་ཆེན་གཙོས་པའི་གཡང་ཕྱུག་ཚོ་བ་ཞོ་ལྟར་ཆགས་དེ་ཁྲག་ལྟར་དཀྲུག་རྒྱུ་ཐབས་བཀོད་ལ་བསམ་བློ་གཏོང་བཞིན་ད་རེས་ནི་འཐུས་ཤོར་གཏོང་མི་རུང་བའི་གོ་སྐབས་རྩ་ཆེན་ཞིག་རེད་སྙམས། དེའི་སྐབས་མདུན་ནས་རི་བོང་གཅིག་ཧོབ་ལངས་ཀྱིས་ཕྱོགས་གཞན་ཞིག་ཏུ་བྲོས་པས་དབང་ཆེན་གྱི་བཞོན་རྟ་འདྲོགས་ཙམ་བྱས་པས་སྐྱི་གཡའ་བའི་འདས་དོན་དེར་མུ་མཐུད་ཕྱིར་དྲན་བྱེད་པའི་གོ་སྐབས་མ་བྱུང་། དེའི་ཚེ་ཟླ་བ་ཡང་ནམ་དཀྱིལ་དུ་སླེབས་ནས་དཀར་མདངས་སྔར་བས་ཆེ་བར་གྱུར་ཞིང་སྒོར་རྒྱ་ཡང་སྔར་བས་ཆེ་བའི་འཕྲུལ་སྣང་ཤར། སྐབས་དེར་གྲང་ཟུག་ཀྱང་ལྷག་པར་ཆེ་བས་ཁོའི་འགྲམ་པ་དང་རྣ་བ་ཚ་སྦིར་སྦིར་དུ་གྱུར། རྐང་པ་གཉིས་ནི་ཁྲོ་ལྕགས་བཞུན་མ་ལས་གྲུབ་པའི་ཡོབ་ལ་རེག་ཡོད་པས་གྲང་དྲགས་སྟབས་རང་ལུས་ཀྱི་ཆ་ཤས་ཡིན་པའི་ཚོར་སྣང་མེད་པར་གྱུར་བས་ད་གཟོད་ཁོ་རྟ་ལས་འབབ་སྐབས་རྐང་པ་གཉིས་སར་ཐུག་པ་དང་ཏོག་ཙམ་མ་གཏོགས་ལྟག་དགྱེ་ལོག རང་གི་གཟུགས་པོ་དྲོད་ཁུག་པའི་ཆེད་དུ་དེ་ལྟར་རྟ་ཁྲིད་ནས་རྒྱང་གྲགས་གཅིག་ཙམ་བསྐྱོད་རྗེས་མི་རྟ་གཉིས་ཀའི་གཟུགས་པོར་258ཡང་དྲོད་ཁུག་སྟེ་ཚ་སོབ་སོབ་ཏུ་གྱུར། དེ་ནས་བྲག་རི་མཐོན་པོ་ཞིག་གི་འདབས་ཀྱི་ན་ཐང་ཞིག་ཏུ་སླེབས་པས་དེ་དགོང་དེར་ཞག་སྡོད་བྱས།
རྟའི་སྐེ་ཡི་དྲིལ་བུའི་ཏིང་སྒྲ་ལས་ཕྱོགས་བཞི་མཚམས་བརྒྱད་ལྷིང་འཇགས། ཞི་བདེ། ཁུ་སིམ་དུ་གནས་ཀྱང་དབང་ཆེན་གཉིད་མ་ཁུགམགོ་རུམ་དུ་བཅུག་ནས་གཉིད་ཁུག་ཐབས་བྱས་ཀྱང་གཉིད་མ་ཁུག་ལ་མིག་བཙུམ་ཡང་གཉིད་མ་ཁུག ལབ་རོགས་དང་གླེང་རོགས་གང་ཡང་མེད་པའི་མི་རྐྱང་གཅིག་ནམ་ཕྱེད་ཟིན་གྲབས་ཡོད་ཀྱང་ད་དུང་གཉིད་མ་ཁུག་པ་ནི་ཤིན་ཏུ་འཁྱོལ་དཀའ་བའི་དུས་ཚོད་ཅིག་རེད། ད་ལྟ་རྟའི་སྐེ་ཡི་དྲིལ་བུའི་ཏིང་སྒྲ་དེའང་རྣ་བར་ཤིན་ཏུ་མི་སྙན་པ་ཐ་ན་སུན་པའི་སྣང་བའང་བསྟེར། གཉིད་ཀྱི་བྱེད་པོ་ཁོ་དང་བར་ཐག་ཇེ་རིང་དུ་སོང་བས་བསམ་པ་མི་འཁྲུག་དགུ་འཁྲུག་ཏུ་གྱུར། དེ་ལྟར་ཉིན་མཚན་བསྟུད་མར་ཉིན་བཅུ་གཅིག་སོང་རྗེས་ཆ་རྒྱུས་ཡོད་པའི་གཡང་ཕྱུག་གི་ས་སྣེ་ཟིན་ཏེ་ས་འཛིན་འཕྲེང་བའི་གཙུག་ཕུད་དུ་གྱུར་བ་གངས་དཀར་པོའི་ཅོད་པན་ཅན་དགེ་བསྙེན་ལྷུན་གྱི་རྩེ་མོ་དེ་བྱ་བརྒྱའི་ཁྲོད་ཀྱི་ཁྱུང་ཆེན་ལྟར་རྩེ་མོ་སྤྲིན་རུམ་དུ་ཟུག་སྟེ་འགྱིང་ངེར་གནས་པ་མཇལ་བྱུང་བས་དབང་ཆེན་གོམ་པའི་འདེགས་འཇོག་གི་མཚམས་ཆད་དེ་བྱིས་པར་ཡུན་རིང་བྲལ་བའི་ཕ་མ་འཕྲད་པ་ལྟར་མིག་ཞག་འཁོར། ཁོས་ཞྭ་མོ་ཕུད་དེ་ལག་ཏུ་བཟུང་ནས་དད་པའི་སྤུ་ལོང་དབང་མེད་དུ་གཡོ་བཞིན་གསོལ་བ་སྨོན་ལམ་ཡང་ཡང་བཏབ། ལོ་གཉིས་ཙམ་རིང་རང་ཡུལ་གྱི་རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན་དེ་མཇལ་བའི་གོ་སྐབས་མ་བྱུང་བས་དེ་རིང་ཐེངས་དང་པོ་མཇལ་སྐབས་དགེ་བསྙེན་ལྷུན་གྱི་རྩེ་མོ་ནི་སྔར་ལས་མཐོ་བ་དང་།
བརྗིད་ཆགས་པ། གངས་དཀར་གྱི་ཅོད་པན་དེའང་སྔར་ལས་དཀར་བ་དང་། མདངས་ཆེ་བའི་འཁྲུལ་སྣང་ཤར་བས་གཟའ་ནད་ཕོག་པའི་ནད་པ་ཇི་བཞིན་རེ་ཞིག་འདྲེན་བྱེད་259གཡོ་མེད་ཀྱིས་དེར་བལྟས་ཏེ་འགུལ་མེད་ཀྲོང་ངེར་ལངས་ནས་བསྡད། དེའི་ཕྱི་ཉིན་ཉི་མ་མ་ནུབ་བར་རྩྭ་ཆུ་གང་བཟང་གི་སར་ངལ་གསོ་བཞིན་དལ་གྱིས་སོང་སྟེ་མཐར་ཉི་མ་ནུབ་རིར་བཞུད་ཅིང་ས་ཡང་མ་རུབ་ཙམ་གྱི་དུས་རྫ་རོང་ཞིག་ཏུ་སླེབས་ཏེ་དེར་བསྡད། དེར་རྟ་སྒ་བླངས་རྗེས་ཤ་རྗེན་ཁ་ཤས་བཟས་རྗེས་རྟ་སྒ་ལ་བསྙེས་ཏེ་གན་རྐྱལ་དུ་ངལ་གསོས། ཉིན་མང་པོ་མཚན་འགྲུལ་ཉིན་འགྲུལ་བྱས་ནས་ཡོང་བའི་དཀའ་སྡུག་དང་། རང་ཡུལ་དུ་དངོས་སུ་སླེབས་པའི་བློ་བདེ་བག་ཕེབས་ཀྱིས་བསམ་རྒྱུ་དྲན་རྒྱུ་མེད་པར་གཉིད་དུ་ཡུར། ཕྱི་ཉིན་དབང་ཆེན་གཉིད་ལས་སད་དུས་ཉི་མ་ཤར་ནས་ཡུད་ཙམ་ཕྱིན་པ་མ་ཟད་རུ་སྡེའི་ཕྱུགས་རིགས་དཀར་ནག་ཡོངས་ཟས་སུ་བཀྲམ་ནས་འདུགཁོས་ག་ལེར་རྫ་རོང་དེའི་ཁ་ལས་དོན་ཏེ་རྒྱང་བལྟ་བྱེད་དུས་གནས་དེ་དང་བར་ཐག་མི་འགྱང་བའི་སྤང་ལྗོངས་ཀྱི་ལྡེབས་ཤིག་ན་ཕྱུགས་རྫི་བྱིས་པ་ཞིག་གིས་རང་ཉིད་ཀྱི་གཟུགས་ཚད་ལས་རིང་བའི་བོའུ་རུ་རིང་ཞིག་ཁུར། བྱ་རྒོད་ཀྱི་དེང་རུས་ལས་བཟོས་པའི་གླིང་བུ་སྙན་ཞིང་འཇེབས་པ་ཞིག་བཏང་བྱུང་། བྱིས་པ་དེའི་སྤྲོ་སྣང་དང་།
སྤང་ལྗོངས་ལྡེབས་ཀྱི་བག་ཕེབས་པའི་ལུག་ཁྱུའི་ཉམས་དགའ་བའི་མཛེས་ལྗོངས་ལ་ཅུང་ཟད་མྱོང་རོལ་བྱས་པ་ན། བྱིས་པ་དེས་བཏང་བའི་གླིང་བུའི་སྒྲ་ནི་ཇི་ལྟར་བཏང་བ་དེ་ལྟར་གྱིས་སྐད་ཆེ་བ་དང་། གདངས་སྙན་པ། འགྱུར་ཁུག་ངོ་མཚར་བ་འདུག སྙན་དབང་གསོ་བའི་གླིང་བུའི་སྒྲ་གདངས་དེར་འགྲན་ཟླ་བྲལ་བའི་འཐེན་ཤུགས་ཤིག་ཡོད་པ་ལྟར་ཁོའི་སེམས་པ་ལས་རྐང་པ་དབང་ཆེ་བར་གྱུར་ཏེ་རྐང་པའི་འདེགས་འཇོག་གླིང་བུ་འབུད་མཁན་ཕྱུགས་རྫི་བྱིས་པའི་དེའི་ཕྱོགས་སུ་བསྒྱུར། ཉེ་སར་སླེབས་དུས་བྱིས་པ་དེས་ཁོ་མཐོང་ནས་གླིང་བུ་འབུད་མཚམས་བཞག་སྟེ་མགྲིན་པ་ཀྱོག་ཀྱོག་གིས་ཁོ་ལ་བལྟས་ནས་བསྡད་འདུགཁོབྱིས་པ་དེའི་གམ་དུ་སོང་ནས་‘‘ཡ། བུ། གླིང་བུ་སྙན་པོ་དེ་འདྲ་260འབུད་ཤེས་ཀྱང་ད་ལྟ་འབུད་མཚམས་བཞག་ནས་ཅི་བྱེད་རི’ཅེས་དྲིས། བྱིས་པ་དེས་ལག་ཟུང་གིས་གླིང་བུ་དེ་ཕྱིས་བདར་བྱེད་པ་ལས་གང་ཡང་མ་བཤད་པར་བག་ཚ་བའི་ཟོལ་གྱིས་མགོ་བོ་སྨད་དེ་བསྡད། དབང་ཆེན་གྱིས་བྱིས་པ་དེའི་ལག་ནང་གི་གླིང་བུ་ཚུར་བླངས་ཏེ་མྱོང་རོལ་བྱེད་ཀྱིན་དུ་‘‘དེང་རུས་འདི་གང་ནས་སྒྲུག་པ་ཡིན་’’ཞེས་དྲིས།
བྱིས་པ་དེས་‘‘ཕ་གི་ནས་སྒྲུག་པ་ཡིན་མི’ཅེས་གཡང་ཕྱུག་གི་ཕྱོགས་སུ་མཛུབ་མོ་གཏད། སྐབས་དེར་ཁོས་གཡང་ཕྱུག་གི་ཕྱོགས་སུ་རྒྱང་བལྟ་བྱེད་དུས་འགྱང་ཐག་རིང་བས་གཡང་ཕྱུག་གི་ཕྱིའི་འཇིག་རྟེན་གྱི་བཀོད་པ་གསལ་པོར་མཐོང་ཡང་ནང་བཅུད་ཀྱི་བཀོད་པ་རབ་རིབ་དང་མག་མོག་ལས་མི་མཐོང་ཡང་སེམས་ནང་དུ་སྡུག་བསྔལ་དྲག་པོས་མནར་ཏེ་སྔར་གཡང་ཕྱུག་ཅེས་བྱ་བ་གཞནཚོསྨོན་རང་སྐྱིད་ཀྱི་ཡུལ་དེ་ད་ལྟ་སྐྱོ་བ་སྐྱེ་འོས་པའི་མཚེར་རྙིང་འགའ་ལས་ཅི་ཡང་མེད་ཨང་སྙམ་ནས་ཁོའི་ཡིད་རྦ་ཀློང་འཁྲུག་འཁྲུག་གིས་རང་དབང་མེད་པར་དབུགས་རིང་ཤོར་ཏེ་འདས་དོན་སྐྱི་གཡའ་བ་ཞིག་ཡིད་ལ་ཤར། དབང་ཆེན་ཕ་བུ་གཉིས་ཀྱི་ཁོག་ནང་དུ་སེམས་སྡུག་དང་། ཞེ་འཁོན་གྱི་མེ་ལྕེ་དྲག་ཏུ་འབར་བཞིན་དོགས་ཟོན་གྱིས་ཕྱོགས་བཞིར་རྒྱང་མིག་གཅོད་ཀྱིན་མྱུར་སྟབས་ཀྱིས་ཕྱིར་སྡེ་བའི་ནང་དུ་ལོག་པ་ན། སྔར་རང་གི་ལྟེ་ཁྲག་བོར་ས་སྐྱིད་པའི་གཡང་ཕྱུག་ནི། ད་ལྟ་དམྱལ་བའི་ཡུལ་དང་འདྲ་བར་ཁམས་གསུམ་སྐྱོ་བ་སྐྱེ་ཞིང་འཆི་བདག་གཤིན་རྗེ་ཡིན་ཡང་རེ་ཞིག་སྙིང་རྗེ་སྐྱེ་འོས་པ་སྟེ། སྦྲ་ཁ་ཤས་ཀྱི་ཆོན་ཐག་ཚང་མ་གྲི་བཅད་བཏང་སྟེ་ས་རུ་འགྱེལ་བ་དང་། སྦྲ་ལ་ལའི་ཆོན་ཐག་ཁ་ཤས་བཅད་ཅིང་ཁ་ཤས་མ་བཅད་པར་སྟོད་ལངས་སྨད་འགྱེལ་ཁརརླུང་ལྷགས་ཀྱིས་ལྷབ་ལྷུབ་ཏུ་གཡོ། སྦྲ་རེ་རེའི་ཁུག་ལྟག་ཏུ་མཐོན་པོར་བསྒྲེང་བའི་དར་མདུང་ཡང་གང་སར་འགྱེལ་ཏེ་དར་ལྕོག་ལྷབ་ལྷུབ་ཏུ་གཡོ་བའི་གསོན་ཤུགས་དང་རྦད་དེ་བྲལ། གང་སར་འཁྱིལ་བའི་ཟུངས་ཁྲག་གི་ཁྲོད་དུ་261འགྱེལ་བའི་བེམ་རོས་ཁེངས་ཤིང་།
ཁྱི་དེ་དག་ཀྱང་སྔར་བྱུང་མྱོང་མེད་པའི་སེམས་སྡུག་དྲག་པོས་མནར་ཏེ། རྔ་མ་སྒྱིད་ཁུག་ཏུ་དཔྱང་ནས་སྟོད་ལངས་སྨད་འགྱེལ་གྱི་སྦྲ་གོག་དང་། གང་སར་འགྱེལ་བའི་བེམ་རོའི་ཁྲོད་དུ་འགྲོ་འོང་བྱེད་པ་དང་། བེམ་རོ་ཟ་རྒྱུར་རྔམ་པའི་ཕོ་རོག་དེ་དག་འདེད་ཀྱིན་རང་གི་བདག་པོ་ཕྱི་མའི་ལམ་དུ་གཤེགས་ཟིན་ཡང་ད་དུང་སྲུང་ནས་འདུག སྐབས་རེ་ས་རུ་ཙོག་ནས་ཁ་གནམ་ལ་གཏད་དེ་སྐྱི་གཡའ་བའི་ངུ་སྐད་དང་ཟུག་སྐད་རེས་མོས་རྒྱག་གི་འདུགདབང་ཆེན་གྱིས་ལག་གཡས་སུ་སྐེད་གྲི་བཟུང་སྟེ་རང་ཁྱིམ་གྱི་ཕྱོགས་སུ་སོང་བ་ན། རང་ཁྱིམ་གྱི་སྦྲ་ནག་ལིང་བཞིའི་ཆོན་ཐག་ཚང་མ་གྲི་བཅད་བཏང་ནས་ཐང་ལ་འགྱེལ་བའི་འཁྲིས་སུ་རྔོན་ཁྱི་གསུམ་པོ་ལ་ལ་སྦར་མོ་གཉིས་མདུན་དུ་བཞག་པའི་སྟེང་དུ་སྡུག་བསྔལ་གྱི་མགོ་བོ་སྨད་དེ་ཉལ་བ་དང་། ལ་ལ་ཁ་གནམ་ལ་གཏད་དེ་ངུ་ཟུག་བྱེད་ཀྱིན་འདུགནམ་མཁའ་སྟོང་པའང་མི་ཡུལ་གཡང་ཕྱུག་གི་ཡ་ང་བའི་གོད་ཆགས་ཆེན་པོ་དེར་སྐྱོ་གདུང་དྲག་པོ་སྐྱེད་པ་བཞིན་སྤྲིན་ཚོགས་འཁྲིགས་ནས་རྟ་བདུན་དབང་པོའི་ཞལ་ཁྱིམ་ལོགས་སུ་སྦས་ནས་འདུགགཡང་ཕྱུག་གི་མཁའ་དབྱིངས་སུ་རྒོད་ཐང་དཀར་མི་ཉུང་བ་ཞིག་གིས་ལྡིང་སྐོར་རྒྱག་གི་འདུགདབང་ཆེན་གྱི་སྡུག་བསྔལ་དང་། ཁོང་ཁྲོའི་འབར་མདེལ་དེ་རང་དབང་མེད་པར་འབར་གས་བྱུང་སྟེ། ‘‘ཨེ་མ། ལྷ་དགེ་བསྙེན་ལྷུན་གྱི་རྩེ་མོ།
ཁྱེད་ཀྱི་སྤྱན་ལོང་སོང་བ་རེད་དམ། ང་ལ་སྐྱབས་དང་དཔུང་རོགས་མེད་པ་འདི་ཅི། གཙན་རྒོད་ཁ་ཤོ་ཁོའི་སྙིང་དམར་པོ་འདོན་མ་ཐུབ་ན་ངའི་མིང་ནས་མ་འབོད། ཆུང་མ་བྲང་འོག་ནས་འཕྲོག་མཁན་འཆི་བདག་བདུད་པོ་ལས་མེད་བསམ་ཡང་། ཁོ་བཙན་རྒོད་ཁ་ཤོ་རེད། ཀི་ཧི་ཧི་’’ཞེས་ཕྱོགས་བཞིའི་རི་ཀླུང་བྲག་ཅ་འཁོར་ཞིང་ནམ་མཁའ་སྟོང་པ་ཡང་དབྲལ་བ་ལྟ་བུའི་ངར་སྐད་262བསྒྲགས། སྐེད་གྲི་ས་རུ་བཙུགས། ཁུ་ཚུར་གྱིས་བྲང་དང་། མདུན་གྱི་ས་ལ་བརྡུང་། དགྲ་འདུལ་གྱིས་བེམ་རོ་མཐོང་བ་ཐེངས་དང་པོ་ཡིན་པས་འཇིགས་སྐྲག་དང་།
ཨ་མ་དགྲ་ལག་ཏུ་ཤོར་བའི་སྡུག་བསྔལ་གྱིས་ངོ་གདོང་མཆི་མས་བརླན་པ་དང་སྐད་ཆུང་ངུས་ངུ་བཞིན་འདུགདེ་ནས་དབང་ཆེན་གྱིས་སྐེད་གྲི་ཤུབས་སུ་བཅུག ངོ་གདོང་གི་མཆི་མ་གཙང་མར་ཕྱིས་ཏེ་རྔམ་པ་རིང་པོ་ཞིག་འཐེན་ནས་‘‘བུ། ང་རང་གཉིས་རེ་ཞིག་བྲོས་ན་མ་གཏོགས་སྲོག་ཐར་གྱི་མ་རེད་རི’ཟེར་བཞིན་སྒྱེ་མོ་གཉིས་ཀྱི་ནང་དུ་རྩམ་པ་དང་། ཤ ཇ། རྫས་མདེལ་སོགས་བླུགས། དེའི་སྐབས་རྫ་འཕྲང་གི་འདབས་ནས་‘‘ཀི་ཧི་ཧི་མི’ཞེས་སྐྱ་མི་བཅུ་གྲངས་ཤིག་གིས་དགྲ་ཀི་རྒྱག་གིན་ཐལ་རྡུལ་དགུང་ལ་འཕྱུར་ནས་རྒྱུག་བྱུང་བས་དབང་ཆེན་གྱིས་‘‘བྲོས’མིཞེས་ཕྱིར་བཤོལ་བྱེད་ཞོར་དུ་མེ་མདའི་མཆུ་དེ་ཕྱོགས་སུ་གཏད་དེ་བརྒྱབ་པ་ན། ཐལ་རྡུལ་གྱི་ཁྲོད་དུ་གང་ཡང་མ་མཐོང་མོད་སྐྱ་མི་དེ་དག་རེ་ཞིག་རྒྱུག་མཚམས་ཆད། དེ་འཕྲལ་ཁོ་གཉིས་མྱུར་སྟབས་ཀྱིས་བྲོས། དབང་ཆེན་གྱིས་བྲོས་པའི་ཞར་དུ་བདེ་ལྕག་འཁྱུག་པོའི་སྒོ་ནས་མེ་མདར་རྫས་མདེལ་བླུགས།
རྔོན་ཁྱི་གསུམ་གཅིག་རྗེས་གཉིས་མཐུད་ཀྱིས་རྗེས་སུ་འབྲང་། ཁྱིམ་མཚེས་ཚང་གི་རྔོན་ཁྱི་གཉིས་ཀྱང་རྗེས་སུ་འབྲང་ནས་རྒྱུག་བྱུང་། དེའི་ཚེ། ནམ་མཁའི་སྤྲིན་ནག་ཇེ་མཐུག་ཇེ་མཐུག་ཏུ་གྱུར་ནས་ཇ་ཕོར་པ་གང་འཐུང་བའི་དུས་ཡུན་ཙམ་མ་འགོར་བར་ཁ་བ་ལྷབ་ལྷུབ་ཏུ་བབས། ཁ་བ་འབབ་ཤུགས་ཇེ་ཆེར་ཇེ་ཆེར་གྱུར་ནས་ད་ལྟ་གངས་ཁྲོད་དུ་བཞག་མ་ཐག་པའིཀང་རྗེས་ད་ལྟ་རང་གངས་གསོག་གིས་བསྣུབ་སྟེ་མཐོང་རྒྱུ་མེད་པར་གྱུར། བུ་ཡུག་གི་ཁྲོད་དུ་ཕྱོགས་བཞི་མཚམས་བརྒྱད་གོམ་པ་བཅུ་གྲངས་ལས་མཐོང་མི་ཐུབ། 263‘‘ཀི་ཧི་ཧི། ཀི་ཧི་ཧི་’’ཞེས་རྗེས་འདེད་པའི་སྐད་སྒྲ་བར་མེད་དུ་ཐོས་ཀྱི་འདུགདབང་ཆེན་གྱིས་གླིང་བུ་བྱིས་པ་དེའི་ལག་ཏུ་བཞག་ནས་‘‘གླིང་བུ་ཡག་པོ་ཞིག་འདུག འདི་སུས་བཟོས་པ་རེད་’’ཅེས་དྲིས། བྱིས་པ་དེས་‘‘འདི་ངའི་ཨ་ཕས་བཟོས་ཏེ་ང་ལ་བསྟེར་བ་རེད་’’ཟེར།
‘‘ཁྱོད་ཀྱི་ཨ་ཕའི་མིང་ལ་ཅི་ཟེར། ’’‘‘ངའི་ཨ་ཕའི་མིང་ལ་དགའ་བློ་ཟེར། མི’དབང་ཆེན་གྱིས་རྒྱུ་མཚན་ཡོངས་ཤེས་ཏེ་ག་ལེར་བྱིས་པ་དེའི་རྒྱབ་ཏུ་ཁུར་བའི་མེ་མདའ་དེའི་གཤམ་ཤིང་ལ་བལྟས་པ་ན་གཤམ་ཤིང་ཆག་པའི་ཤུལ་དེ་སྔར་ལྟར་གསལ་པོ་འདུག་པས་‘‘བུ། ཁྱོད་ཀྱི་མེ་མདའ་ང་ལ་སྟོན་དང་’’ཞེས་བཤད། བྱིས་པ་དེས་མེ་མདའ་མར་ཕབས་ཏེ་ཁོའི་ལག་ཏུ་བཞགཁོས་མེ་མདའི་གཤམ་ཤིང་གི་ཆག་ཤུལ་དུ་མཛུབ་མོ་བཙུགས་ཏེ་‘‘མེ་མདའ་ཡག་པོ་འདི་ཡི་གཤམ་ཤིང་ཆག་པ་ཕངས་པ་ལ་ཨང་’’ཟེར། བྱིས་པ་ཁ་ལྕེ་བདེ་པོ་དེས་‘‘དེ་ངའི་ཨ་ཕས་ཁོ་རང་གི་ཤག་པོའི་མགོར་གཞུ་སྐབས་ས་རུ་གཞུས་ཏེ་ཆག་པ་རེད། ངའི་ཨ་ཕའི་རྐང་པ་ཤག་པོ་དེས་རྦབ་རྡོ་གཡུག་ནས་ཆག་པ་རེད་’’ཅེས་ཞིབ་ཅིང་ཕྲ་བ་བཤད། དབང་ཆེན་ཧང་སང་པའི་ཟོལ་གྱིས་‘‘ཨ་ཙི། དེ་འདྲའི་ཤག་པོ་ག་འདྲ་ཡིན་ནམ། ཁྱོད་ཀྱིས་ཤག་པོ་དང་དགྲ་བོ་ནོར་བ་མིན་ནམ་’’ཞེས་དྲིས།
བྱིས་པ་དེས་སྣ་རྩེ་རུ་དཔྱང་པའི་སྣབས་ཕྱིས་ཙམ་བྱས་ནས་‘‘ནོར་མེད། ཐོག་མར་ཁོ་གཉིས་ཤག་པོ་མ་རེད། དེ་རྗེས་ཁོ་གཉིས་ངོ་ཤེས་ཏེ་ཤག་པོ་བྱས་པ་རེད། དེང་སང་ངའི་ཨ་ཕས་རྟག་པར་ཤག་པོ་དེ་སྒུག་གིན་འདུག་’’ཅེས་བཤད། དབང་ཆེན་གྱིས་‘‘འོ་ན་ཤག་པོ་དེ་གང་དུ་ཕྱིན་པ་རེད་རི’ཅེས་དྲིས། 264བྱིས་པ་དེས་‘‘ཤག་པོ་དེ་ཐག་རིང་ཞིག་ཏུ་བྲོས་པ་རེད་ཟེར་གྱི་འདུགམི་འགའ་ཤས་ཀྱིས་ཁོ་ཤི་ཚར་བ་རེད་ཟེར་གྱི་འདུག་’’ཟེར། དབང་ཆེན་གྱིས་‘‘བུ། ཁྱོད་ཀྱི་ཨ་ཕས་རྟག་པར་སྒུག་པའི་ཤག་པོ་དེ་ང་ཡིན། ཁྱོད་ཀྱིས་མི་གཞན་ལ་མ་ཤོད་’’ཅེས་མངགས། བྱིས་པ་དེས་ཁོའི་མགོ་ནས་མཇུག་བར་ལན་འགའ་བལྟས་ནས་‘‘ཡ་ཡ་’’ཟེར།
དེ་ནས་ཁོ་གཉིས་ཁ་གྱེས་ཏེ་རང་རང་གི་གནས་སུ་སོང་། ལབ་རོགས་གླེང་རོགས་མདང་སྐྱེས་བྱིས་པ་ཙམ་མེད་པའི་མི་རྐྱང་གཅིག་ལག་ལས་ཀའང་མེད་པར་ཉི་མ་འཁྱོལ་ཐབས་བྱེད་རྒྱུ་ནི་ཧ་ཅང་འཁྱོལ་དཀའ་བའི་དུས་ཚོད་ཅིག་རེད། དབང་ཆེན་སླར་རྫ་རོང་དེར་སླེབས་རྗེས་ཞོག་ཇ་བཏུང་མེད་ཀྱང་གྲོད་པ་ལྟོགས་པའི་ཚོར་སྣང་མི་འདུག་ལ་ག་བྱེད་འདི་བྱེད་ཀྱང་མེད་པས་གན་རྐྱལ་དུ་ཉལ་ཏེ་དགུང་སྔོན་དབྱིངས་སུ་བལྟ་དུས་སྤྲིན་དཀར་གྱི་ཚོམ་བུ་ཐར་ཐོར་འགའ་མཁའ་དབྱིངས་སུ་འཕྱོ་བ་ལས་སྤྲིན་ཚོམ་ཞིག་རིམ་གྱིས་མིའི་བཟོ་ལྟར་འགྱུར། དེ་ནས་ཅུང་ཙམ་སོང་རྗེས་ཞི་མིའི་བཟོ་ལྟའམ་ལུག་གི་བཟོ་ལྟར་གྱུར། དེ་ནས་རིམ་གྱིས་གངས་རིའི་བཟོ་ལྟ་དང་། ཁྲུང་ཁྲུང་གི་བཟོ་ལྟ། སྦར་མོའི་བཟོ་ལྟ་སོགས་བཟོ་དབྱིབས་རྣམ་པ་སྣ་ཚོགས་སུ་གྱུར་ནས་བྱང་ནས་ལྷོ་རུ་སྐྱོད་ཀྱིན་འདུགདེ་རིང་སྔ་དྲོ་དགའ་བློའི་ཕྲུ་གུ་དེའི་ངག་ལས་དགའ་བློ་ཞེས་པ་དེ་ཡིད་བཅོལ་རུང་བའི་ཁྲེལ་ཡོད་མི་གཅིག་ཡིན་པ་ཤེས་པས་ཉི་མ་འདི་མགྱོགས་ཙམ་ནུབ་རིའི་ལོགས་སུ་ཡིབ་སྟེ་མགྱོགས་ཙམ་དགའ་བློ་དང་འཕྲད་ནས་གཡང་མོའི་བདེ་འཚམས་ཀྱི་གནས་ཚུལ་གོ་འདོད་ཀྱི་བློ་སྐྱེད། དེ་ལྟར་འཁྱོལ་དཀའ་བའི་ངང་རྫ་སྦུག་དེར་བསྡད་དེ་ཉི་མ་ནུབ་རིར་བཞུད་མིན་བལྟ་གིན་བལྟ་གིན་བྱས་ནས་སྒུག ད་གཟོད་ཉི་མ་ནུབ་རིའི་ཕག་ཏུ་ཡིབ་ནས་ཕྱོགས་བཞིའི་ལྷུན་པོའི་རྩེ་མོར་ཉི་མའི་འོད་ལྷག་གི་ཕྱི་མདངས་265འཕྲོས་ཏེ་གསེར་གྱི་ཁུ་བའི་ནང་ནས་བླངས་པའི་པིར་གྱི་རྩེ་མོ་དང་མཚུངས་ཤིང་། ནུབ་ཕྱོགས་ཀྱི་གནམ་སའི་འདྲེས་མཚམས་ནས་དགོང་མོའི་མཚམས་སྤྲིན་མཁའ་རུ་འཕྱུར་བ་ནི་འཇིག་རྟེན་ན་གཉིས་སུ་མ་མཆིས་པའི་སྣུམ་ཚོན་རི་མོ་ཞིག་དང་འདྲ།
དེ་ནས་དམར་སེར་མདངས་འཛིན་གྱི་དགོང་མོའི་མཚམས་སྤྲིན་རིམ་གྱིས་ཡལ་ཏེ་སྨག་རུམ་གྱི་ཡོལ་ནག་གིས་འཇིག་རྟེན་མི་ཡུལ་མུན་པའི་བཙོན་རར་བཅུག ཁུང་བྱིའུ་ཁུང་དུ་འཛུལ། ཐང་བྱིའུ་ཐང་དུ་ཉལ། འཁོར་ཡུག་ཡོངས་དབེན་ཞིང་ལྷིང་འཇགས་པར་གྱུར། དེའི་སྐབས་རི་སྐེད་མཚམས་ནས་མེ་ལྕགས་བརྡབ་པའི་མེ་ཡི་ཟེགས་མ་དམར་འཕྱུར་འཕྱུར་བྱེད་པ་མཐོང་བྱུང་བས་དབང་ཆེན་གྱིས་ཀྱང་ལམ་སེང་རང་གི་གློ་རུ་བཏགས་པའི་མེ་ལྕགས་ལས་མེ་རྡོ་མཆིན་པའི་དབྱིབས་དང་འདྲ་བ་གཅིག་བླངས་ཏེ་མེ་ལྕགས་བརྡབ་སྟེ་བརྡ་བསྟན། ཕན་ཚུན་གཉིས་ཀས་མེ་ལྕགས་བརྡབ་སྟེ་བརྡ་སྟོན་བྱེད་ཀྱིན་རིམ་གྱིས་ཉེ་བར་བཅར་ནས་དགའ་བློའི་རྐང་པ་གྱོལ་བཞིན་དུ་‘‘ཤག་པོ་དབང་ཆེན་རིམིཞེས་ཁྱུ་ལས་བྲལ་བའི་ལུག་ཆུང་ཞིག་རང་རིགས་ཀྱི་ཁྱུ་དང་འཕྲད་པ་ལྟར་ཚུར་རྒྱུག་བྱུང་། དབང་ཆེན་ཡང་སེམས་ནང་དགའ་སྤྲོ་དཔག་མེད་སྐྱེད་དེ་‘‘ཤག་པོ་དགའ་བློ་’མིཞེས་མིང་ལས་བོས་ཏེ་རྒྱུག་ནས་ཕན་ཚུན་དམ་པོར་འཁྱུད། དེ་ནས་ཁོ་གཉིས་རྫ་རོང་དུ་མར་བབས་ཏེ་མེ་བཏང་། ཆུ་ཟངས་ནང་དུ་དགའ་བློས་ད་དུང་ཇ་སྦར་མོ་གང་བླུགས། ཇ་མ་ཁོལ་གོང་ཡུན་རིང་ཇ་དང་ཁ་བྲལ་བའི་དབང་ཆེན་གྱི་སྣ་ལམ་དུ་ཇ་དྲི་ཞིམ་པོ་ཞིག་འཐུལ་བས་ཁོས་ལམ་སེང་ད་ལྟ་ཆུའི་ཁ་རུ་ལྡིང་བའི་ཇ་ཡི་ལོ་མ་ལྷོབ་ཙམ་ཞིག་ཡར་བླངས་ཏེ་ཁ་རུ་བཅུག་ནས་ལྡད་པ་ཙམ་གྱིས་ཇ་ཡི་སྐོམ་གདུང་སེལ་བ་ལྟ་བུའི་ཚོར་སྣང་ཞིག་བྱུང་།
དགའ་བློས་ད་དུང་མར་ཟན་དང་། ཤ་བཙོས་པ་བཏོན་ཏེ་དབང་ཆེན་ལ་བསྟེར། སྐབས་དེར་དབང་ཆེན་གྱིས་དགའ་བློའི་ལག་པ་ལས་བཟུང་སྟེ་ཅུང་ཟད་266ཉམ་ཐག་པའི་མིག་མདངས་ཕྱུང་ནས་‘‘གཡང་མོ་ད་ལྟ་བདེཚོམོ་རེད་དམ་’’ཞེས་དྲིས། དགའ་བློས་‘‘བདེ་མོ་རེད། ན་ན་ཚ་ཚ་གང་ཡང་མི་འདུག འོན་ཀྱང་མོ་རང་ཁྱེད་ཕ་བུ་གཉིས་དང་མ་ཤི་གསོན་བྲལ་བྱེད་དགོས་བྱུང་བས་སེམས་སྡུག་ཆེན་པོ་བྱེད་ཀྱི་འདུག ངས་ཐེངས་མང་པོ་མོ་རང་གཅིག་པུའི་སར་སོང་ནས་དབང་ཆེན་དང་ངེད་གཉིས་མཛུབ་མོ་དམར་འགུག་གི་ཤག་པོ་ཡིན་ལུགས་དང་། རིང་མིན་ཁྱོད་བཙན་རྒོད་ཁ་ཤོའི་ལག་འོག་ནས་ཐར་ཐུབ་ངེས་རེད་ཅེས་སེམས་གསོ་བྱས་ཀྱང་མོས་ཡིད་ཆེས་དེ་ཙམ།་ མི་བྱེད་’’ཟེར། དེ་ནས་དགའ་བློས་སྣ་ཐ་སེན་མོ་གང་པོ་དེ་གཙང་མར་འཐེན་ནས་‘‘ཤག་པོ་དབང་ཆེན།
ངས་བྱས་ན་ད་རེས་ཁྱོད་ཀྱིས་གཡང་མོ་དང་ཐུག་འཕྲད་བྱེད་རྒྱུ་ཕར་ཞོག་ཁྱོད་ཕྱིར་སླེབས་པའི་གནས་ཚུལ་མ་ཤེས་པ་བྱས་ན་བཟང་གི་རེད་’’ཟེར། ་ དབང་ཆེན་གྱིས་‘‘ཐོག་མར་ངས་ཀྱང་མོ་དང་ཐུག་འཕྲད་བྱ་རྩིས་མེད་མོད་ད་ལྟ་བསམ་བློ་གཏོང་དུས་ཐུག་འདོད་པས་ས་ཐག་རིང་པོ་དེ་ནས་ཡོང་སྟེ་ད་རེས་ངས་མོ་དང་ཐུག་འཕྲད་མ་བྱས་ན་ཨ་ཡོང་’’ཟེར། དགའ་བློས་‘‘ངས་བྱས་ན་ཤག་པོ་རང་གིས་བྱ་མ་འདྲོགས་པར་སྒོ་ང་ལེན་ཐབསཁྱེད་རྒྱུ་གལ་ཆེན་པོ་རེད། སྤྱིར་ཁྱོད་ཀྱིས་བཙན་རྒོད་ཀྱི་དགྲ་ཤ་ལེན་རྩིས་ཡོད་ན་ད་རེས་མོ་དང་ཐུག་འཕྲད་མ་བྱས་ན་ཡག་གི་རེད། གལ་སྲིད་གཡང་མོ་སྐྱོབས་རྒྱུ་ཁོ་ན་ཡིན་ན་ལས་སླ་པོ་རེད། གོ་ཐོས་ལ་སང་ཉིན་བཙན་རྒོད་ཕྱོགས་སུ་ཐོན་མཁན་རེད་ཟེར་གྱི་འདུག་པས་ཁོ་ཕྱིན་རྗེས་མཚན་མོ་གཡང་མོ་ཁྲིད་དེ་བྲོས་ན་ལས་སླ་པོ་རེད། དེ་མིན་པ་བཙན་རྒོད་ཀྱི་དགྲ་ཤ་ལེན་རྒྱུ་ཡིན་ན་འཇིག་རྟེན་ཁ་དཔེར་ཉིན་མོ་འགྲོ་འགྲོ་མ་མང་རི་མགོ་ཐམས་ཅད་མིག་ཡིན། མཚན་མོ་ལབ་ལབ་མ་མང་སྦྲ་འདབས་ཐམས་ཅད་ཨམ་ལྕོག་ཡིན་ཟེར་གྱི་ཡོད་པས་ད་རེས་ཤག་པོ་རང་གིས་བསམ་བློ་ཡག་པོ་ཞིག་གཏོང་དགོས་’’ཞེས་267བཤད། དབང་ཆེན་གྱིས་མནོ་བསམ་ཞིབ་པར་བཏང་རྗེས་བྱ་མ་འདྲོགས་པར་སྒོ་ང་ལེན་ཐུབ་པ་བྱེད་རྒྱུ་དེ་ཤིན་ཏུ་གལ་ཆེ་བསམ་ནས་‘‘ད་རེས་ངས་མོ་ཁྲིད་རྒྱུ་མིན། ངས་བཙན་རྒོད་ཁ་ཤོའི་མགོ་ལག་མ་བླངས་ན་ང་ཕོ་གྲལ་དུ་སྡོད་རིན་མེད་རི’ཟེར།
དགའ་བློས་‘‘བྱས་ན་འགྲིག་སོང་། ཨ་ཆེ་གཡང་མོས་ཁྱོད་ཕ་བུ་གཉིས་དྲན་དྲགས་པས་ད་རེས་ཁྱོད་དང་ཐུག་ན་མཉམ་དུ་འགྲོ་རྒྱུ་ལས་འབྱུང་འགྱུར་གྱི་བསམ་བློ་རྒྱ་ཆེན་པོ་གཏོང་ཐུབ་ཀྱི་མ་རེད། དེར་བརྟེན་ཁྱོད་སླེབས་པའི་གནས་ཚུལ་ཙམ་ཡང་མོས་མ་ཤེས་པ་བྱེད་དགོས་’’ཟེར། དབང་ཆེན་གྱིས་དགའ་བློའི་སྐད་ཆའི་གོ་དོན་ལེགས་པར་རྟོགས་ནས་ད་རེས་གཡང་མོ་དང་ཐུག་འཕྲད་མི་བྱེད་རྒྱུ་དང་། རྫ་རོང་འདིར་ཡང་སྡོད་ཡུན་རིང་མི་རུང་བསམ་ནས་‘‘ཤག་པོས་བཤད་པ་ཤིན་ཏུ་བདེན། ང་ཡང་སང་ཉིན་ཕྱིར་འགྲོ་རྒྱུ་ཡིན། ངས་དངོས་སུ་དགྲ་ཤ་ལེན་པའི་དུས་ལ་སླེབས་དུས་ཀྱང་སྔོན་ལ་ཤག་པོ་ཁྱོད་ཀྱི་སར་གསང་སྟབས་ཀྱིས་ཡོང་ནས་འཆར་འགོད་བཟོས་ཏེ་དགྲ་བཙན་རྒོད་ཀྱི་མགོ་ལག་ལེན་རྒྱུ་ཡིན་’’ཟེར། ཉིན་གཉིས་པའི་སྐྱ་རེངས་མ་ཤར་ཙམ་ནས་གནས་དེ་ལས་བྲལ་ཏེ་སླར་བྱང་དུ་བསྐྱོད་དོ། རང་རེའི་གཏམ་རྒྱུད་འདིའི་མི་སྣ་གཙོ་བོ་དབང་ཆེན་ད་རེས་རང་ཡུལ་དུ་ཐེངས་གཅིག་ཕྱིན་ཏེ་རང་གིས་ཉིན་མཚན་དབྱེར་མེད་དུ་གསོལ་བ་འདེབས་ཡུལ་རྒྱབ་རི་ཁ་འཛིན་ཅན་ལྷ་དགེ་བསྙེན་ལྷུན་གྱི་རྩེ་མོ་མཇལ་བའི་གོ་སྐབས་ཤར་བ་དང་། མནའ་བཞག་གི་ཤག་པོ་དགའ་བློ་རྒྱུད་དེ་ཚེ་གང་གི་གཏན་གྲོགས་གཡང་མོ་བདེ་གནས་ཡིན་པའི་གནས་ཚུལ་ཤེས་ཏེ་ཕྱིར་ལོག་པའི་ལམ་དུ་ཡིད་མུག་དང་སྐྱོ་ཤས་ཀྱི་ཚོར་སྣང་གང་ཡང་མ་བྱུང་།
དབང་ཆེན་གྱི་མེ་མདའི་རུ་དར་དང་རྟ་ཡི་རྔ་མ་འཇམ་རླུང་བསིལ་བུས་268སྐྱོད་ཀྱིན་ལྷོ་ཡི་རི་རྩེ་ནས་དོན་སྐབས་རྟ་ལས་བབས་ཏེ་རང་སར་ལངས་ནས་བལྟ་དུས་སྡེ་དཔོན་ཚང་དང་། ཉི་ཤར་ཚང་། དོན་གྲུབ་ཚང་། རང་ཁྱིམ་བཅས་རེ་བའི་སྦྲ་ནག་ཕུབ་པའི་འབྲོག་སྡེ་ཆུང་ཆུང་དེ་མཐོང་བས་སེམས་ནང་དུ་སྨྲ་མི་ཤེས་པའི་སྐྱོ་སྣང་ཞིག་ཤར་བ་སྟེ་ཁོའི་སེམས་སུ་སྔར་ཡུལ་གཡང་ཕྱུག་ལ་གཞན་ན་མ་མཆིས་པའི་མེ་ཡི་འཕྲུལ་འཁོར་མང་པོ་དེ་ལྟ་བུ་ཡོད་པ་མ་ཟད་དུད་ཁྱིམ་ཡང་དེ་ཙམ་གྱི་ཉུང་ཉུང་མིན་ཡང་སྨག་རུམ་མུན་ནག་གི་མཚན་སྐོར་ཞིག་གིས་མེ་བཏང་ཤུལ་གྱི་ཐལ་བའང་མེད་པར་བཟོས། ཨ་ཙི། སྐྱིད་མི་རྟག་རྩྭ་འགོའི་ཟིལ་པ་འདྲ། ད་ལྟ་ཡོད་བཞིན་ད་ལྟ་མེད་ཟེར་བ་ཅིས་མི་བདེན་སྙམས། ཁོས་གོམ་གང་མདུན་དུ་སྤོས་ཏེ་སླར་ཡང་བྲག་རྡོ་མི་གཟུགས་འདྲ་བ་ཞིག་གི་འགྲམ་དུ་རང་སར་ལངས་ནས་སེམས་ནང་སྔར་གྱི་གཡང་ཕྱུག་དང་དེང་གི་རོང་པ་སྡེ་གསར་གཉིས་བར་མི་རྟ་དང་། མཚོན་ཆ་གང་ཐད་ནས་བསྡུར་ཡང་གནམ་སའི་ཧེ་བག་འདུག་མོད། གཡང་ཕྱུག་ད་ལྟ་གཏམ་རྒྱུད་ཙམ་དུ་གྱུར་བས་གལ་སྲིད་རོང་པ་སྡེ་གསར་ཞེས་པ་འདིར་དགྲ་ཇག་གཉིས་གསུམ་ཞིག་སླེབས་ཀྱང་ཁ་གཏད་གཅོག་རྒྱུ་དཀའ་མོ་རེད།
མཚོན་ཆ་དྲག་ཤོས་ངའི་རྒྱབ་ཀྱི་བོའུ་འདི་ལས་མེད། སྡེ་དཔོན་གྱིས་ད་དུང་དགྲ་ཤ་ལེན་རྒྱུ་ཡིན་ཟེར། འོ། ཡ་མེད་སྤུན་གསུམ་ད་ལྟ་གཉའ་ཆག་འདུག ངའི་མེ་མདའི་མཆུ་ཡང་ཁོའི་ལྕེ་དྲོན་མོས་ལྡག་མྱོང་། མེ་མདའི་མཆུ་ལྡོགས་ཞེས་བཤད་པ་དེ་ལས་བརྙས་བཅོས་ཚ་བ་ག་ལ་ཡོད་སྙམས་ཏེ། ‘‘ཧྭ་ཧྭ་ ཧྭ་ཧྭ་ ’’ཞེས་རང་དབང་མེད་པར་གད་མོ་ཤོར། དེ་ནས་རྟ་ཁ་ཁྲིད་དེ་ཐུར་དུ་བབས། དུད་ཁྱིམ་དེ་དག་གི་སྒོ་འགྲམ་དུ་མི་ཐར་ཐོར་ལངས་ནས་འདུག ཁོའི་སེམས་ལ་དེ་དག་གི་ཁྲོད་དུ་ངའི་བུ་དགྲ་འདུལ་ཡོད་ངེས་རེད།
དགྲ་འདུལ་གྱིས་ཁོ་རང་གི་ཨ་མའི་སྐོར་སྐད་ཆ་འདྲི་རྒྱུ་གཏན་འཁེལ་ཡིན་པས་ངས་ད་རེས་མོ་དང་ཐུག་འཕྲད་བྱས་མེད་ཟེར་ན་དགྲ་འདུལ་གྱི་ཡིད་དུ་འགྲོ་ཨ་ཡོང་། ཐུག་འཕྲད་བྱས་པ་ཡིན་ཟེར་ན་ག་འདྲ་ཤོད་269བསམ་བློ་སྣ་ཚོགས་གཏོང་བཞིན་སོང་བས་འཕྲལ་མར་ལུང་པའི་མཐིལ་དུ་སླེབས་པས། ད་གཟོད་གཞིས་པ་རྣམས་ཀྱིས་ངོ་མ་དབང་ཆེན་ཡིན་པ་ཤེས་ཏེ་དགྲ་འདུལ་དང་། ཉི་ཤར། དོན་གྲུབ་གསུམ་ཁོ་བསུ་བར་རྒྱུག་བྱུང་། ཁོ་ཚོ་རེ་རེ་བཞིན་ཕན་ཚུན་འགྲམ་པ་སྦྱར་ཏེ་ཁམས་འདྲི་བྱས། ‘‘དཀའ་ཨེ་བྱུང་། ’’‘‘དཀའ་མ་ཐལ’’‘‘ཁྱོད་ཚོ་སྡོད་སྐྱིད་ཆེ། ’’‘‘ཆེ་ཐལ། དཀའ་ཨེ་བྱུང་།་
’ཏྭེཏྭེདཀའ་ ༈་བྱུང་། ’’དགྲ་འདུལ་གྱི་མགྲིན་པ་ཅུང་བརྣངས་བཞིན་ཨ་ཕར་བལྟས་ཏེ་‘‘ཨ་ཕ་ཨ་་་་་་་ཨ་མ་བདེ་མོ་རེད་དམ་མི’ཞེས་དྲིས་བྱུང་། དབང་ཆེན་གྱི་སེམས་སུ་ད་རེས་ཐུག་འཕྲད་བྱེད་མ་མྱོང་ཞེས་བཤད་ན་དགྲ་འདུལ་སེམས་ཁྲལ་ཆེན་པོ་བྱེད་ངེས་རེད། དེར་བརྟེན་ཉེས་པ་མེད་པའི་རྫུན་ཞིག་མ་བཤད་ན་ཡོང་ཐབས་མི་འདུག་སྙམས་ནས་‘‘བདེ་མོ་རེད། ང་ཚོ་སེམས་ཁྲལ་བྱེད་དགོས་མི་འདུག་’’ཟེར། དགྲ་འདུལ་གྱིས་‘‘ཨ་ཕ་ཁྱོད་ལ་ཨ་མ་ཐུག་བྱུང་ངམ་མི’ཞེས་ཅུང་ཟད་ཡིད་མ་ཆེས་པའི་སྒོ་ནས་དྲིས། དབང་ཆེན་གྱིས་སྔར་མུས་ལྟར་རྣམ་འགྱུར་སྒམ་པོའི་སྒོ་ནས་‘‘ཐུག་བྱུང་། འོན་ཀྱང་བཙན་རྒོད་ཁ་ཤོས་མ་ཤེས་པར་གསང་སྟབས་ཀྱིས་ཐུག་འཕྲད་བྱེད་དགོས་པས་སྐད་ཆ་མང་པོ་ཤོད་ཁོམ་མ་བྱུང་། ཁྱོད་ཀྱི་ཨ་མས་ལྷམ་བཞི་ཁྲ་ཡག་པོ་ཞིག་ཁྱོད་ལ་སྐུར་རྩིས་བྱེད་ཀྱི་འདུག
འོན་ཀྱང་དེ་བཙན་རྒོད་ཁ་ཤོས་ཤེས་པར་དོགས་ནས་ངས་མ་ཁྱེར་བ་ཡིན། ཁྱོད་ལ་བཀྲ་ཤིས་གཡང་ཆགས་ཞེས་པའི་བུ་མོ་ཡག་པོ་ཞིག་མནའ་མར་བསུས་ཡོད་པའི་སྐོར་དང་། ངས་ང་270ཚོ་ཕ་བུ་དང་། མནའ་མ་བཅས་པ་མགྱོགས་པོ་མཉམ་འཛོམས་བྱེད་ཐུབ་རྒྱུ་ཡིན་པའི་སྐོར་སོགས་བཤད་པས་ཨ་མ་དགའ་ཚོར་ཆེན་པོ་བྱེད་ཀྱི་འདུག་’’ཅེས་བཤད། ཉི་ཤར་དང་། དོན་གྲུབ་གཉིས་ཀྱིས་ད་རེས་ཐོག་མར་འཕྲད་སྐབས་ཁམས་འདྲི་བྱེད་པའི་སྐད་ཆ་ཚིག་རེ་གཉིས་བཤད་པ་ལས་ད་བར་སྐད་ཆ་ཚིག་གཅིག་ཀྱང་མེད་པ་མ་ཟད་ངོ་གདོང་ལས་ཀྱང་རྒྱུན་ལྡན་དང་མི་འདྲ་བའི་རྣམ་འགྱུར་ཡ་མཚན་པོ་ཞིག་ཀྱང་འདུག་པས་དབང་ཆེན་གྱིས་‘‘ཁྱོད་ཚོ་ཚང་མ་བདེ་མོ་ཡིན་ནམ་’’ཞེས་ཁ་ཉི་ཤར་ལ་གཏད་དེ་དེ་ལྟར་དྲིས། ཉི་ཤར་དེ་མར་སྟོང་འདང་གི་རྒྱ་ལས་གྲོལ་བ་ལྟར་‘‘ཨ་་་་་་་ཨ ་་་་་་ང་ཚོ་ཚང་མ་བདེ་མོ་ཡིན། ཧྭ་ཧྭ་’’ཞེས་དགོད་འཛུམ་བཅོས་མ་ཞིག་སྟོན་ནས་དེ་ལྟར་བཤད་པས་དབང་ཆེན་གྱི་སེམས་སུ་དོགས་པ་སྔར་བས་ཆེ་བ་སྐྱེད་དེ་‘‘ཤག་པོ་གཏམ་དྲང་པོ་ཤོད་དང་། ཁྱོད་ཀྱི་སྐད་ཆ་ཤོད་སྟངས་ལ་བལྟས་ན་གཞིས་པ་རྣམས་ལ་རྐྱེན་ངན་ཞིག་འཕྲད་པ་འདྲ། དོན་དག་གང་ཡིན་ཡང་རྦ་གསང་བྱས་པས་དོན་གང་ཡང་མི་འགྲུབ།
དོན་རྐྱེན་ཅི་བྱུང་སོང་། དྲང་པོ་ཤོད་དང་’’ཞེས་འགྲོ་མཚམས་ཀྱང་བཞག་ནས་ནན་འདྲི་བྱས། དེའི་དུས་སྡེ་དཔོན་ཡང་དབང་ཆེན་བསུ་བར་ཡོང་ནས་‘‘དཀའ་ཨེ་བྱུང་’’ཞེས་འགྲམ་པ་སྦྱར། སྡེ་དཔོན་གྱིས་ཀྱང་དབང་ཆེན་ལ་ཁམས་འདྲི་བྱས་རྗེས་ཁ་ནས་སྐད་ཆ་གང་ཡང་མི་ཤོད་པར་རྩ་ཆེའི་ཅ་དངོས་གང་ཞིག་གཏོར་བརླག་བཏང་པའི་བྱིས་པས་རང་གི་ཕ་མ་ལ་སྐྲག་པ་ལྟར་མགོ་བོ་ཅུང་ཟད་སྨད་དེ་བསྡད། མི་འདི་དག་གི་རྣམ་འགྱུར་ལ་བལྟས་ན་དོན་རྐྱེན་ཞིག་བྱུང་བ་ཁོ་ཐག་རེད། ཁ་སྔོན་ང་རང་ཕར་འགྲོ་སྐབས་འབྲུག་དར་ལ་བརྙས་བཅོས་ཀྱིས་མེ་མདའི་མཆུ་ལྡག་ཏུ་བཅུག་པས་དེ་རྗེས་ཁོས་དོན་རྐྱེན་ཞིག་བསླངས་པ་མིན་ནམ། ཨོ་དེ་ཡིན་མི་སྲིད། ཁོས་ང་ངོ་མི་ཤེས་པས་དོན་རྐྱེན་སློང་དོན་མེད། ་ 271དེ་ལྟར་བསམ་བློ་གཏོང་བཞིན་རང་ཁྱིམ་གྱི་སྒོ་རུ་འབྱོར། རྟ་སྒ་བླངས་ཏེ་ནང་དུ་འཛུལ།
སྡེ་དཔོན་ཡང་ཁོ་དང་མཉམ་དུ་ནང་དུ་འཛུལ་བྱུང་། ཁོ་ཚང་གི་ཆ་རྐྱེན་ཤིན་ཏུ་ཞན་པས་དབང་ཆེན་གྱིས་བེའུ་ཡི་ཀོ་བའི་གདན་གཅིག་ཡོད་པ་དེ་སྡེ་དཔོན་གྱི་རྐུབ་འོག་ཏུ་བཏིང་། སྡེ་དཔོན་གྱིས་‘‘ངའི་ནང་ནས་ཇ་ཡག་པ་ཁོག་ལྟིར་གང་ཁྱེར་ཤོག་’མིཅེས་དགྲ་འདུལ་མངགས། ཅུང་ཙམ་ཕྱིན་རྗེས་དགྲ་འདུལ་གྱིས་ཇ་སྲུབ་མ་རྫ་ཡི་ཁོག་ལྟེར་གང་ཁྱེར་འདུག་པས་སྡེ་དཔོན་ཁོ་རང་སྐུ་ངོ་མས་དབང་ཆེན་ལ་ཇ་བླུགས་ནས་‘‘ཐུངས་དང་། ད་རེས་ཁྱོད་ལོག་ཡོང་པ་མཐོང་བས་ཆེད་མངགས་བཟོས་པ་ཡིན། ཞིམ་པོ་ཞིག་ཡོད། ཐུངས་དང་། ཐུངས་དང་’’ཟེར། ‘‘ཞིམ་པོ་འདུག་མི’ཅེས་ཇ་ཕོར་པ་གང་བཏུང་རྗེས་‘‘ཁྱོད་ཚོའི་རྣམ་འགྱུར་ལ་བལྟས་ན་བཀྲ་མ་ཤིས་པའི་དོན་རྐྱེན་ཞིག་བྱུང་བ་འདྲ། ཡང་སྙིང་གང་བྱས་སོང་’’ཞེས་དྲིས།
‘‘བྲེལ་བ་མ་བྱེད། སྔོན་ལ་ལྟོ་ཡག་པོ་ཟོ་དང་། ས་ཐག་རིང་པོ་གཅོད་མཁན་ཁ་སྐོམ་ཡོད་ཀྱི་རེད་’’ཅེས་སྡེ་དཔོན་གྱིས་ཐབ་འགྲམ་གྱི་ཁོག་ལྟེར་སྣུམ་ཞག་ཚིར་ཚིར་དེ་ཡར་བླངས་ནས་དབང་ཆེན་ལ་ཇ་གང་བླུགས། སྡེ་དཔོན་གྱིས་ད་རེས་ཆེད་མངགས་ང་ལ་ཇ་ཞིམ་པོའང་ཁོག་ལྟེར་གང་བཟོས། དེས་ཀྱང་མི་ཚད་ཁོ་རང་སྐུ་ངོ་མས་ང་མི་ཕལ་པར་ཇ་བླུགས་སྟངས་ལ་བལྟས་ན་དོན་རྐྱེན་ཞིག་བྱུང་ཡོད་ཐག་ཆོད་རེད། དེ་སྔ་ངས་དོན་དག་ཁབ་རྩེ་ཏྲེམ་གྱི་རྩོད་གླེང་མེད་པའི་ཡ་མེད་སྤུན་གསུམ་གྱི་སྲོག་གཅོད་སྡིག་ཁུར་བྱེད་རྒྱུ་ཁས་བླངས་པས་མི་ཚད་ད་རེས་ཡང་ང་ལ་ཅི་ཞིག་བྱོས་ཟེར་རྩིས་ཡོད་དམ། ཨ་ཙི། མིན་ཟེར་ན་དཔོན་གྱི་བཀའ་དང་འགལ་འགྲོ། ཁས་བླངས་ན་རང་སྲོག་རྟ་རྔ་ལས་ཕྲ་ཡང་ཕངས་སེམས་མེད་པ་ག་ལ་ཡིན། ལྷག་པར་དུ་ཡ་མེད་སྤུནགསུམ་ལྟ་བུ་ཞིག་ཚར་གཅོད་གཏོང་དགོས་ན་དོན་མེད་ཀྱི་སྡིག་པ་གཅིག་ཐོག་གཉིས་བརྩེགས་རེད།

ཁྱད་མཚར། ཡང་སྙིང་དོན་རྐྱེན་གང་ཞིག་བྱུང་272བ་ཡིན་སྙམ། དབང་ཆེན་ཟ་འཐུང་གྲུབ་རྗེས་གོམས་གཤིས་ཆགས་པ་ལྟར་མཆུ་ཏོ་དང་སྣ་གཙང་མར་ཕྱིས་རྗེས་ལག་པ་རུམ་དུ་བརྐྱང་སྟེ་སྣ་རུ་བླངས་ནས་རྐང་འགོར་ལན་གསུམ་བརྡབ་རྗེས་ལག་གཡོན་མའི་མཐེ་བོང་གི་སེན་མོའི་སྟེང་དུ་སྣ་ཐ་ཅུང་ཟད་ཅིག་བླུགས་རྗེས་ལག་གཡས་པའི་མཐེ་བོང་དང་ལྡག་མཛུབ་ཀྱིས་སྣ་ཐ་ཅུང་ཟད་ཅིག་བཟུང་སྟེ་སྣ་ཁུང་གཡས་པའི་སྒོར་སྦྱར་ནས་སྡོད་པ་དང་ད་དུང་ཡར་མི་འཐེན་པར་སྔར་བཞིན་མནོ་བསམ་གཏོང་བཞིན་ཁོ་རང་གི་མདུན་དུ་བསྡད་པའི་སྡེ་དཔོན་ལ་བལྟས་ནས་བསྡད། སྡེ་དཔོན་གྱིས་དབང་ཆེན་ལ་ཇ་ཕོར་པ་གང་བླུགས་རྗེས་ཅུང་ཟད་དོགས་མི་བདེ་བའི་སྒོ་ནས་‘‘ཁ་ནུབ་ ཇག་པ་སྐོར་ཞིག་གིས་ང་ཚོའི་ནོར་ཁྱུ་ཡོངས་དེད་སོང་’’ཞེས་བཤད་དེ་རང་ཉིད་སྡེ་དཔོན་ཡིན་ཁུལ་བྱས་ཀྱང་བྱ་བ་ཚང་མ་གཞན་ལ་སྐྱབས་བཅོལ་དགོས་པའི་གནོང་འགྱོད་ཀྱིས་མགོ་བོ་ཐུར་དུ་སྨད། དབང་ཆེན་རྦད་དེ་ཧང་སང་ནས་‘‘ནོར་ཚང་མ་དེད་སོང་བ་རེད་དམ་’’ཞེས་དྲིས། སྡེ་དཔོན་ནོར་འཁྲུལ་ཤོར་བའི་བྱིས་པ་ཞིག་ལྟར་སྐད་དམའ་པོས་‘‘རེད་’རིཟེར། དབང་ཆེན་གྱིས་‘‘སིར་མི་ཞེས་ད་རེས་སྣ་ཁུང་གི་འགྲམ་དུ་སྦྱར་བའི་སྣ་ཐ་ཡར་འཐེན་ནས་‘‘ཇག་པ་ག་ཚོད་འདུག་’’ཅེས་དྲིས། ‘‘ཇག་པ་བཞི་འདུག’’‘‘དེ་ཚོར་ལག་ཆ་གང་འདུག’’‘‘མེ་མདའ་འདི་འདྲ་བཞི་འདུག་རི’ཅེས་སྡེ་དཔོན་གྱིས་དབང་ཆེན་གྱི་བོའུ་ཁྲ་རིང་ལ་ལག་པས་རེག་ཙམ་བྱས། ‘‘རྟ་འདུག་གམ། ’མི‘‘འདུག རྟ་བཞི་འདུག’’273ད་ལྟ་དབང་ཆེན་དང་བཙན་ལྷ་གཉིས་གོ་གནས་འཕོ་འགྱུར་བྱུང་སྟེ་དབང་ཆེན་སྡེ་དཔོན་དང་བཙན་ལྷ་མི་སེར་ལ་གྱུར་བ་ལྟར་དབང་ཆེན་གྱིས་མུ་མཐུད་དྲིས་པར་‘‘ག་འདྲ་བྱས་ནས་སླེབས་བྱུང་།
ག་འདྲ་བྱས་ནས་དེད་སོང་’’ཞེས་དྲིས། སྤྲེ‘‘ག་འདྲ་བྱས་ནས་སླེབས་པ་གསལ་པོ་མི་ཤེས་ ’’སྡེ་དཔོན་བཙན་ལྷ་སྨྲ་ལྕེ་དབ་དིབ་ཏུ་གྱུར་ནས་‘‘ཏོག་ཙམ་སྒུག་ཨང་’’ཞེས་དབང་ཆེན་ཚང་ལས་དོན་ཏེ་ཁོ་རང་གི་ནང་དུ་བུད་སོང་། དབང་ཆེན་གྱིས་‘‘ག་འདྲ་བྱས་ནས་དེད་སོང་’’ཞེས་བུ་དགྲ་འདུལ་ལ་དྲིས། ‘‘དེ་དགོང་ཏོག་ཙམ་མ་གཏོགས་དཔེ་བསགས་སོང་’’ཞེས་དགྲ་འདུལ་གྱིས་དབང་ཆེན་ལ་བཤད་པར། དེ་ཉིན་ནམ་མཁའ་ཡངས་པོར་སྤྲིན་བྱིའུ་ཡི་གཤོག་རྒྱ་ཙམ་མེད་པར་དྭངས་ཤིང་གཡའ་དག་པ་དང་རྒྱུ་སྐར་གྱི་གུར་ཁང་རྣམ་པར་བཀྲ། ཟླ་བ་ཤར་རིའི་རྩེ་ནས་འཕགས་ཏེ་མཐོར་བསྟེགས། ཡངས་ཤིང་རྒྱ་ཆེ་བའི་རྩྭ་ཐང་འབྲི་མོའི་འོ་མ་བཤོས་པ་ལྟར་གང་སར་སྐྱ་ཐིང་ཐིང་དུ་གྱུར། ཕྱོགས་བཞི་དབེན་ཞིང་ལྷིང་འཇགས་ཞི་འཇམ་དུ་གནས། ཉི་ཤར་ཚང་ཡང་ཐག་རིང་གི་འབྲོག་སྡེ་གཞན་དང་འདྲ་བར་སྣུམ་བཞུ་རིལ་མ་ཙམ་མེད་པར་ཐབ་ནང་གི་མེ་འོད་ལ་བརྟེན་ནས་དགོང་ཐུག་བཏུང་རྗེས་འོ་མ་སྐྱིད་ཀྱིས་ཕྲུ་གུ་གཉིས་ལ་འོ་མ་ཡིད་ཚིམས་པར་བསྟེར་རྗེས་སློག་པའི་ནང་དུ་བསྙལ། ཉི་ཤར་ཐབ་ཀྱི་བྱང་འགྲམ་དུ་བསྡད་དེ་མེ་འོད་ལ་བརྟེན་ནས་སློག་པ་རྙིང་སོང་ཞིག་ལ་ལྷན་པ་རྒྱག་བཞིན་འདུགའོ་མ་སྐྱིད་གཉིད་ལྕོག་རྒྱག་བཞིན་ཐབ་ཀྱི་ལྷོ་འགྲམ་དུ་བསྡད་ནས་‘‘ད་ཉལ་ལོ།
སང་ཉིན་ལྷན་པ་རྒྱོབ་’’ཟེར། ཉི་ཤར་གྱིས་མེ་འོད་ལ་བརྟེན་ནས་བལ་སྐུད་དཀར་པོ་ཞིག་ཁབ་ཀྱི་མིག་ཁུང་དུ་རྒྱུ་བཞིན་‘‘ཨུམ། ཏོག་ཙམ་སྒུག་དང་། ལྷན་པ་བརྒྱབ་ཚར་གྲབས་274ཡོད། དེ་མིན་ན་ཁྱོད་རང་སྔོན་ལ་ཉོལ་དང་’’ཟེར། ‘‘འོ་ན་ང་ཉལ་གྱི་ཡིན། ཨ་’’ཞེས་ཨ་སྟོང་ཞིག་བརྒྱབ་པ་དང་དུས་མཉམ་བྱ་རྨྱང་ཞིག་བྱས་ཏེ་སྒོར་དོན་ནས་གཅིན་པ་གཏོང་བར་ཕྱིན། མོ་རང་སྒོར་དོན་དུས་ལྷགས་རླུང་གྲང་བསིལ་བསིལ་ཞིག་རྒྱག་གི་འདུག་པས་རིག་པ་དྭངས་པར་གྱུར་ཏེ་ཕར་བལྟ་ཚུར་བལྟ་བྱེད་དུས་དབང་ཆེན་ཚང་དང་མི་འགྱང་བའི་ས་ན་མི་བཞི་མཐོང་། དེ་དང་དུས་མཉམ་དབང་ཆེན་ཚང་གི་ཤ་ཁྱི་དང་སྡེ་དཔོན་ཚང་དང་དོན་གྲུབ་ཚང་གི་འདོགས་ཁྱི་ཚང་མ་དེ་ཕྱོགས་སུ་ཤོར། མོ་གཅིན་པ་གཏོང་མཚམས་བཅད་དེ་ནང་དུ་རྒྱུག་ནས་‘‘ཉི་་་་་་་ཉི་ཤར།
ཇག་ ཇག་པ་སླེབས་འདུག་’’ཟེར། དགྲ་ཇག་དང་སྤྱང་ཀིས་གནོད་པ་མེད་ཀྱང་འབྲོག་སྡེའི་ཁྱི་མཚན་མོ་སྐབས་འགར་མི་སེམས་སུ་བཟོད་དཀའ་བའི་ཟུག་སྐད་རྒྱག་གི་ཡོད་པ་དེ་གདོན་འདྲེ་འགོག་གི་ཡོད་པའི་རྟགས་རེད་ཅེས་ཤོད་སྲོལ་ཡོད་པས་ཉི་ཤར་གྱིས་དེར་དོ་སྣང་སྤུ་ཙམ་མེད་པར་སྔར་བཞིན་སློག་པར་ལྷན་པ་རྒྱག་བཞིན་‘‘ཨ། ཇག་པ་སླེབས་འདུག་ཟེར་རམ། རྣམ་རྟོག་མ་སློང་། ད་ཉོལ། ངས་ལྷན་པ་བརྒྱབ་ཚར་གྲབས་ཡོད་’’ཟེར། ‘‘ཨ་ཙི། ཁྱོད་ ཁྱོད་རང་ད་དུང་བསྟན་ བཤིག་སློང་རྒྱུ་དྲན་ནམ། ཁྱོད་རང་མར་ མར་དོན་ནས་ལྟོས་དང་’’ ཞེས་སྔར་བཞིན་དབུགས་ཧལ་ཧལ་གྱིས་རྐང་པ་གཅིག་སྒོ་ཐེམ་གྱི་ནང་དང་། གཅིག་སྒོ་ཐེམ་གྱི་ཕྱི་བྱས་ཏེ་ལངས་ནས་འདུག་པས་མོའི་སྐད་ཆའི་གདངས་དང་།
ལུས་ཀྱི་སྟངས་སྟབས་ལ་བལྟས་ན་ཕལ་ཆེར་རྩེད་མོ་བཤད་པ་མི་འདྲ་བས་‘‘ངོ་མ་རེད་དམ་’’ཞེས་ཉི་ཤར་གདན་ལས་ཧོབ་ལངས་ཀྱིས་སྒོར་དོན། ཁོ་སྒོ་ནས་དོན་སྐབས་བྲེལ་འཚབ་ཧ་ཅང་ཆེ་བས་འོ་མ་སྐྱིད་ལ་འབུད་རྒྱག་ཐེབས་ནས་ཏོག་ཙམ་མ་གཏོགས་ལྟག་དགྱེ་ལོག‘‘ཨ་མ་མ་’’ཞེས་འོ་མ་སྐྱིད་ལག་པ་གཡས་པ་ས་རུ་བཙུགས་པས་མ་འགྱེལ་275ཙམ་དུ་ཡར་ལངས་ཐུབ་པ་བྱུང་ནས་‘‘ལྟོས་དང་རིམིཞེས་དེ་ཕྱོགས་སུ་མཛུབ་མོ་བཙུགས། དེ་མར་ཉི་ཤར་སྡེ་དཔོན་ཚང་གི་ཕྱོགས་སུ་རྒྱུག་ནས་‘‘ཇག་པ་སླེབས་འདུག ཇག་པ་སླེབས་འདུག་’མིཅེས་སྐད་བརྒྱབ། འོ་མ་སྐྱིད་ཀྱིས་ལྕགས་སླང་མཐིལ་རྡོལ་ཞིག་བརྡུང་བཞིན་‘‘ཇག་པ་སླེབས་འདུག ཇག་པ་སླེབས་འདུག་’’ཅེས་སྐད་བརྒྱབ་པས་ད་ལྟ་གཉིད་ཁུག་མ་ཐག་པའིབྱིས་པ་གཉིས་གཉིད་ལས་སད་དེ་བྱིས་པའི་སྒྲ་གདངས་གཉིས་ལྡན་གྱི་ངུ་སྐད་གང་སར་གྲགས་པ་ལ་ལྕགས་སླང་བརྡུང་བའི་སྒྲས་རམ་འདེགས་བྱས། ‘‘ཏྭ་’’ཞེས་མེ་མདའི་སྐད་གྲགས་པ་དང་‘‘སི་’’ཞེས་མདེའུ་མོ་རང་གི་མགོའི་སྟེང་ནས་རྒྱུག་པས་ཞེད་ཐག་ཆོད་ནས་དེ་མར་ནང་དུ་བྲོས། ཇག་པ་སླེབས་སོང་ཞེས་པའི་སྐད་དང་ལྕགས་སླང་བརྡུང་བའི་སྒྲ་གྲགས་པས་ད་ལྟ་རུམ་གཅིག་གི་ནང་དུ་ཉལ་མ་ཐག་པའི་དགྲ་འདུལ་དང་བཀྲ་ཤིས་གཡང་ཆགས་གཉིས་སློག་པ་ལྷེབ་གྱོན་གྱིས་སྒོར་དོན། དོན་གྲུབ་ཚང་དང་། སྡེ་དཔོན་ཚང་གི་མི་རྣམས་ཀྱང་བྲེལ་ཟིང་འཚུབ་འཚུབ་ཀྱིས་སྒོར་དོན་བྱུང་།
‘‘ཏྭ། ཏྭ། ཏྭ་’’ཞེས་མེ་མདའ་བརྒྱབ་ནས་ཁྱི་གསུམ་བསད་པས་ཁྱི་བྱིངས་རྣམས་དཔའ་ཞུམ་ནས་ཕར་ཙམ་བྲོས་ཏེ་རྒྱང་ནས་ཟུག་པ་ལས་ཉེ་བར་བཅར་མ་ནུས། ཉི་ཤར་གྱིས་ནུས་ཤུགས་གང་ཡོད་བཏོན་ཏེ་སྡེ་དཔོན་ཚང་གི་ཕྱོགས་སུ་རྒྱུག་པའི་སྐབས་‘‘ཏྭ་’’ཞེས་མེ་མདའ་གཅིག་གི་མདེའུ་ཁོའི་ཀླད་ནས་འཕུར་ཏེ་ཏོག་ཙམ་མ་གཏོགས་ཀླད་ཞོ་ས་རུ་འཐོར། — ‘‘གང་དྲག་ཅི་དྲག མི་ངན་འདི་ཚོར་མེ་མདའ་ཡང་འདུག ཨ་ཁུ་དབང་ཆེན་ནི་བསྡད་མེད། ད་གང་དྲག་ཅི་དྲག་’’ཅེས་ཚང་མ་སྐད་ཅོར་ལོང་ལོང་གིས་སྡེ་དཔོན་ཚང་གི་སྒོ་འགྲམ་དུ་འཛོམས། ད་ལྟ་ཁྱི་གསུམ་བསད་པ་དང་གཞན་རྣམས་ཉེ་བར་བཅར་མ་ནུས་པས་276ཇག་པ་དེ་ཚོ་མངོན་སུམ་འཛེམས་མེད་ཀྱིས་གསུམ་གྱིས་རྟ་ཁྲིད་ཅིང་མེ་མདའ་ཁོ་ཚོའི་ཕྱོགས་སུ་གཏད་དེ་‘‘སྡུག་ཚོད་མ་ཟིན་ན་གསོད་རྒྱུ་ཡིན། ངོ་མ་གསོད་རྒྱུ་ཡིན།
སྡུག་ལྕོག་གིས་གོ་ཨེ་བྱུང་’’ཞེས་སྐད་རྒྱག་བཞིན་ཕར་འགྲོ་ཚུར་འགྲོ་བྱེད་པ་དང་། གཅིག་ཤོས་ཀྱིས་ནོར་གདང་ཚང་མ་གྲིས་བཅད་དེ་མེ་སྒྲོན་ཟིན་པའི་སྦི་སྡི་ཀླད་ལ་བསྐོར་བཞིན་ནོར་དེད། སྡེ་དཔོན་གྱིས་‘‘ཨ་ཁུ་དབང་ཆེན་ནི་བསྡད་མེད། བལྟས་བལྟས་རིག་རིག་ལ་རང་རྒྱུ་གཞན་གྱིས་འཕྲོག་པ་དེ་རིང་མ་གཏོགས་མཐོང་མ་མྱོང་། ཁོ་ཚོ་གཞན་རྒྱུའི་དོན་དུ་ཤི་ནུས་ན་ང་རང་རྒྱུའི་དོན་དུ་ཤི་མི་ནུས་པ་ཅི་ཡོད་’’ཅེས་གྲི་རིང་ཀླད་ལ་འཕྱར་ནས་ལག་ཏུ་མེ་མདའ་ཐོགས་པའི་ཇག་པ་དེ་དག་གི་ཕྱོགས་སུ་ཤོར། ཉི་ཤར་དང་བཅས་པས་‘‘ཁོ་ཚོར་མེ་མདའ་ཡོད་པས་དེ་ལྟར་བྱེད་མི་རུང་། ང་ཚོ་ཚང་མ་ཤི་རྒྱུ་རེད་’’ཅེས་བཀག་ཀྱང་སྡེ་དཔོན་ལ་ཐེ་ཚོམ་མི་འདུག་པས་གཞན་ནོམས་ཀྱང་དེ་རྗེས་མི་འབྲང་མཐུ་མེད་རེད། ཇག་པ་དེ་དག་གིས་མེ་སྒྲོན་པའི་སྦི་སྡི་སྔ་ས་ནས་མེ་མདའི་སྐམ་པའི་སྟེང་དུ་བཙུགས་ནས་ཡོད་པས་‘‘ཏྭ་རི’ཞེས་མེ་མདའ་བརྒྱབ་བྱུང་བས་སྡེ་དཔོན་གྱི་ཞྭ་མོ་ཤོག་བུ་རླུང་གིས་ཁྱེར་བ་ལྟར་རྒྱབ་ལོགས་སུ་འཕངས་སྟབས་སྡེ་དཔོན་གོམ་མཚམས་བཞག་ནས་‘‘ཕ་རོ་ཟ་རྒྱུ་དེའི་མེ་མདའ་ཚ་བ་ལ་’’ཟེར་བཞིན་ཞྭ་མོ་ཡར་སྒྲུག་ནས་བརྡབ་ཙམ་བྱས་ནས་མགོར་གྱོན། ཉི་ཤར་གྱིས་‘‘ངོ་མ་རེད། ད་རེས་ངའི་མགོ་ཡང་ཨི་ཁུང་འབིག་གྲབས་བྱས་བྱུང་།
ལྟས་ངན་དེ་ཚོ་མཚན་མོ་ཡང་མེ་མདའ་གཟེས་པོ་འདུག་པས་ང་ཚོས་ཐབས་ཤེས་འདྲ་བཏོན་ན་མ་གཏོགས་ཚང་མ་ཁོ་ཚོའི་མཚོན་འོག་ཏུ་ཤི་རྒྱུ་རེད་’’ཟེར། ད་གཟོད་ཇག་པ་དེ་དག་གིས་སྦི་སྡིའི་མེ་དམར་འཚུབ་འཚུབ་ཀྱིས་བསྐོར་བཞིན་ནོར་ཁྱུ་ལྷོ་ཕྱོགས་སུ་དེད་ནས་སོང་། ཇག་པ་གཅིག་གིས་‘‘རང་སྲོག་རྟ་277རྔ་ཕྲ་མོ་ལ་ཕངས་སེམས་མེད་ན་ཤོག་དང་རིརིཞེས་སྐད་རྒྱག་བཞིན་‘‘ཏྭ་’’ཞེས་ཡང་མེ་མདའ་ཞིག་བརྒྱབ་བྱུང་བས་དོན་གྲུབ་ཚང་གི་འདོགས་ཁྱི་དོམ་ནག་ཅེས་པ་ཆེ་ཆུང་ཡ་རུ་ཙམ་ཞིག་ཡོད་པ་དེར་ཕོག་སྟེ་‘‘ཨ་འུང་’’ཞེས་སྐད་ངན་དང་ཆབས་ཅིག་གནམ་དུ་མཆོངས་བ་དང་སླར་ས་རུ་ལྷུང་ནས་ཤི། ་ ཁྱི་ཡི་མིང་དུ་ནོར་སྲུང་ཞེས་པ་དེ་འབྲོག་ཁུལ་དུ་མིང་དོན་མཚུངས་པ་ཞིག་ཡིན་པས་ཁྱི་རྩེར་སོན་འགའ་ཤས་ཉོ་ཚོང་བྱེད་པར་གཡག་རེའི་རིན་གོང་དགོས་པ་དང་འདོགས་ཁྱི་བསད་པ་ནི་ཤིན་ཏུ་མི་འོས་པའི་བརྙས་བཅོས་ཡིན་ཡང་ཛ་དྲག་གི་དུས་དེར་རྐྱེན་ལམ་དུ་སོང་བའི་ཁྱི་དེ་དག་ལ་དོ་སྣང་བྱེད་མཁན་མེད་པར་ཚང་མ་‘‘ད་ཅི་དྲག་གང་དྲག་’’ཅེས་ཤོད་ཀྱིན་བསྡད། ‘‘ཧུང་། དོ་དགོང་སྤྲང་གནམ་འདི་ལ་སྤྲིན་སྦར་མོ་ཙམ་ཡང་མེད་པ་ཅི་རེད་’’ཅེས་སྡེ་དཔོན་བཙན་ལྷ་ཁོང་ཁྲོ་མ་བཟོད་པར་ཁུ་ཚུར་ས་ལ་བརྡབ་སྟེ་གནམ་ལ་དམོད། དེ་ནས་ཚང་མ་གྲོས་བྱས་ནས་སྡེ་དཔོན་ཚང་གི་གཡོག་པོ་གཉིས་དང་དགྲ་འདུལ་དོན་གྲུབ་བཅས་མི་བཞི་གསང་སྟབས་ཀྱིས་ཇག་པ་དེ་དག་ཕྱོགས་གང་དུ་འགྲོ་མིན་ཤེས་པ་བྱེད་རྒྱུ་དང་། རབ་བྱུང་ན་སྡེ་ཚོ་གང་ནས་ཡིན་རྩད་གཅོད་ཐུབ་པ་བྱེད་དགོས་ཟེར། དེ་ནས་ཚང་མ་རང་གནས་སུ་ལོག་སྟེ་རྒྱགས་ཕྱེ་སྟབས་བདེ་ཁུར་ནས་དོགས་ཟོན་ཆེན་པོའི་སྒོ་ནས་ཇག་པས་དེད་པའི་ནོར་ཁྱུའི་རྗེས་དེད་དེ་མྱུལ་དཔྱད་བྱེད་པར་བསྐྱོད། ཇག་པ་དེ་ཚོས་ཐོག་མར་ལྷོ་ཕྱོགས་སུ་བསྐྱོད་པ་དང་ཉིན་གཉིས་པར་ནུབ་ཕྱོགས་སུ་བསྐྱོད།
ཁོ་ཚོས་ཇག་པས་མ་ཤེས་པ་བྱས་ཏེ་རྗེས་འདེད་བཏང་། ཉིན་གཉིས་པའི་ཕྱི་དྲོ་སྤང་ལྗོངས་ཤིག་གི་སྟེང་དུ་མུ་ཏིག་ཐང་དུ་བཀྲམ་པ་དང་གཉིས་སུ་མེད་པའི་ལུག་ཁྱུ་ཞིག་འདུག་པ་དེའི་རྫི་བོ་བུད་མེད་ལོ་བཞི་བཅུའི་གཡས་གཡོན་བྱས་པ་ཞིག་འདུག་པ་དེའི་སར་སྐད་ཆ་དྲིས་པ་ན་བུད་མེད་དེས་‘‘ཨོ། ཇག་པ་བཞི་པོ་དེ་རྒྱུན་པར་ངེད་ཚོའི་ནང་གི་ནུབ་ཀྱི་རི་ཕ་གིའི་ལོགས་278སུ་སྡོད་ཀྱི་ཡོད། རྒྱུན་པར་དགུན་ཁ་ཤར་བ་དང་བྱང་དུ་ཕྱིན་ནས་རི་དྭགས་ཁོ་ན་རྔོན་ནས་སྡོད་པ་ལས་གཞན་རྒྱུ་འཕྲོག་བཅོམ་བྱེད་ཀྱི་མེད། ན་ནིང་ནས་བཟུང་གཡས་གཡོན་སྡེ་ཚོ་འགའ་ལས་ནོར་ལུག་འཕྲོག་བཅོམ་བྱེད་རྒྱུ་གོམས་འདུག གོ་ཐོས་ལ་ཁོ་ཚོ་རྫས་མདེལ་རྫོགས་ཏེ་རི་དྭགས་རྔོན་དཀའ་བས་འཕྲོག་བཅོམ་མི་བྱེད་ཀ་མེད་བྱུང་བ་རེད་ཟེར་གྱི་འདུག’རིདོན་གྲུབ་ཀྱིས་‘‘ཁྱོད་ཚོའི་ནོར་ལུག་འཕྲོག་བཅོམ་བྱས་མ་བྱུང་ངམ་’’ཟེར། ‘‘ང་ཚོའི་ནོར་ལུག་འཕྲོག་བཅོམ་བྱེད་མ་མྱོང་། འཇིག་རྟེན་ཁ་དཔེར་སྤྱང་ཚང་འགྲམ་གྱི་ལུག་ཁྱུ་སྐྱིད་ཟེར་བ་ཅིས་མི་བདེན། ང་ཚོའི་ནོར་ལུག་ལ་སྤུ་རྐང་གཅིག་གི་གནོད་པ་སྐྱེལ་མ་མྱོང་’’ཟེར། ་ ‘‘མི་འདི་དག་ཁྱོད་ཚོའི་སྡེ་ཚོའི་རེད་དམ།
’’‘‘མ་རེད། ས་ཕྱོགས་གཞན་ནས་ཡོང་བ་ཤ་སྟག་རེད། འདིའི་རྒྱུད་དུ་སླེབས་ནས་ལོ་བདུན་བརྒྱད་ཕྱིན་སོང་། དེ་སྔ་དགུན་དུས་སུ་བྱང་དུ་ཕྱིན་ནས་རི་དྭགས་ཁོ་ན་རྒྱག་པ་དང་དབྱར་ཁ་ལྷོ་རུ་ཚུར་ཡོང་ནས་སྐབས་འགར་ང་ཚོའི་རུ་སྡེའི་ནང་ཡོང་ནས་འབྲོང་ཤ་དང་གཙོད་ཤ་ཁྱེར་འོང་ནས་འོ་མ་དང་ཞོ་ཉོ་གི་འདུག ན་ནིང་ནས་བཟུང་གཞན་རྒྱུ་འཕྲོག་བཅོམ་བྱེད་རྒྱུའི་བསམ་ངན་ཞིག་གོམས་འདུག’’‘‘འོ་ན་ཁོ་ཚོ་ས་ཆ་འདིར་གཏན་སྡོད་བྱེད་མཁན་རེད་དམ། ’’‘‘ན་ནིང་ནས་བཟུང་གཏན་སྡོད་རེད། ཁྱོད་ཚོ་སོང་ནས་ལྟོས་དང་གཏན་གཏན་རི་ཕ་གིའི་ལོགས་སུ་བསྡད་ཡོད། ལུང་པ་དེ་ནས་ཐད་ཀར་ནུབ་ཏུ་འགྲོ་ས་མེད་པར་གངས་རིའི་རི་རྒྱུད་ཀྱིས་བཀག་ཡོད་པས་ཤར་ལྷོ་བྱང་གསུམ་ལས་ཐད་ཀར་ནུབ་ཕྱོགས་སུ་འགྲོ་ས་མེད་’’ཟེར། རྫི་བོ་བུད་མེད་དེས་བཤད་པ་ལྟར་ཁོ་ཚོ་བཞི་པོས་རྐང་འཇབ་ལག་འཇབ་ཀྱིས་སོང་ནས་རི་རྩེ་ནས་མར་བལྟ་དུས་ནུབ་ངོས་གངས་རིའི་ཡོལ་བས་བསྐོར་བའི་ལུང་པ་སྐྱིད་པོ་ཞིག་གི་ན་ཐང་གི་དབུས་སུ་སྦྲ་ནག་ཆུང་ཆུང་ཞིག་ཕུབ་ནས་279འདུག་པ་དེའི་སྟེང་ནས་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག་པས་དེ་རིང་བུ་རྟ་གཉིས་ཀྱིས་དཀའ་བ་སྤྱད་པ་ལ་འབྲས་བུ་བྱུང་བས་འབྲི་སྐམ་ཤེད་བཟང་ཞིག་བཤས་ཏེ་སྐྱིད་པོ་གཏོང་གི་ཡོད་པ་གཏན་འཁེལ་རེད། ནོར་ཁྱུ་རྩྭ་ཐང་གི་གང་སར་གྲམ་ནས་འདུག་པ་ལས་རྫི་བོ་གཅིག་ཀྱང་མཐོངརྒྱུ་མི་འདུག
‘‘མེ་མདའ་ཞིག་ཡོད་ན་མི་ངན་དེ་ཚོ་ད་ལྟ་རང་ཚར་གཅོད་གཏོང་རྒྱུ་ལས་སླ་པོ་རེད་’’ཅེས་དགྲ་འདུལ་གྱིས་ཁུ་ཚུར་ས་ལ་བརྡབ་ནས་‘‘ཨ་ཕ་ཚུར་ལོག་སླེབས་ཡོད་ན་ཇག་པ་བཞི་ལྟ་ཅི་བཞི་བཅུ་ཡོད་ཀྱང་ཚང་མ་སྦྲའི་ནང་དུ་བསྡད་ཡོད་སྟབས་ཚང་མ་ཆམ་ལ་འབེབ་རྒྱུ་ནི་ཇ་ཕོར་གང་འཐུང་བའི་དུས་ཚོད་ལས་དགོས་ཀྱི་མ་རེད་’’ཟེར། དེ་ནས་ཁོང་ཚོས་དབང་ཆེན་ཕལ་ཆེར་སླེབས་རན་ཡོད་པས་སྡེ་དཔོན་ཚང་གི་གཡོག་པོ་གཉིས་པོས་ཇག་པའི་འགྲོ་ལུགས་སྡོད་སྟངས་ཐད་སོ་བལྟས་ཏེ་སྡོད་རྒྱུ་དང་། དོན་གྲུབ་དང་། དགྲ་འདུལ་གཉིས་མྱུར་སྟབས་ཀྱིས་ཕྱིར་ལོག་ནས་གནས་ཚུལ་ཤོད་རྒྱུ། གལ་སྲིད་དབང་ཆེན་ད་དུང་ཉིན་ཤས་ཕྱིར་མ་སླེབས་ན་ཞག་ཤས་ཀྱི་རྗེས་སུ་གཡོག་པོ་གཉིས་པོར་གྲོ་སྐྱེལ་བར་ཡོང་རྒྱུ་བྱས་ནས་དོན་གྲུབ་དང་། དགྲ་འདུལ་གཉིས་ཀྱི་རྒྱབ་ཏུ་ཁུར་བའི་རྒྱགས་ཕྱེ་ཡོངས་གཡོག་པོ་གཉིས་པོར་བཞག་ནས་‘‘ངེས་པར་དུ་རང་གིས་ཇག་པ་མཐོང་བ་ཞིག་དང་ཇག་པས་རང་ཕྱོགས་མ་མཐོང་བ་བྱེད་དགོས་’’ཞེས་ནན་སྐུལ་ཡང་ཡང་བྱས་ཏེ་དོན་གྲུབ་དང་། དགྲ་འདུལ་གཉིས་ཉིན་མཚན་ལྟོས་མེད་ཀྱིས་ཕྱིར་ལོག་སྟེ་དེ་རིང་སྔ་དྲོ་སྡེ་བའི་ནང་དུ་སླེབས་པ་རེད། དེའི་སྐབས་སྡེ་དཔོན་གྱིས་‘‘ལྟོས་དང་ངའི་ཀླད་སྐོགས་ཨི་ཁུང་ཕིག་སོང་། ཧྭ་ཧྭ་’’ཞེས་ཞ་མདེལ་གྱིས་ཨི་ཁུང་ཕིག་པའི་ཝ་ཞྭ་རྙིང་སོང་ཞིག་ཁྱེར་ཏེ་ནང་དུ་འཛུལ་བྱུང་། དབང་ཆེན་གྱིས་‘‘ཝ་ཞྭ་དེ་ལག་ཏུ་བླངས་ནས་’’‘‘ཨུམ།
མི་ངན་དེ་ཚོ་ཞྭ་མོར་འཁོན་འགྲས་དེ་འདྲ་ཡོད་དོན་ཅི་ཡིན་ནམ་’’ཞེས་ཀུ་རེ་རྩེད། 280‘‘ཧྭ། ཧྭ། ཧྭ། ’’ཏྭེཏྭེཧྭ། ཀྱཱ། ཧྭ། ’མིདབང་ཆེན་གྱིས་མནོ་བསམ་གཏོང་བཞིན་དུ་‘‘མེ་མདའ་བཞི། ་ ཁོ་ཚོར་མེ་མདའ་བཞི། ང་ཚོར་མེ་མདའ་གཅིག
ང་ཚོ་སང་ཉིན་ཐོན་ན་ཅི་འདྲ་འདུག་’’ཅེས་སྡེ་དཔོན་ལ་དྲིས། ‘‘རེད། ཁེ་ཕམ་ཅི་བྱུང་ཡང་སྔ་ཙམ་འགྲོ་རྒྱུ་རེད། རི’ཅེས་བཤད་རྗེས་དེར་ཡོད་དོན་གྲུབ་དང་ཉི་ཤར་གཉིས་ལ་‘‘ཁྱོད་གཉིས་གྲ་སྒྲིག་ཡག་པོ་བྱོས་’’ཞེས་བཤད་རྗེས་ཁ་དབང་ཆེན་ལ་ཕྱོགས་ཏེ་‘‘ང་ཚོ་རྟ་བཞོན་དགོས་སམ་’’ཞེས་གྲོས་དྲིས། དབང་ཆེན་གྱིས་‘‘ང་ཚོ་རྐང་ཐང་དུ་ཕྱིན་ན་སྟབས་བདེ། གལ་ཏེ་ཁོ་ཚོ་གནས་དེ་ལས་གཞན་ཞིག་ཏུ་སྤོ་སྐྱོད་བྱས་ནའང་འདེད་རྒྱུ་ནོར་མང་པོ་དེ་ཙམ་ཡོད་པས་ང་ཚོས་རྗེས་མི་ཟིན་དོགས་མེད་’’ཟེར། སྡེ་དཔོན་དང་། ཉི་ཤར། དོན་གྲུབ་ཚང་མ་རང་ཁྱིམ་དུ་ལོག་ནས་གྲ་སྒྲིགཁྱས། སྡེ་དཔོན་ནང་དུ་སླེབས་པ་དང་སྦྲའི་ཕུག་གི་ཕྱིང་གདན་གྲུ་བཞི་དེའི་སྟེང་དུ་བསྡད་དེ་གྲགས་པ་ཁྲི་སྲོང་དང་ཚེ་རབ་གཉིས་སྐད་བཏང་སྟེ་‘‘ང་ཚོ་གསུམ་ཀ་འགྲོ་དགོས་’’ཞེས་བཤད་རྗེས་ཁོ་རང་སྡོད་སའི་འགྲམ་གྱི་ཤིང་སྒམ་རིང་པ་དུ་དྲེག་གིས་ཟིན་ཏེ་ཐོག་མའི་རང་མདོག་མི་མངོན་པའི་ཀོ་བའི་སྒམ་༦〉དང་འདྲ་བ་ཞིག་ཁ་ཕྱེས་ཏེ་སྐེད་གྲི་ཀོ་ཤུབས་ཅན་གཉིས་དང་སྨྱུག་མ་ལེབ་མོ་གཉིས་ཁ་སྦྱར་ཏེ་རྒྱུས་པ་དང་འབྲེང་བས་སྣེ་གཉིས་དམ་པར་བསྡམས་ནས་ཤུབས་བྱས་པའི་གྲི་གཅིག་བཅས་གྲི་གསུམ་ཁོ་གཉིས་ཀྱི་ལག་ཏུ་བཞག་ནས་‘‘གྲི་དེ་གསུམ་ཁ་སྤུ་བཞར་ཐུབ་པ་ཞིག་བརྡར་དགོས་’’ཞེས་བཤད།
ལག་ཞོར་དུ་ཁོ་རང་མདུན་གྱི་ལྕོག་ཙེའི་སྟེང་གི་ཇ་ཕོར་ཚུར་བླངས་ཏེ་ཧུབ་གང་བཏུང་ནས་སླར་ཕོར་པ་ལྕོག་ཙེའི་སྟེང་དུ་འཇོག་པ་དང་དུས་མཉམ་‘‘ཧ་ཆི་ད་’མིཞེས་ཧབ་281སྦྲིད་ཅིག་བརྒྱབ་པས་ཕོར་པའི་ནང་གི་ཇ་བཏུང་འཕྲོ་ཡོངས་ལག་པའི་སྟེང་དུ་བཤོས། བཟའ་མོ་དུང་མཚོས་‘‘ཚེ་རིང་། ཚེ་རིང་རི’ཞེས་ཁ་གཡང་སྒྲོག་གིན་སྡེ་དཔོན་གྱི་ཕོར་པའི་ནང་ཇ་བླུགས། གྲགས་པ་ཁྲི་སྲོང་གིས་‘‘སྡེ་དཔོན། ངས་བྱས་ན་ཁྱེད་རང་འགྲོ་དགོས་དོན་མི་འདུག ང་ཚོ་མི་མང་པོ་འདི་འདྲ་ཡོད་པས་་་་་་་’’སྡེ་དཔོན་གྱིས་ལག་པའི་སྟེང་གི་ཇ་ཕྱིས་ཀྱིན་གྲགས་པ་ཁྲི་སྲོང་གི་ཚིག་མཇུག་འཕྲོག་ནས་‘‘ང་ངེས་པར་འགྲོ་དགོས། ང་ཚོ་ག་དུས་ཡིན་ཡང་དབང་ཆེན་ཁོ་ནར་སྐྱབས་བཅོལ་ན་ངོ་ཚ་གི་རེད་མི’ཟེར། བཟའ་མོ་དུང་མཚོས་‘‘དཀོན་མཆོག་མཁྱེན། བར་ཆད་སྡུག་པོ་མི་ཡོང་བ་ཤོག་’’ཅེས་གསོལ་བ་འདེབས་ཀྱིན་སྤོས་རྐང་གསུམ་ལ་མེ་སྒྲོན་ནས་ལྷ་སྐུའི་མདུན་དུ་བཙུགས། ཚེ་རབ་དང་གྲགས་པ་ཁྲི་སྲོང་གཉིས་ལྷས་རའི་ནང་དུ་སོང་ནས་བརྡར་རྡོ་ལུག་གྲོད་ཙམ་ཞིག་དཀྱིལ་དུ་བཞག་ནས་གྲི་བརྡར་འགོ་བརྩམས།
བཀྲ་ཤིས་གཡང་ཆགས་ཀྱིས་ཤ་ལྷུ་འགའ་བླངས་ཏེ་ཁག་ཅིག་སྒྱེ་མོའི་ནང་དུ་བླུགས། ཁག་ཅིག་རྫ་མའི་ནང་དུ་བླུགས་ནས་བཙོས། དབང་ཆེན་གྱིས་མེ་མདའ་པང་དུ་འཕྲེད་དུ་བཞག་ནས་གཙང་མར་ཕྱིས། དགྲ་འདུལ་སྒོ་འགྲམ་དུ་བསྡད་དེ་ཤ་སོག་པ་ཞིག་ཟ་བཞིན་དུ་‘‘ངེད་ཚོའི་ཚོ་པར་མི་གསོན་པོར་བསྡད་པ་གཅིག་ཀྱང་མི་འདུག་གམ་’’ཟེར། དབང་ཆེན་གྱིས་མེ་མདའ་ཕྱིས་ཞོར་དུ་མེད་པའི་ཚུལ་ལ་མགོ་འཕྲེད་དུ་གཡུག་གཡུག་བྱས། ‘‘འོ་ན་སྔོན་མ་ངེད་ཚོའི་མཚེར་ཤུལ་དུ་དུད་ཚང་གཞན་བསྡད་འདུག་གམ། ’’ ་དབང་ཆེན་གྱིས་སྔར་བཞིན་མགོ་བོ་འཕྲེད་དུ་གཡུག282‘‘ ’’དེའི་ཚེ་དབང་ཆེན་གྱི་སེམས་སུ་ད་རེས་དགྲ་ཇག་པའི་ར་མདར་སོང་ནས་ཆམ་ལ་འབེབ་ཐུབ་པ་ཞིག་དང་། ནོར་ནག་ཁྱུ་འདེད་བྱས་པ་ཚུར་འཕྲོག་ཐུབ་པ་བྱེད་དགོས། དེ་ལྟར་བྱས་ན་སྡེ་དཔོན་གྱིས་ད་དུང་ཡ་མེད་སྤུན་གསུམ་ཚར་གཅོད་གཏོང་དགོས་ཟེར་ཨ་ཡོང་། ཕལ་ཆེར་ཟེར་གྱི་མ་རེད།
ཨོ། ཇག་པ་དེ་དག་ལ་མེ་མདའ་བཞི་ཡོད་པས་ད་རེས་སྤྱང་གྲུང་ལྡན་ཙམ་མ་བྱས་ན་ཉེན་ཁ་ཆེན་པོ་རེད། མཚན་མོ་འཇབ་རྒོལ་བྱས་ན་ཅི་འདྲ་རེད། ཕལ་ཆེར་མཚན་མོ་འཇབ་རྒོལ་བྱེད་རྒྱུ་དེ་རང་ལས་གདོང་དང་གདོང་གཏུག་ནས་འཛིང་རྒྱུ་དེ་ལས་སླ་པོ་མ་རེད། མ་གཞི་ཁོ་ཚོ་གཞན་རྒྱུའི་དོན་དུ་འཆི་ནུས་ན་ངེད་ཚོ་རང་རྒྱུའི་དོན་དུ་འཆི་མི་ནུས་པ་ཅི་ཡོད་སྙམས། ཡང་བསམ་བློ་ཞིབ་ཏུ་གཏོང་དུས་ང་ད་རེས་འཆི་མི་རུང་། ངས་དགྲ་བཙན་རྒོད་ཁ་ཤོའི་དགྲ་ཤ་མ་བླངས་གོང་གཞན་གྱི་མཚོན་འོག་ཏུ་ཤི་སྟེ་སྙིང་གི་བུ་ཆུང་གཅིག་པུ་ལུས་ན་ག་ལ་འགྲིག་སྙམས་ཏེ་མགོ་ཡར་བཏེགས་ནས་རང་གི་གམ་དུ་ཤ་ཟ་བཞིན་པའི་བུ་དགྲ་འདུལ་ལ་ཡང་ཡང་བལྟས་ཏེ་མིག་ཡུད་ཙམ་ལ་རང་གི་བུ་སྦར་མོ་གང་ལས་མེད་པ་དེ་སྐྱེས་པ་ཕོ་གཞོན་ཞིག་ཏུ་འཚར་འདུག་ཨང་སྙམ་ནས་དགྲ་འདུལ་གྱི་འགྲམ་པར་བྱིལ་ཙམ་བྱས་ནས་‘‘ངེད་ཚོ་སང་ཉིན་ར་མདའ་རུ་འགྲོ་དགོས་པར་སྐྲག་གི་ཨེ་འདུག་’’ཅེས་དྲིས། ‘‘སྐྲག་གི་མི་འདུག་’’ཅེས་དགྲ་འདུལ་གྱིས་ཚིག་ཐག་ཆོད་པོའི་སྒོ་ནས་དེ་ལྟར་བཤད་པ་དང་ཤ་སོག་པ་དེའང་བཟས་ཟིན་ཏེ་གྲི་རྩེས་སོག་རུས་ཀྱི་སྟེང་དུ་ཨི་ཁུང་ཞིག་ཕུག་ནས་ཐབ་འགྲམ་གྱི་གོ་ཐལ་གྱི་ནང་དུ་གཡུག དབང་ཆེན་གྱིས་ཡང་བསྐྱར་དགྲ་འདུལ་གྱི་འགྲམ་པར་བྱིལ་ཙམ་བྱས་ནས་‘‘གྲོད་པ་རྒྱགས་སོང་ངམ་’’ཞེས་དྲིས། དགྲ་འདུལ་གྱིས་‘‘རྒྱགས་སོང་རི’ཟེར།
ཉི་ཤར་གྱིས་ཕྱི་རུ་ལས་ཀ་ཙག་ཙིག་འགའ་བྱས་ཏེ་ནང་དུ་འཛུལ་དུས་ཕྲུ་283གུ་མཚེ་མ་དེ་གཉིས་སྒོ་འགྲམ་དུ་གོ་ཐལ་གྱི་རྩེད་མོ་རྩེད་ཀྱིན་འདུག ཆེ་ཆུང་སྤུ་ཉག་གི་ཁྱད་པར་མེད་ལ། བྱད་བཞིན་དབྱེ་བ་ཕྲན་བུ་ཙམ་མེད་པ་མགར་བཟོའི་ལས་ལ་བྱང་པའི་མགར་བས་ལུགས་ཀོང་གཅིག་ལས་བཏོན་པའི་སྣང་བརྙན་དང་ཁྱད་པར་མེད་པས་ཕྲུ་གུ་ཆེ་བ་གང་ཡིན་དང་ཆུང་བ་(མངལ་ལས་དོནསྔ་མ་དེ་ཆེ་བ་དང་ཕྱི་མ་དེ་ཆུང་བའོ་) གང་ཡིན་མ་ཤེས་པས་‘‘མོ་རེ། ངའི་སྙིང་། ཧེ་ཧེ། རྒད་མོ། ཕྲུ་གུ་འདི་གཉིས་ག་གི་ཆེ་བ་དང་ག་གི་ཆུང་བ་རེད། ངས་ད་དུང་དབྱེ་བ་འབྱེད་ཤེས་ཀྱི་མི་འདུག ཏེ་ཧེ་རི’ཞེས་མིག་གིས་སྔར་བཞིན་ལུགས་ཀོང་གཅིག་ལས་བཏོན་པའི་སྣང་བརྙན་ཆུང་ཆུང་དེ་གཉིས་ལ་བལྟས་ནས་འདུགའོ་མ་སྐྱིད་ཀྱིས་ལག་ནང་གི་ལས་ཀ་བཞག་ནས་‘‘ལྟོས་དང་། འདི་འདྲའི་ཕ་ཡོད་དམ།
ཧུང་། རང་གི་ཕྲུ་གུ་གཉིས་ཀྱི་ཆེ་ཆུང་གི་དབྱེ་བའང་མི་ཤེས་པར། ཧུང་’’ཞེས་ཁོང་ཁྲོ་ལངས་བའི་ཟོལ་གྱིས་མཆུ་ཟུར་གཡས་གཡོན་ལས་འཛུམ་རེ་བསྟན་ཞིང་མིག་གིས་མིག་ལོག་བལྟས་ཏེ་‘‘ཁྱོད་རང་ནི། ཨ་ཙི། འདི་ཆེ་བ་རེད། འདི་ཆུང་བ་རེད་’’ཅེས་མཛུབ་མོ་བཙུགས། ཉི་ཤར་གྱིས་ག་ཚོད་ཞིབ་བལྟ་བྱས་ཀྱང་དེ་གཉིས་ལ་མི་འདྲ་བའི་ཁྱད་ཆོས་མ་རྙེད་པས་‘‘ཁྱོད་ཀྱིས་འདི་གཉིས་ག་འདྲ་བྱས་ནས་དབྱེ་བ་འབྱེད་ཤེས་ཀྱི་འདུག་’’ཅེས་དྲིས། ‘‘ཨུམ་་་་་་་དེ་་་་་་་དེ་’’མོ་རང་གིས་ཀྱང་མི་འདྲ་བའི་ཁྱད་ཆོས་མ་རྙེད་པས་‘‘གང་ལྟར་འདི་ཆེ་བ་རེད། འདི་ཆུང་བ་རེད་’’ཅེས་ཚིག་ཐག་ཆོད་པོའི་སྒོ་ནས་བཤད་རྗེས་མོ་རང་གི་མགུལ་ལས་གཡུ་ཆུང་རིལ་མ་ཙམ་ཞིག་བླངས་ནས་ཕྲུ་གུ་གཅིག་གི་རལ་པའི་སྣེ་རུ་བཏགས་ཏེ་‘‘ལྟོས་དང་ཆེ་བ་འདི་རེད། འདི་ཆུང་དུས་ནས་ཞོ་འཐུང་རྒྱུར་དགའ་བ་དེ་རེད་ ’’‘‘ཨོ་ད་ངས་ཤེས་སོང་།
འཛམ་པ་བརྒྱ། ཁྱོད་ཀྱིས་རྟགས་དེ་འདྲ་ཞིག་མ་བརྒྱབ་ན་ངོ་མ་ཤེས་ཀྱི་མི་འདུག ད་ངས་ཤེས་སོང་’’ཞེས་འོ་མ་སྐྱིད་ཀྱི་284ཚིག་མཇུག་འཕྲོགའོ་མ་སྐྱིད་ཀྱིས་‘‘རྒད་པོ། ཕྲུ་གུ་འདི་གཉིས་ལ་ད་དུང་མིང་མེད་པས་དེ་རིང་ཁྱོད་ཀྱིས་ཁོ་གཉིས་ལ་མིང་རེ་ཐོགས་དང་། བན་བླ་མས་གནང་བའི་ཆོས་མིང་ཞིག་མེད་ཀྱང་། དྲིན་ཕ་མས་བཏགས་པའི་གཅེས་མིང་ཞིག་ཡོད་ན་དེ་གས་འགྲིག་པ་རེད་’’ཅེས་གོག་བགྲོད་ཐུབ་ཙམ་གྱི་བྱིས་པ་དེ་གཉིས་ཉི་ཤར་གྱི་པང་དུ་བཞགཉི་ཤར་གྱིས་བྱིས་པ་གཉིས་པོ་པང་དུ་བཟུང་ནས་‘‘ཧེ་ཧེ། ཨུམ། འདི་ཆུང་དུས་ནས་ཞོ་འཐུང་རྒྱུར་དགའ་བས་ཞོ་དགའ་ཟེར་རྒྱུ་ཡིན། འདི་འོ་རེད། ཁོ་ཆུང་དུས་ལུག་མཐོང་བ་དང་དགའ་སྣང་བྱེད་ཀྱི་ཡོད་པས་ལུག་དགའ་ཟེར་རྒྱུ་ཡིན་’’ཞེས་ཆེ་བའི་མིང་ལ་ཞོ་དགའ་དང་ཆུང་བའི་མིང་ལ་ལུག་དགའ་ཞེས་བཏགས་རྗེས་‘‘ཨུམ།
ངའི་སྲོག་གཉིས་པོ་ཚེ་རིང་བར་ཤོགདོན་གྲུབ་པར་ཤོག ལོ་བརྒྱ་ནད་མེད་ཡོང་བར་ཤོག་’’ཅེས་སྨོན་ལམ་འདེབས་ཀྱིན་ཕྲུ་གུ་རེར་འོ་རེ་སྦྱར། ཁོའི་ཡ་མཆུའི་སྟེང་དུ་ཕྲུ་གུའི་སྣབས་ཅུང་ཟད་འགོས་འདུག་པས་ཁོས་གོམས་གཤིས་ཆགས་པ་ལྟར་མཐེ་བོང་གིས་ཕྱིས་ཙམ་བྱས། ཕྱི་ཉིན་དབང་ཆེན་ཕ་བུ་གཉིས། སྡེ་དཔོན་དཔོན་གཡོག་གསུམ་དང་ཉི་ཤར་དོན་གྲུབ་བཅས་ཁོ་ཚོ་མི་བདུན་ཉི་མ་མ་ཤར་གོང་ནས་ཞོགས་ཇ་བཏུང་སྟེ་ནུབ་རིའི་རི་རྩེར་ཞོགས་པའི་ཉི་འོད་ཀྱི་གསེར་མདངས་འཕྲོ་བ་དང་སྡེ་པ་ལས་དོན་ཏེ་ཕྱིན། གཞིས་སྡོད་བཟའ་མ་བུད་མེད་དང་དེ་མིན་གྱི་སྐྱེས་པ་ཚོས་སྦྲའི་མདུན་གྱི་ས་ཁྲིའི་སྟེང་དུ་བསང་བཏང་ནས་ཁོང་ཚོར་བཀྲ་མི་ཤིས་པའི་དོན་རྐྱེན་ངན་པ་མི་ཡོང་བའི་གསོལ་བ་སྨོན་ལམ་ཡང་ནས་ཡང་དུ་བཏབ། ཁོང་ཚོ་ཁ་ཕྱིར་བསྐོར་ནས་སྡེ་བའི་ཕྱོགས་སུ་བལྟ་དུས་སྡེ་བ་ཡོངས་ཞོགས་པའི་དམར་སེར་མཚམས་སྤྲིན་གྱི་འོག་ཏུ་ཞོགས་ཇ་སྐོལ་བའི་དུ་བ་དང་བསང་དུད་ཁུག་སྣ་བཅས་ཀྱིས་ཡོངས་སུ་བཏུམ་པའི་ཁྲོད་དུ་ད་དུང་སྒོ་འགྲམ་དུ་ལངས་285ནས་ཁོང་ཚོར་མིག་གིས་སྐྱེལ་མ་བྱེད་མཁན་གཞིས་སྡོད་རྣམས་རབ་རིབ་ལས་མི་མངོན། ལུག་ཁྱུ་འགའ་ཤས་བག་ཕེབས་ངང་ལྷས་ར་ལས་དོན་ཏེ་རིམ་གྱིས་རྩྭ་ཐང་དུ་གྲམ། ལུག་ཁྱུ་འགའ་ཤས་ལྷས་རར་ཞེན་ཆགས་ཀྱིས་བྲལ་མི་ཕོད་པ་ལྟར་ལྷས་མཐར་གྲམ་ནས་འདུགམདའ་མོ་འདྲ་བའི་སྐྱེས་པ་བདུན་གྱི་ཁྲོད་དུ་དབང་ཆེན་གྱི་རྒྱབ་ཏུ་ཁུར་བའི་བོའུ་ཁྲ་རིང་གནམ་ལྕགས་ཀྱི་རུ་དར་དམར་པོ་དེ་རླུང་གིས་ལྷབ་ལྷུབ་ཏུ་བསྐྱོད་པས་ཚང་མར་སྔར་མེད་ཀྱི་སྤོབས་སེམས་རྒྱས་པར་བྱས། དབང་ཆེན་གྱིས་མགྲིན་པ་གཟེངས་སུ་གཏོད་དེ་གླུ་བླངས་པར།
ཨ་རེ་ཡོ། སྟག་ཤར་པ་ཁྲམ་པ་མ་རེད་དེ། སེམས་བསམ་པ་ཁྲམ་པ་འགྲོ་འགྲོ་རེད། རྟ་འདོ་བ་ཁྲམ་པ་མ་རེད་དེ། རྐང་རྭ་བཞི་ཁྲམ་པ་འགྲོ་འགྲོ་རེད། བོའུ་ཁྲ་རིང་ཁྲམ་པ་མ་རེད་དེ། མདེའུ་སྔོན་མོ་ཁྲམ་པ་འགྲོ་འགྲོ་རེད། དབང་ཆེན་གྱིས་གླུ་མ་བླངས་པར་ཡུན་རིང་ཕྱིན་པ་དང་དེ་རིང་སླར་ཡང་ཁྲམ་གླུ་སྙན་ཞིང་འཇེབས་པ་ཞིག་བླངས་པས་དགྲ་འདུལ་གྱི་སེམས་སུ་ཕ་དབང་ཆེན་གྱིས་གླུ་བཏང་ན་རྐྱེན་ངན་བར་ཆད་ཡོང་མི་སྲིད། དེ་སྔོན་རང་དང་ཕ་གཉིས་གངས་ཁྲོད་དུ་དཀའ་ཚེགས་ཤིན་ཏུ་ཆེ་བའི་ཡུལ་གྱར་དུ་འགྲོ་སྐབས་ཁོང་གིས་སྤོབས་སེམས་ཆེར་སྐྱེད་ཀྱིས་གླུ་བཏང་བས་མཐར་མ་ཤི་གསོན་གནས་ཐུབ་པ་ཡིན་པས་དེ་རིང་ཡང་ཚོ་རྗེས་ར་མདའི་དོན་གོ་ཆོད་དེ་དགྲ་ཇག་པའི་ཀླད་ཞོ་ས་རུ་གཏོར་ཐུབ་རྒྱུ་རེད་སྙམ་པའི་བློ་སྟོབས་ལྡབ་འགྱུར་འཕེལ། གྲགས་པ་ཁྲི་སྲོང་གིས་‘‘ཨ་ཁུ་དབང་ཆེན།
ཁྱོད་ཀྱི་གླུ་དེ་སྙན་པོ་འདུག་286ཀྱང་དོན་འཚམས་པོ་མི་འདུག་གོ་’’ཞེས་ཀུ་རེ་རྩེད། སྡེ་དཔོན་གྱིས་‘‘དོན་འཚམས་པོ་མེད་པ་ཅི་རེད་’’ཅེས་དྲིས། གྲགས་པ་ཁྲི་སྲོང་གིས་‘‘ང་ཚོ་རྟ་འདོ་བ་མེད་པར་ཁོང་གིས་རྟ་འདོ་བ་ཁྲམ་པ་འགྲོ་འགྲོ་རེད་ཟེར་མ་བྱུང་ངམ་’’ཞེས་ཀུ་རེ་རྩེད། ཉི་ཤར་གྱིས་‘‘ཏག་ཏག་རེད། དངོས་གནས་བྱས་ན་རྐང་བཞི་ཁྲ་ཁྲམ་པ་མ་རེད་དེ་ཟེར་ན་འཚམས་ཤོས་རེད་’’ཟེར། དབང་ཆེན་གྱིས་‘‘འོ་ན་ཅི་ཞིག་ཁྲམ་པ་འགྲོ་འགྲོ་རེད་ཟེར་དགོས་’’ཞེས་དྲིས། སྡེ་དཔོན་གྱིས་‘‘དེ་ལས་སླ་མོ་རེད། རྐང་ཨ་ཀྲད་ཁྲམ་པ་འགྲོ་འགྲོ་རེད་ཟེར་ན་འགྲིག་གི་རེད་’’ཅེས་ཀུ་རེ་རྩེད། ‘‘ཧྭ་ཧྭ་ཧྭ། ’’ཏྭེཏྭེཧྭ་ཧྭ་སྭཱ’།
’’ཉིན་གཉིས་པའི་དགོང་མོ་ཉི་མ་མ་བཞུད་ཙམ་ལ་ཁོང་ཚོ་དེ་སྔོན་རྗེས་འདེད་པ་ཚོར་འཕྲད་པའི་ལུག་རྫི་བུད་མེད་དེ་ཚང་གི་སར་སླེབས་ཏེ་མདའ་རྒྱང་གང་ཙམ་གྱི་ས་ནས་ལག་གཡུག་བརྒྱབ་ནས་བོས་པས་བགྲེས་སོང་མགོ་སྐྱེས་སྐྱ་ཕྱེད་སྔོ་ཕྱེད་དུ་གྱུར་པ་གདོང་སྣུམ་ཞག་ཅན་བག་དྲོ་པོ་ཞིག་ཚུར་ཡོང་ནས་གུས་ཕྱག་ཅིག་ཕུལ་ཏེ་‘‘ཁྱོད་ཚོ་ཇག་པ་དེ་ཚོའི་ར་མདའ་ཡིན་ནམ་’’ཞེས་དྲིས། སྡེ་དཔོན་གྱིས་‘‘ཡིན། ཇག་པ་དེ་ཚོ་ད་དུང་ལ་འདིའི་ཕར་ལོགས་སུ་བསྡད་འདུམ་གམ་’’ཞེས་དྲིས། བགྲེས་སོང་གིས་‘‘ཁོང་ཚོ་གཏན་སྡོད་རེད། ཁྱོད་ཚོའི་སོ་པ་དེ་གཉིས་ཀྱིས་མིག་མ་གཡེང་བར་སྲུང་ནས་འདུག ཁ་སེང་ང་ཚོའི་ནོར་རྫིས་ཁོ་གཉིས་ལ་གྲོ་སྣོན་ཤ་ལྷུ་ཁ་ཤསྙ་བསྐྱལ་ཡོད་པས་རྒྱགས་ཕྱེ་འཛད་དོགས་མེད། ངས་ཁྱོད་ཚོར་གུར་ཞིག་ཕབ། རི་དྔྷ ཁྱོད་ཚོ་དོ་དགོང་འདིར་བཞུགས་’’ཟེར། བགྲེས་ ༄ ༡ཕྲོ 287སོང་གི་སྐད་ཆ་དེ་ནི་ལྷག་བསམ་ཟོལ་མེད་ཡིན་ཡང་ཁོ་ཚོའི་སེམས་སུ་སྔར་འདྲིས་ད་རྒྱུས་མེད་པའི་མི་གཅིག་གིས་སེམས་རྩ་འཁོལ་པོའི་སྣེ་ལེན་བྱེད་རྒྱུ་དེ་ཇག་པ་དང་ཁ་མཐུན་པའི་ལྐོག་གཡོ་ཞིག་མིན་ནམ་སྙམ་ནས་‘‘བཀའ་དྲིན་ཆེ།
འོན་ཀྱང་ང་ཚོ་དོ་དགོང་ས་མ་རུབ་གོང་སོ་ལྟ་གཉིས་པོའི་སར་སླེབས་པ་བྱེད་རྒྱུ་ཡིན་’’ཟེར། བགྲེས་སོང་དེས་‘‘ཇག་པ་དེ་ཚོ་ང་ཚོའི་སེམས་ནང་གི་མཛེར་རུ་ཞིག་ཡིན་ཡང་ང་ཚོས་ཁྱེད་ཚོར་རོགས་པ་གཏོང་ནུས་པ་མི་འདུག གལ་སྲིད་ཇག་པ་དེ་དག་ཚར་གཅོད་མ་ཐུབ་ན་ང་ཚོས་ཁྱོད་ཚོར་དཔུང་རོགས་མངགས་པས་སླད་ཕྱིན་ང་ཚོ་སྡོད་བཟོད་བདེ་པོ་ཡོང་མི་སྲིད་’’ཟེར། དགྲ་འདུལ་གྱིས་‘‘ཁྱོད་ཚོས་སྤྱང་ཚང་འགྲམ་གྱི་ལུག་ཁྱུ་སྐྱིད་ཟེར་བ་མ་རེད་དམ་’’ཟེར། བགྲེས་སོང་དེས་‘‘འཇིག་རྟེན་ཁ་དཔེར་དེ་ལྟར་ཟེར་སྲོལ་ཡོད་མོད། སྤྱང་ཀིའི་ཁོག་ཏུ་བྱང་སེམས་སྐྱེད་མི་སྲིད་པས་སྔ་ཕྱི་མ་གཏོགས་ང་ཚོ་ཁོ་ཚོས་ཟ་རྒྱུ་རེད། ལྷག་པར་དུ་ཁ་དགྲ་སྣ་དགྲ་བསགས་ན་དེ་བས་སྨྱོ་ཧམ་ཆེ་བར་འགྱུར་རྒྱུ་རེད། དེང་སང་ཁོ་ཚོའི་སྡོད་གནས་དེ་སྔོན་མ་ངེད་ཚང་གི་དཔྱིད་དུས་ཕྱུགས་ཕྲུག་སྐྱེ་བསུ་བྱེད་ཡུལ་རྩྭ་ཐང་ཡག་པོ་ཞིག་ཡིན། ལྟས་ངན་དེ་ཚོ་འདིར་སླེབས་པ་ནས་བཟུང་ངེད་ཚང་གི་དཔྱིད་མཚེར་དེ་རུ་སྤོ་མ་ནུས། ང་ཚོ་ནི་ཨབ་ལུང་དུད་བཅུ་ནོར་དགུ་ཞེས་པའི་ཚོ་པ་ཉམ་ཆུང་ནུས་མེད་ཅིག་ཡིན་པས་ལྟས་ངན་དེ་ཚོར་ཁ་གཏད་འཇལ་བའི་ནུས་པ་མེད་སྟབས་ཁ་རོག་སྡོད་རྒྱུ་ལས་མ་བྱུང་’’ཟེར།
དབང་ཆེན་གྱིས་‘‘དེ་ཚོར་མེ་མདའ་འདུག་གམ་’’ཞེས་ཁོ་རང་གི་མེ་མདའི་གཤམ་ཤིང་ལ་ལག་པས་རེག་ཙམ་བྱས་ནས་‘‘མེ་མདའ་འདི་འདྲ་འདུག་གམ་’’ཞེས་དྲིས། ་ བགྲེས་སོང་དེས་དབང་ཆེན་གྱི་རྒྱབ་ཏུ་ཁུར་བཱའི་མེ་མདའི་མགོ་ནས་288མཇུག་བར་བལྟ་ཡག་ཅིག་བྱས་ནས་‘‘འདུག ཁོ་ཚོ་མི་རེར་མེའི་འཕྲུལ་ཆས་དེ་འདྲ་རེ་འདུག གོ་ཐོས་ལ་ཁོང་ཚོའི་རྫས་མདེལ་རྫོགས་གྲབས་ཡོད་པས་འཕྲོག་བཅོམ་བྱེད་རྒྱུར་གོམས་པ་རེད་ཟེར་གྱི་འདུག་མོད། ང་རང་ནི་ཁོ་ཚོ་དང་འདྲིས་རྒྱུས་རྩ་བ་ནས་མེད་’’ཟེར། ཞིབ་ཏུ་ཉན་དུས་བགྲེས་སོང་དེའི་སྐད་ཆའི་ནང་དུ་གཡོ་སྒྱུའི་སྐད་ཆ་མེད་པ་རྟོགས་ཀྱང་སོ་ལྟ་ཉི་མ་དང་ལྷ་དགའ་གཉིས་ཆུ་ཚ་མོ་ཁ་གང་མེད་པར་ཉིན་མང་པོ་རི་རྩེར་སྡོད་དགོས་བྱུང་བས་མགྱོགས་ཙམ་ཁོ་གཉིས་ཀྱི་སར་སླེབས་པ་བྱས་ཏེ་རྒྱལ་ཕམ་ཅི་བྱུང་ཡང་ནར་འགྱང་བྱེད་མི་རུང་སྙམ་ནས་‘‘ཨ་མྱེས་ད་ང་ཚོ་འགྲོ་རྒྱུ་ཡིན་རི’ཟེར། བགྲེས་སོང་དེས་‘‘ཁོ་ཚོ་མི་བཞི་དང་ཁྱོད་ཚོ་མི་དགུ་ཡོད་པས་ཁྱོད་ཚོར་རྒྱལ་ཁ་ཐོབ་ངེས་རེད། འོན་ཀྱང་ང་ཚོ་ནི་ཉམ་ཆུང་ནུས་མེད་ཡིན་པས་ཁྱེད་ཚོར་རོགས་པ་གཏོང་ནུས་པ་མི་འདུག ཁྱོད་ཚོར་རྒྱལ་ཁ་ཐོབ་ངེས་ཡིན་པས་ཁྱོད་ཚོ་ཕྱིར་ཕེབས་སྐབས་ངེས་པར་དུ་ངེད་ཚང་དུ་ཕེབས་རོགས་’’ ཟེར། ཁོས་ཁ་ནས་དེ་ལྟར་ཤོད་པ་ལས་སེམས་ནང་དུ་ཇག་པ་ལྟས་ངན་དེ་ཚོར་མེའི་འཕྲུལ་འཁོར་ཡོད་སྟབས་ཁོ་ཚོ་མི་དགུ་ཡོད་ཀྱང་མེའི་འཕྲུལ་འཁོར་གཅིག་ལས་མེད་པས་རྒྱལ་ཁ་ཐོབ་རྒྱུར་ཡིད་ཆེས་དེ་ཙམ་མེད་པས་འབྱུང་འགྱུར་ཇག་པ་དེ་ཚོས་རང་ཉིད་ལ་བརྡབ་གསིག་མི་ཡོང་ཆེད་རོགས་པ་གཏོང་མི་ནུས་པ་རེད།
གྱེས་ཁར་ཁོས་ད་དུང་པུས་མོ་ས་རུ་བཙུགས་ནས་‘‘ཁྱོད་ཚོས་ངའི་རྩར་སྐད་ཆ་འདྲི་བར་སོང་བ་ཡིན་ཞེས་མ་ཤོད། སྐུ་མཁྱེན་’’ཞེས་ཞུ་བ་འཐེན། ཉི་མ་ནུབ་རིར་མ་བཞུད་ཙམ་ལ་ཁོང་ཚོ་བདུན་པོ་སོ་པ་གཉིས་པོའི་སར་འབྱོར། སོ་པ་གཉིས་པོ་རྡོ་ར་ཆུང་ཆུང་ཞིག་གི་ནང་དུ་བསྡད་ནས་འདུགརི་དེའི་རྩེ་ནས་བལྟ་སྐབས་ཇག་པ་དེ་དག་གི་སྦྲ་དང་ནོར་ཁྱུ་སྦར་མཐིལ་དུ་བཞག་པ་ལྟར་གསལ་པོ་མཐོང་བ་མ་ཟད་བར་ཐག་ཀྱང་ཉེ་ཙམ་འདུག་པས་དབང་ཆེན་གྱིས་ཉི་ཤར་དང་སྡེ་དཔོན་གཉིས་ལ་‘‘དོ་ནུབ་མཚན་མོ་འཇབ་རྒོལ་289བྱས་ནས་བྱ་མ་འཕུར་བར་སྒོ་ང་ལེན་རྒྱུ་རེད། ཁྱོད་གཉིས་ཀྱིས་བྱས་ན་’’ཞེས་གྲོས་འདྲི་བྱས། སོ་པ་ཉི་མས་‘‘དེ་འདྲ་ཡོང་བ་མི་འདུག་’’ཅེས་བཤད་བྱུང་བས་རྒྱུ་མཚན་ཅི་ཡིན་མ་ཤེས་པས་སྡེ་དཔོན་གྱིས་‘‘གང་ཡིན་ནམ། ཁོ་ཚོར་འདོགས་ཁྱི་འདུག་གམ་’’ཞེས་དྲིས། ཉི་མས་‘‘ཁྱི་མི་འདུག ཇག་པ་འདི་ཚོ་མཚན་མོ་གུར་ནང་དུ་ཉལ་གྱི་མེད་པ་འདྲ། ང་གཉིས་ཀྱིས་ཞོགས་པ་ནམ་གསལ་བ་དང་སོ་བལྟས་པས་སྔ་དྲོ་ཁོ་ཚོ་རྟག་པར་ནོར་ཁྱུའི་མཐའ་ནས་མལ་ལས་ལངས་ཡོང་གི་འདུག་’’ཟེར།
སྡེ་དཔོན་དང་དབང་ཆེན། ཉི་ཤར་གསུམ་རེ་ཞིག་ངག་ནས་སྨྲ་བ་མེད་པར་ཁ་རོག་ཏུ་བསྡད་དེ་མནོ་བསམ་བཏང་། དབང་ཆེན་གྱིས་རུམ་ལས་སྣ་རུ་བླངས་ཏེ་གོམས་གཤིས་ལྟར་རྐང་འགོར་ལན་གསུམ་བརྡབ་ནས་མཐེ་བོང་གཡོན་མའི་སེན་མོའི་སྟེང་སྣ་ཐ་ཅུང་ཟད་ཅིག་བླུགས་ཏེ་འཐེན་གྲབས་བྱེད་པ་དང་རླུང་འཚུབ་ཅིག་གིས་མཐེ་བོང་སྟེང་གི་སྣ་ཐ་ཤུལ་ཙམ་ལས་མ་ལྷག་པས་‘‘ཤི། སྤྲང་རླུང་’’ཞེས་དམོད་ཚིག་ཅིག་བོར་ནས་ཡང་མཐེ་བོང་གཡོན་མའི་སེན་མོའི་སྟེང་སྣ་ཐ་ཅུང་ཟད་ཅིག་བླུགས་རྗེས་ཡང་རླུང་འཚུབ་ཀྱིས་ཁྱེར་དོགས་ཀྱིས་ལག་པ་གཡས་པའི་སྦར་མོ་ལག་པ་གཡོན་མའི་སྟེང་དུ་བཀབས་ནས་བསྡད། སྡེ་དཔོན་གྱིས་རྩྭ་རྐང་གཅིག་སོ་ཡིས་ལྡད་ཀྱིན་སྐབས་རེ་མགྲིན་པ་བསྲིང་ནས་ཇག་པའི་ཕྱོགས་སུ་བལྟ་ཙམ་བྱེད་པ་དང་སྐབས་རེ་མིག་ཟུང་དམ་པར་བཙུམ་ནས་མནོ་བསམ་གཏོང་གི་འདུགཉི་ཤར་གྱིས་ཁོ་རང་གི་སྒྱེ་མོ་ལས་ཤ་ལྷུ་གཅིག་བླངས་ཏེ་ཤ་ཏིག་ཁ་ཤས་བཅད་ནས་སྡེ་དཔོན་དང་དབང་ཆེན་གཉིས་ཀྱི་མདུན་གྱི་རྡོ་ལེབ་གཅིག་གི་སྟེང་དུ་བཞག་ནས་‘‘ཟོ་དངཚོ། ཤ་ཟོ་དང་’’ཟེར། སྡེ་དཔོན་གྱིས་སྦྲང་འབུ་ཞིག་ཁ་རུ་འཛུལ་བ་ལྟར་‘‘ཐུ་’’ཞེས་རྩྭ་རྐང་དེ་གཡུག་ནས་་རྡོ་ལེབ་སྟེང་གི་ཤ་ཏིག་གཅིག་སྒྲུག་ནས་ཟ་བཞིན་དབང་ཆེན་ལ་‘‘ད་290ཇི་ལྟར་བྱས་ན་ལེགས་སམ་’’ཞེས་དྲིས། དབང་ཆེན་གྱིས་སྣ་ཐ་འཐེན་རྗེས་མགྲིན་པ་བསྲིངས་ནས་ཇག་པའི་ཕྱོགས་སུ་ག་ལེར་བལྟ་དུས་མི་གཅིག་སྒོར་དོན་ནས་གཅིན་པ་གཏོང་བཞིན་འདུག ཁོས་དེར་སྡིག་ནས་ཡུད་ཙམ་བལྟས་རྗེས་ཁོ་རང་གི་གམ་དུ་བསྡད་པའི་སོ་པ་ལྷ་དགའ་ལ་‘‘ཉིན་མོ་ཁོ་ཚོ་ག་རེ་བྱེད་ཀྱི་འདུག་’’ཅེས་དྲིས། ལྷ་དགས་‘‘ཉིན་མོ་རྟག་པར་སྦྲའི་ནང་དུ་སྡོད་ཀྱི་འདུག
ཁ་སེང་གཡག་གཅིག་བཤས་སོང་’’ཟེར། གྲགས་པ་ཁྲི་སྲོང་གིས་‘‘ཕལ་ཆེར་འབྲི་སྐམ་ཞིག་ཡིན་གྱི་རེད་’’ཟེར། སྡེདཔོན་གྱིས་‘‘ཁོ་ཚོ་མཚན་མོ་སྦྲའི་ནང་མ་ཉལ་ན་ང་ཚོས་འཇབ་རྒོལ་བྱེད་ཐབས་མེད་པས་སང་ཞོགས་གདོང་དང་གདོང་གཏུག་ནས་འཐབ་རྒྱུ་མ་རེད་པས། ཁོ་ཚོ་གཞན་རྒྱུའི་དོན་དུ་འཆི་ནུས་ན་ངེད་ཚོ་རང་རྒྱུའི་དོན་དུ་འཆི་མི་ནུས་པ་ཅི་ཡོད་’’ཅེས་ཚིག་ཐག་ཆོད་པོའི་སྒོ་ནས་དེ་ལྟར་བཤད། དབང་ཆེན་མགུ་བའི་བརྡ་ལ་མགོ་བོ་ལྕོག་ལྕོག་བྱས། དེ་ནས་ཁོ་ཚོ་ཚང་མ་སྒོར་མོར་བསྡད་དེ་ཤ་རྩམ་སོགས་རྒྱགས་ཕྱེ་མདུན་དུ་བཞག་ནས་དགོང་ཟས་ཟ་བ་ལས་རེ་ཞིག་ཇག་པའི་སྐོར་གྱི་སྐད་ཆ་ཤོད་མཁན་མི་འདུག་པས་ཞེ་འཁོན་དང་སྡུག་བསྔལ་གང་ཡང་མེད་པའི་གནས་སྐོར་བ་ཚོ་ཞིག་དང་མཚུངས། རིམ་གྱིས་ས་རུབ་ནས་ཡངས་པའི་ས་གཞི་ཆེན་པོ་མུན་ནག་ཡོལ་བས་སྒྲིབ། བྱང་ཐང་གི་དགུན་དུས་ཀྱི་གྲང་ངར་ནི་བཟོད་གླགས་བྲལ་བ་ཞིག་རེད། ལྷག་པར་དུ་རས་གུར་རྙིང་སོང་ཞིག་ཀྱང་ཕུབ་རྒྱུ་མེད་པར་རི་རྩེར་ཞག་སྡོད་བྱེད་རྒྱུ་ནི་ངོ་མ་ལས་སླ་པོ་ཞིག་ག་ལ་ཡིན། ད་གཟོད་མི་ཚང་མའི་མཇིང་པ་སློག་པའི་གོང་བའི་ནང་དུ་བསྐུམ་ནས་དྲོད་ཁུག་ཐབས་ཀྱིས་ཕན་ཚུན་གཟུགས་པོ་གཅིག་ལ་གཅིག་འབྲེལ་གྱིས་གོང་བུ་གཅིག་ཏུ་གྱུར།
ཉི་མ་དང་། ལྷ་དགའ་གཉིས་ཞག་མ་མང་པོ་ཡི་མུག་གི་ངང་རི་རྩེར་བསྡད་སྟབས་གཉིད་སྐྱིད་པོ་དགོང་མོ་291གཅིག་ཀྱང་ཁུག་མྱོང་མེད་པ་དང་དེ་རིང་རོགས་པ་ཁོང་ཚོ་ཡང་སླེབས་སྟབས་བློ་བདེ་བར་གྱུར་ནས་ལམ་སེང་གཉིད་ལམ་གྱི་ཞིང་ཁམས་སུ་གཤེགས། གཞན་རྣམས་ད་དུང་གཉིད་མ་ཁུག་པར་ཅི་གྲོས་མོལ་གྲོས་ཀྱི་གཏམ་གླེང་ཡང་བྱེད་ཀྱི་འདུག་པས་སྡེ་དཔོན་བཙན་ལྷས་‘‘བུ་ཚོ་ད་སྐད་ཆ་མང་པོ་མ་ཤོད། གནའ་མི་རྒད་པོའི་ཁ་དཔེར། ཉིན་མོ་འགྲོ་འགྲོ་མ་མང་། རི་འགོ་ཐམས་ཅད་མིག་ཡིན། མཚན་མོ་ལབ་ལབ་མ་མང་། ཉེ་འཁོར་ཐམས་ཅད་རྣ་ཡིན་ཟེར་སྲོལ་ཡོད། སང་ཉིན་དཔའ་མ་ཞུམ་ཉྭ་མ་འདར་’’ཟེར། ཕྱི་ཉིན་ཤར་སྐྱ་རེངས་སྐྱ་མདའ་བཏང་བ་དང་ཁོ་ཚོ་མལ་ལས་ལངས་ཏེ་ག་ལེར་ཇག་པ་ཡོད་སར་བལྟས་ཀྱང་ད་ལྟ་ནམ་རྦད་དེ་མ་གསལ་བས་གང་ཡང་མ་མཐོང་།
དེ་ནས་ཁོ་ཚོའི་གཡོན་ཕྱོགས་སུ་བྲག་ཚོམ་ཞིག་འདུག་པའི་ཁྲོད་དུ་སོང་ནས་ཡིབ་སྟེ་མིག་མ་གཡེང་བར་ཇག་པ་ཡོད་སར་བལྟས་ནས་བསྡད། ཡུད་ཙམ་སོང་རྗེས་ནམ་རྦད་དེ་གསལ་ནས་ཕྱོགས་བཞི་གསལ་ལྷང་ལྷང་དུ་མཐོང་། གུར་གྱི་མཐའ་གང་སར་ནོར་ནག་ཁྲིག་གེར་ཉལ་ནས་ཡོད་པས་མི་དེ་དག་ད་དུང་ལངས་མེད་པ་གཏན་འཁེལ་རེད། དེ་ནས་ཤར་ཕྱོགས་ཀྱི་མཁའ་དབྱིངས་ཡོངས་སུ་དམར་སེར་མཚམས་སྤྲིན་གྱིས་ཁྱབ་ཅིང་ནུབ་རིའི་རི་རྩེར་ཉི་འོད་འཕྲོས་ཏེ་གངས་རིའི་ལྡོག་འོད་འཚེར། ཅུང་ཟད་ཕྱིན་རྗེས་ལུང་པའི་སྲིབ་ལས་གཞན་ཚང་མར་ཉི་མ་ཤར་ཏེ་ཁོ་ཚོའི་ལུས་ལ་དྲོད་སྐྱིད་ཀྱི་བདེ་བ་བསྟེར། དབང་ཆེན་གྱིས་བོའུ་ཡི་རུ་ས་ལ་བཙུགས་ནས་འདུག་ཀྱང་ད་ལྟ་སྦི་སྡིར་མེ་སྒྲོན་མི་འདུག གཞན་རྣམས་ཚང་མ་དབང་ཆེན་གྱི་གཡས་གཡོན་དུ་སར་ཉལ་ཏེ་བསྡད། མིག་ཇག་པའི་ཕྱོགས་སུ་བགྲད། ཉི་མ་དང་། ལྷ་དགའ་གཉིས་ཀྱིས་འུར་རྡོ་རེ་བཟུང་བས་མི་ཚད་འུར་རྡོའི་ནང་རྡོ་ཡང་བླུགས་ནས་འདུག
སྡེ་དཔོན་དང་བཅས་པའི་མི་དྲུག་པོས་སྐེད་གྲི་ཤུབས་ལས་བཏོན་ཏེ་ལག་གཡས་པས་དམ་པར་བཟུང་བའི་ཚུལ་ནི་བཀོད་འདོམ་པུའུ་ཡི་བཀའ་རྒྱ་སྒུག་པའི་དཔའ་རྒོད་འཆི་ནུས་པའི་དཔུང་ཚོགས་ཤིག་དང་འདྲ། 292དབང་ཆེན་གྱིས་སྐད་དམའ་བོའི་སྒོ་ནས་སྡེ་དཔོན་ལ་‘‘ཐ་ཤལ་འདི་ཚོ་ད་དུང་གཉིད་སད་མེད་པ་ཨ་ཡིན་’’ཟེར། སྡེ་དཔོན་གྱིས་ཁོ་རང་གི་གམ་དུ་ཡོད་པའི་ལྷ་དགའ་ལ་‘‘ཁོ་ཚོ་རྟག་པར་ཞོགས་ཉལ་རྒྱག་གི་འདུག་གམ་’’ཞེས་དྲིས། ལྷ་དགས་‘‘ཕྱི་ཙམ་མ་གཏོགས་ལང་གི་མི་འདུག་’’ཟེར། དབང་ཆེན་གྱིས་སྣ་རུ་བླངས་ཏེ་འཐེན་གྲབས་བྱེད་སྐབས་ཚང་མས་སྐད་དམའ་པོའི་སྒོ་ནས་‘‘ལྟོས་དང་ལྟོས་དང་། ད་མི་གཅིག་ལངས་བྱུང་’’ཟེར། དབང་ཆེན་གྱིས་དེ་མར་སྣ་རུ་རུམ་དུ་བཅུག་ནས་བལྟ་དུས་མི་གཅིག་མལ་ལས་ལངས་ཏེ་ཁོ་ཚོའི་ཕྱོགས་སུ་གཏད་དེ་གཅིན་པ་གཏོང་བཞིན་འདུགདེ་ནས་གཞན་གསུམ་ཡང་ཕྱོགས་མི་འདྲ་བ་ནས་མལ་ལས་ལངས་ཏེ་སྐེད་རགས་ཀྱང་མ་བཅིངས་པར་སློག་པ་ལྷེབ་གྱོན་བྱས་ནས་སྦྲ་ཡི་ནང་དུ་ལོག་སོང་། དབང་ཆེན་གྱིས་གློ་ལས་མེ་ལྕགས་བླངས་ཏེ་སྦི་སྡིར་མེ་སྒྲོན་རྩིས་བྱས་པ་སྡེ་དཔོན་གྱིས་མཐོང་ནས་ཅུང་ཟད་ངང་འཐེན་བྱེད་དགོས་པའི་ལག་བརྡ་བྱས་ནས་‘‘ཏོག་ཏྲེམ་སྒུག ད་ལྟ་ཁོ་ཚོ་མེ་གཏོང་ཆུ་ལེན་བྱེད་རྒྱུ་ཡིན་པས་མི་འགའ་ཤས་ཕྱིར་དོན་ཡོང་གི་རེད། ཏོག་ཙམ་སྒུག་ཨང་’’ཟེར།
ངོ་མ་སྡེ་དཔོན་གྱིས་བཤད་པ་ལྟར་དེ་མར་མི་གཅིག་ཆུ་འགྲམ་དུ་ཕྱིན་ནས་འཁྱགས་པ་ཆེན་པོ་ཞིག་པང་དུ་བཟུང་ནས་ལོག་སོང་། དེ་མཚམས་ནས་སྦྲའི་སྟེང་ནས་ཞོགས་ཇ་བསྐོལ་བའི་དུ་བ་སྐྱ་ལྷོག་ལྷོག་ཏུ་འཕྱུར་བ་དང་། སྦྲའི་ཉེ་འཁོར་གྱི་ནོར་ཁྱུ་ཡང་རིམ་གྱིས་རྩྭ་ཐང་དུ་གྲམ་སོང་། དབང་ཆེན་གྱིས་མེ་ལྕགས་ལས་མེ་རྡོ་ཟུར་གསུམ་ཞིག་དང་། སྤ་བ་རིལ་མ་ལས་ཆེ་ཙམ་ཞིག་བླངས་ཏེ་མེ་ལྕགས་མེ་རྡོའི་སྟེང་དུ་ཤུགས་ཀྱིས་བརྡབ་པས་མེ་ཡི་ཟེགས་མ་མཁའ་རུ་འཐོར་བ་ལས་མེ་སོན་བླངས་ཏེ་སྦི་སྡིར་མེ་སྒྲོན། དེའི་སྐབས་ཁོ་ཚོའི་སྣ་ལམ་དུ་རྫས་དྲི་མངར་བསིལ་ཞིག་ཁྱབ་བྱུང་བས་ཚང་མར་སྔར་བས་ལྷག་པའི་བློ་སྟོབས་ཤིག་སྐྱེད་དེ་མིག་ཧྲིག་ཧྲིག་གིས་ཇག་པའི་སྦྲ་དེའི་293ཕྱོགས་སུ་བལྟས་ནས་བསྡད། དབང་ཆེན་གྱིས་མིག་གཡོན་མ་དམ་པོར་བཙུམས་ཏེ་གཟེས་དུས་གཟེས་ཁུང་ལས་ སྦྲ་ཡི་ ནང་གི་མིའི་འགུལ་ བསྐྱོད་ཀྱང་ མཐོང་ བའི་སྣང་བ་ ཤར། སྐབས་དེར་‘‘ཏྭ་’’ཅེས་འདི་ཕྱོགས་ནས་མེ་མདའི་སྐད་གྲགས་པ་དང་དུས་མཉམ་གུར་ནང་དུ་འགུལ་ལོང་བྱེད་པ་དང་། སློག་པ་ལྷོབ་གྱོན་བྱས་པའི་མི་གསུམ་ཕྱིར་ཐོན་ནས་མེ་མདའ་ཕྱོགས་གང་ནས་བརྒྱབ་ཡོང་བ་མ་ཤེས་སྟབས་རང་སར་སྐོར་བ་རྒྱག་བཞིན་ཕྱོགས་བཞིར་མིག་རྒྱང་བཅད། ་ ་ དེ་མར་དབང་ཆེན་གྱིས་བདེ་ལྕག་འཁྱུག་པོའི་སྒོ་ནས་མེ་མདར་རྫས་མདེལ་བླུགས་ཏེ་གཟེས།
ཉི་ཤར་གྱིས་‘‘གཅིག་བསད་ཚར་འདུག་རི’ཟེར། དབང་ཆེན་གྱིས་‘‘སྐད་མ་རྒྱག ངས་ཡང་བསྐྱར་མདེའུ་གཅིག་འབུལ་དགོས་’’ཟེར་ནས་གཟེས། དེ་མར་མི་གཅིག་རྒྱུག་སྟེ་སྦྲའི་ནང་དུ་འཛུལ། ‘‘ཏྭ་’’ཞེས་མེ་མདའི་སྐད་གྲགས་པ་དང་དུས་མཉམ་མི་གཅིག་རྩ་བ་བཅད་པའི་སྡོང་པོ་ལྟར་ཀོང་དོང་ཞིག་གི་ནང་དུ་འགྱེལ། ད་གིན་གྱི་མི་དེ་སླར་སྦྲའི་ནང་ནས་དོན་ཏེ་ལག་ཏུ་མེ་མདའ་ཞིག་ཐོགས་ཀྱང་ག་བྱེད་འདི་བྱེད་མེད་པར་སྐོར་བ་རྒྱག་གིན་བསྡད། ནོར་ཁྱུའང་མེ་མདའི་སྐད་ཀྱིས་འདྲོགས་ཏེ་རྔ་མ་དགུང་དུ་འཕྱར་ནས་ཁ་ཐོར་ཡ་ཐོར་དུ་སོང་། རྟ་དེ་དག་ཀྱང་འདྲོགས་ཏེ་འདོག་ཐག་གི་ཕུར་བར་བསྐོར་གྱིན་ཕར་རྒྱུག་ཚུར་རྒྱུག་བྱེད་ཀྱིན་འདུགདབང་ཆེན་གྱིས་མེ་མདའ་ཐེངས་གསུམ་པ་བརྒྱབ་དུས་མེ་མདའ་ཐོགས་པའི་མི་དེ་འདྲོག་ཙམ་བྱས་ནས་འདི་ཕྱོགས་ཀྱི་མེ་མདའི་དུ་བ་མཐོང་བས་འཕྲལ་མར་ཀོང་དོང་ཞིག་གི་ནང་དུ་ཡིབ་ནས་‘‘ཏྭ་’’ཞེས་མེ་མདའ་ཞིག་བརྒྱབ་བྱུང་བ་དེ་ཁོ་ཚོའི་མདུན་གྱི་བྲག་རྡོ་ཞིག་ལ་ཐེབས་ནས་བཅག་པའི་རྡོ་ཡི་ཟེགས་མ་ཆུང་ཆུང་ཞིག་དོན་གྲུབ་ཀྱི་འགྲམ་པ་གཡས་པར་ཐེབས་ནས་ཟུངས་ཁྲག་དམར་ཆི་294ལེར་བཞུར་བྱུང་བས་ཚང་མས་‘‘དོན་གྲུབ་’’ཅེས་དོན་གྲུབ་ལ་འཁྱུད་དེ་ལ་ལས་ཁྲག་ཕྱིས་རོགས་བྱས། ལ་ལས་སློག་པའི་སྟེང་ཀྱི་པགས་པ་སྲབ་པོ་འགའ་དབྲལ་ནས་རྨ་ཁར་སྦྱར། དེའི་སྐབས་ཕར་ཕྱོགས་ནས་ཡང་‘‘ཏྭ་’’ཞེས་མེ་མདའ་ཞིག་བརྒྱབ་བྱུང་།
དེ་མར་གྲགས་པ་ཁྲི་སྲོང་དལ་པོའི་ངང་ལྟག་དགྱེ་ལོག་སོང་བས་ཚང་མས་‘‘གྲགས་པ་ཁྲི་སྲོང་’’ཞེས་སྐད་རྒྱག་བཞིན་བལྟ་དུས་གྲགས་པ་ཁྲི་སྲོང་གི་དཔྲལ་བར་མེ་མདའི་མདེའུ་ཐེབས་ནས་ཟུངས་ཁྲག་དང་། ཀླད་ཞོ་ས་རུ་འཁྱིལ་ནས་འདུག་པས་ཚང་མས་ ‘‘གྲགས་པ་ཁྲི་སྲོང་’’ ཞེས་མིང་ནས་འབོད་ པ་དང་། གཟུགས་པོ་དཀྲུག་དཀྲུག་གཏོང་བ་སོགས་གང་བྱས་ཀྱང་དབུགས་ཀྱི་རྒྱུ་བ་ཆད་ཟིན་པས་ཚང་མ་ཡིད་གདུང་བས་མནར་བཞིན་ཁོ་རང་གི་ཞྭ་མོ་ངོ་གདོང་དུ་བཀབ། ་ དབངཆེན་གྱིས་‘‘ལྟས་ངན་དེ་མེ་མདའ་ཚ་བ་ལ་རེ་ཞིག་ཚང་མ་མགོ་བཏེགས་ཏེ་མ་བལྟ། གབ་དགོས། གབ་དགོས་’’ཟེར་བཞིན་ཁོ་རང་ས་ཆ་གཞན་ཞིག་ཏུ་སྤོས་ཏེ་མེ་མདའ་གཟེས་ཀྱང་ད་གིན་གྱི་མི་གཅིག་དེའང་ཀོང་དོང་གཞན་ཞིག་ཏུ་གབ་ནས་མཐོང་རྒྱུ་མི་འདུག སྡེ་དཔོན་གྱིས་ཞྭ་མོ་གྲི་རྩེར་གཡོག་སྟེ་མཐོ་ཙམ་འཕྱར་བ་གཞན་རྣམས་ཀྱིས་མཐོང་ནས་དེ་སྤྱང་གྲུང་ལྡན་པའི་ཐབས་ཤེས་ཤིག་རེད་སྙམ་ནས་ཚང་མས་རང་རང་གི་ཞྭ་མོ་གྲི་རྩེར་གཡོག་སྟེ་འཕྱར། ཡང་ཕར་ཕྱོགས་ནས་‘‘ཏྭ་’’ཞེས་མེ་མདའི་སྐད་གྲགས་པ་དང་དུས་མཉམ་ལྷ་དགའི་ཞྭ་མོ་རླུང་གིས་ཁྱེར་བ་ལྟར་རྒྱབ་ཕྱོགས་སུ་འཕངས། ཡང་‘‘ཏྭ་’’ཞེས་མེ་མདའི་སྐད་གྲགས་པ་དང་ཆབས་ཅིག་དགྲ་འདུལ་གྱི་ཞྭ་མོར་ཕོག་སོང་བས་དབང་ཆེན་རྦད་དེ་ཧང་སང་ནས་‘‘ལྟས་ངན་དེའི་མེ་མདའ་ཚ་བ་ལ་’’ཞེས་ཆིག་ལབ་བརྒྱབ། མེ་མདའི་མདེའུ་ཐེབས་པའི་ཞྭ་མོ་རྣམས་སྔར་བཞིན་དགུང་དུ་འཕྱར་བ་དང་ཕར་གཡུག་ཚུར་གཡུག་གིས་འགུལ་སྐྱོད་བྱེད་ཁུལ་བྱས་པས་ཡང་‘‘ཏྭ་’’ཞེས་295མེ་མདའ་ཞིག་བརྒྱབ་བྱུང་ཡང་སུའི་ཞྭ་མོ་ལའང་མ་ཐེབས་པར་མདེའུ་དེ་ཁོང་ཚོའི་ཀླད་ནས་འཕུར་སོང་།
རེ་ཞིག་མེ་མདའི་སྐད་ཆད་སོང་བས་གང་ཡིན་སྙམ་ནས་དབང་ཆེན་གྱིས་མེ་མདའི་གཟེས་ཁུང་ལས་གཡོལ་ཏེ་ད་གིན་རྫས་དུད་འཕྱུར་ཡོང་བའི་ཕྱོགས་སུ་བལྟ་དུས་མེ་མདའ་ཐོགས་པའི་མི་དེ་སྔར་བཞིན་ཀོང་དོང་དེ་རང་དུ་ཡིབ་ནས་མེ་མདའི་ཁ་ཁོ་ཚོའི་ཕྱོགས་སུ་གཏད་ཡོད་བཟོ་འདུགདེའི་དུས་སྡེ་དཔོན་གྱིས་རང་གི་ལུས་ལ་གྱོན་པའི་སློག་པ་ཕུད་དེ་གོང་བའི་སྟེང་དུ་ཞྭ་མོ་གཡོག་སྟེ་སྐེད་གྲིས་མཐོ་ཙམ་འཕྱར་བས་‘‘ཏྭ་’’ཞེས་ཕར་ཕྱོགས་ནས་མེ་མདའི་སྐད་གྲགས་པ་དང་འདི་ཕྱོགས་ཀྱི་སློག་པའི་རྒྱབ་མདུན་གཉིས་ཀར་ཨི་ཁུང་རེ་ཕིགས་སོང་། སྡེ་དཔོན་གྱིས་‘‘ཕ་ཤ་ཟ་རྒྱུ་དེའི་མེ་མདའ་ཚ་བ་ལ། ཚང་མས་འདི་འདྲ་བྱེད་དགོས་’’ཞེས་བཀའ་ཕབ་པས་ཚང་མས་ལུས་ཀྱི་གྱོན་པ་སློག་པ་ཕུད་དེ་གོང་བའི་སྟེང་དུ་ཞྭ་མོ་རེ་གཡོག་སྟེ་སྐེད་གྲིས་མཐོ་ཙམ་འཕྱར་ནས་ཕར་འགུལ་ཚུར་འགུལ་བྱས་ཀྱང་མེ་མདའ་རྒྱག་མཁན་མི་འདུག‘‘ལྟས་ངན་དེ་ཚོས་སློག་པ་སྟོང་པ་ཡིན་པ་ཤེས་པ་ཡིན་ནམ། ’’‘‘ཏོག་ཙམ་སྒུག་དང་ཁོས་གཟེས་ནས་ཡོད་ཤས་ཆེ། ’’‘‘མེ་མདའ་ཁོབ་གང་རྒྱག་པར་ཡུན་རིང་པོ་འདི་འདྲ་གཟེས་དགོས་ཡོད་དམ། ’’‘‘ལྟས་ངན་དེ་ཚོ་སྤྱང་གྲུང་དོད་པས་སློག་པ་སྟོང་པ་ཡིན་པ་ཤེས་པ་མིན་ནམ། ’’‘‘ ’རིཚང་མ་གླེང་མོལ་ལོང་ལོང་བྱེད་ཀྱི་འདུགདབང་ཆེན་གྱིས་ལག་ཏུ་མེ་མདའ་ཐོགས་ཤིང་གཟུགས་པོ་གཞུ་ལྟར་གུག་སྟེ་མགྱོགས་པོ་སྡེ་དཔོན་གྱི་འགྲམ་དུ་རྒྱུག་ནས་‘‘ཁོ་ཚོ་ཕལ་ཆེར་མདེའུ་རྫོགས་པ་འདྲ། ད་གིན་མེ་མདའ་མང་པོ་བརྒྱབ་བྱུང་ཡང་ད་ལྟ་མེ་མདའ་རྒྱག་རྒྱུ་མི་296འདུག ངས་ཚོད་དཔག་བྱས་ན་ཁོ་ཚོ་ཕལ་ཆེར་མདེའུ་རྫོགས་པ་འདྲ་’’ཟེར། སྡེ་དཔོན་གྱིས་ག་ལེར་མགོ་ཕ་བོང་གི་སྟེང་ནས་དོན་ཏེ་བལྟ་དུས་ད་གིན་མེ་མདའ་ཐོགས་པའི་མི་དེ་སྔར་བཞིན་ཀོང་དོང་དེ་ནས་མཐོང་རྒྱུ་ཡོད་ཙམ་བྱས་ནས་གབ་འདུག་པ་དང་།
ལག་ཏུ་མེ་མདའ་མེད་པ་དེ་ཀོང་དོང་དེ་ལས་དོན་ཏེ་མེ་མདའ་ཡོད་པའི་མི་དེའི་སར་རྒྱུག་ནས་སོང་། དབང་ཆེན་གྱིས་དེ་མར་གཟེས་པའི་གོ་སྐབས་མ་རྙེད་ཀྱང་མེ་མདའི་མཆུ་དེ་ཕྱོགས་སུ་གཏད་དེ་གཅིག་བརྒྱབ་ཀྱང་ཕན་ནུས་མ་ཐོན། གཞན་རྣམས་ཀྱིས་སློག་པ་སྟོང་པ་སྔར་བཞིན་དགེ་འདུན་པའི་གསེར་སྦྲེང་གི་གདུགས་དང་རྒྱལ་མཚན་ཇི་བཞིན་མཐོན་པོར་བསྒྲེངས་ནས་ཡོད་ཀྱང་ཕར་ཕྱོགས་ནས་མེ་མདའ་གཅིག་ཀྱང་རྒྱག་གི་མི་འདུག ཡིན་ནའང་སྡེ་དཔོན་གྱི་སེམས་སུ་མདེའུ་རྫོགས་ཀྱང་གཅིག་ཉར་ཡོད་ཀྱི་རེད་སྙམ་ནས་‘‘ཚང་མ་སློག་པ་གྱོན་’’ཞེས་བཀའ་ཕབས་རྗེས་དབང་ཆེན་ལ་གཏད་དེ་‘‘ངས་བྱས་ན་ཁོས་མཐའ་མཇུག་གི་མདེའུ་དེ་ད་དུང་ཉར་ནས་ཡོད་ངེས་རེད། ང་ཚོས་འདི་ནས་དུས་གཅིག་ཏུ་རྒྱུག་ནས་མ་གིའི་གད་པ་དེའི་འོག་ཏུ་སླེབས་པ་བྱས་ན་ཅི་འདྲ་རེད་’’ཅེས་བཤད། དབང་ཆེན་གྱི་སྦི་སྡིའི་སྣེ་སྐྲ་ཡི་སྟེང་དུ་བརྡར་བཞིན་‘‘རེད། ངས་འདི་ནས་ཁྱོད་ཚོར་འགེབ་སྲུང་བྱེད། ཁྱོད་ཚོ་རུབ་རུབ་མ་བྱས་པར་ཁ་གྲམ་ནས་ཤོར་དགོས་’’ཟེར་ནས་ཁོ་རང་གི་མེ་མདའི་མཆུ་མདུན་གྱི་ཕ་བོང་དེའི་སྟེང་དུ་བསྐལ་ནས་གཟེས། ཚང་མ་སློག་པ་གྱོན་ཚར་བ་དང་སྡེ་དཔོན་གྱིས་‘‘ང་ཚོས་རི་གཤམ་གྱི་གད་པ་དེའི་འོག་ཏུ་སླེབས་པ་བྱེད་དགོས། ཚང་མ་རུབ་རུབ་མ་བྱེད་’’ཅེས་བཤད།
ཁོ་རང་གིས་སྣེ་ཁྲིད་དེ་ལ་རྩེ་ནས་དོན་ཏེ་དགྲ་འདུལ་གྱིས་དཔའ་བོས་མེ་འབར་རལ་གྲི་དགུང་ལ་འཕྱར་ནས་ཕ་རོལ་བདུད་དཔུང་བཅོམ་པར་གཤེགས་པ་ལྟར་‘‘ཀི་ཧི་ཧི་’’ཞེས་དགྲ་ཀི་བརྒྱབ་སྟེ་གྲི་རིང་ཀླད་ལ་འཕྱར་ནས་རྒྱུག297རི་མཐོན་པོའི་རྩེ་ནས་རྦབ་རྡོ་མང་པོ་གཡུག་པ་ལྟར་ཁོ་ཚོ་རི་རྩེ་ནས་ཐུར་དུ་ཐེ་ཚོམ་སྤུ་ཙམ་མེད་པར་རྒྱུག་ནས་ལ་གཤམ་གྱི་གད་པ་དེའི་འགྲམ་དུ་མ་སླེབས་ཙམ་ལ་‘‘ཏྭ་’མིཞེས་མེ་མདའ་ཞིག་བརྒྱབ་བྱུང་བ་དེའི་མདེའུ་སྡེ་དཔོན་གྱི་གཡོན་ཕྱོགས་ཀྱི་ས་སྟེང་དུ་ལྷུང་སྟེ་ཐལ་རྡུལ་འཕྱུར། ཏོག་ཙམ་མ་གཏོགས་དགྲ་འདུལ་གྱི་རྐང་པར་ཐེབས། སྡེ་དཔོན་གྱིས་ཚོད་དཔག་བྱས་པ་ལྟར་ད་གཟོད་ཇག་པར་མདེའུ་གཅིག་ལས་མེད་པ་དེའང་བརྒྱབ་ཟིན་པས་འཕྲལ་མར་གཉིས་ཀ་ཀོང་དོང་ལས་ཡར་ལངས་ཏེ་སྐེད་གྲི་ཀླད་ལ་སྐོར་བཞིན་རྟའི་ཕྱོགས་སུ་རྒྱུག་སྟེ་སྐེད་གྲི་གཡུག་ཐེངས་གཅིག་གིས་རྟའི་འདོགས་ཐག་བཅད་དེ་ཡང་ཤ་དོད་པོའི་སྒོ་ནས་རྟ་ཡི་སྟེང་དུ་མཆོང་ནས་ཡོབ་བརྡེབ་ཅིག་བྱས་པས་རྟ་གཉིས་གཞུ་རྒྱུན་ལས་ཤོར་བའི་མདའ་མོ་ཇི་བཞིན་རེ་ཞིག་བྱང་ཕྱོགས་སུ་རྒྱུགའོན་ཀྱང་སྒ་སྲབ་གང་ཡང་མེད་པའི་རྟ་རྗེན་ལ་ཁ་ཕྱོགས་བསྒྱུར་ཐབས་མེད་པས་རྟ་གཉིས་ཕར་ཙམ་རྒྱུག་རྗེས་སླར་ཚུར་རྒྱུག་བྱུང་། ངོ་མ་རྐྱང་རྒོད་ཁ་ལོ་མེད་པ་བཞོན་པ་ལྟར་རྟ་གཉིས་ཚུར་ཙམ་རྒྱུག་རྗེས་ཡང་ལྷོ་ཕྱོགས་སུ་རྒྱུགཇག་པ་གཉིས་པོས་རྟ་ཡི་རྣ་བ་གཉིས་ལས་བཟུང་སྟེ་ཁ་ཕྱོགས་བསྒྱུར་ཁུལ་བྱས་ཀྱང་བསྒྱུར་ག་ལ་ཐུབ། དེའི་སྐབས་ཁོ་ཚོ་ནི་རྟ་རྒྱུག་ལ་ལྟད་མོ་ལྟ་མཁན་ལྟར་ར་བར་ཚུད་པའི་རི་དྭགས་ལྟར་སྨྱོ་རྒྱུག་བྱེད་བཞིན་པའི་ཇག་པ་རྟ་པ་གཉིས་པོར་བལྟ་བཞིན་ཕྱིན་ཏེ་ཇག་པའི་སྦྲའི་ཉེ་འདབས་སུ་སླེབས། དབང་ཆེན་གྱིས་ས་རུ་ཉལ་ཏེ་མེ་མདའི་རུ་ས་རུ་བཙུགས་ཏེ་གཟེས་ཁུང་ལས་རྟ་པ་གཉིས་མཐོང་ཙམ་མཐོང་ཙམ་བྱེད་པའི་སྐད་ཅིག་མའི་དུས་ཐུང་དེའི་ནང་མེ་མདའི་སྐམ་པ་མནན་པས་ན་མདེའུ་དེ་མི་རྟ་གང་ལའང་མ་ཐེབས་ཀྱང་རྟ་གཉིས་པོ་མེ་མདའི་སྐད་ཀྱིས་འདྲོགས་ནས་ཧོབ་སྟེ་ཁ་ཕྱིར་བསྐོར་བས་ཇག་པ་གཉིས་པོ་དུས་གཅིག་ཏུ་ས་རུ་ལྷུང་། དབང་ཆེན་གྱིས་ལམ་སེང་མེ་མདར་རྫས་མདེལ་བླུགས་ནས་‘‘སྡེ་དཔོན་298ལགས་ཁོ་གཉིས་བདེ་བ་ཅན་གྱི་ཞིང་ཁམས་སུ་སྐྱོལ་དང་’་ཟེར་ཏེ་མེ་མདའ་སྡེ་དཔོན་གྱི་ལག་ཏུ་བཞགཉི་ཤར་གྱིས་‘‘མདའ་གཅིག་གིས་བྱ་གཉིས་སོད་དང་། ང་ཚོའི་སྦྲའི་ནང་མེ་ཡང་ཤི་གྲབས་ཡོད་པས་སྒུག་ཡུན་རིང་ན་གྲོད་པས་སྐད་རྒྱག་གི་འདུག་’’ཟེར། དབང་ཆེན་གྱི་རྣ་བར་ཉི་ཤར་གྱིས་ཁ་མཚར་དགོད་བྲོ་པོ་དེ་འདྲ་ཤོད་པ་དེ་རིང་མ་གཏོགས་གོ་མ་མྱོང་བས་‘‘ཧྭ་ཧྭ། ཁྱོད་ཀྱིས་ཀྱང་ཁ་མཚར་སྙིང་རྗེ་པོ་དེ་འདྲ་ཤོད་ཤེས་ཀྱི་འདུག་ཨང་’’ཟེར།
ཚང་མ་ཇག་པ་དེ་གཉིས་ཀྱི་ཕྱོགས་སུ་བལྟས་ནས་སྡོད་པའི་སྐབས་དགྲ་འདུལ་སྟེས་དབང་གིས་ཁ་ཕྱིར་བསྐོར་ནས་ཁ་ལུད་ཅིག་འཕེན་སྐབས་བསམ་ཡུལ་ལས་འདས་པ་ཞིག་ལ་ཇག་པ་གཅིག་ད་གིན་མེ་མདའི་སྐད་གོ་བ་དང་དུས་མཉམ་སྦྲའི་ནང་དུ་གབ་ནས་ཤི་ཁུལ་བྱས་པ་ལས་ཤི་རྒྱུ་ལྟ་ཅི་རྨས་སྐྱོན་ཡང་ཕོག་མེད་པས་ད་ལྟ་ཁོས་དབྱར་ཆུ་རྒྱུག་ཤུལ་གྱི་གྲོག་རོང་ནས་འཇབ་སྟེ་ཚུར་རྒོལྡ་བྱེད་པར་ཡོང་བ་རེད། ཇག་པ་དེའི་ལག་ཏུ་སྐེད་གྲི་ཐོགས་ཏེ་བར་ཐག་གོམ་པ་གསུམ་བཞི་ལས་མི་འདུག དགྲ་འདུལ་གྱིས་དེ་མར་‘‘ཇག་ ཇག་པ་’’སྐད་བརྒྱབ་པ་དང་དུས་མཉམ་ཇག་པ་དེས་སྨྱོ་ཧམ་ཆེན་པོའི་སྒོ་ནས་མཆོང་ཐེངས་གཅིག་གིས་ཉི་ཤར་གྱི་སྟེང་དུ་མཆོང་ནས་སོག་པ་གཡས་པར་གྲི་བཙུགས། ཛ་དྲག་གི་དུས་ཐུང་དེའི་ནང་དབང་ཆེན་གྱི་ལག་ནས་མེ་མདའ་བླངས་མ་ཐག་པའི་སྡེ་དཔོན་བཙན་ལྷས་ནུས་ཤུགས་གང་ཡོད་ཀྱིས་མེ་མདའི་གཤམ་ཤིང་གིས་མི་དེར་བརྒྱབ་པས་ཉི་ཤར་དང་ཇག་པ་གཉིས་རྩ་བ་བཅད་པའི་སྡོང་པོ་ལྟར་མཉམ་དུ་ག་ལེར་འགྱེལ་སོང་། དེ་མར་དབང་ཆེན་གྱིས་‘‘ཉི་ཤར་ ’’ཞེས་སྐད་བརྒྱབ་ནས་ཉི་ཤར་ཡར་སྐྱོར་དུས་ཉི་ཤར་གྱི་ཁ་ནས་ཁྲག་དམར་འཕྱུར་པ་དང་། དབུགས་ཉེམ་ལྷོམ་299གྱིས་མིག་གཉིས་གདང་མི་ཐུབ་པར་གྱུར་འདུག་པས་སྡེ་དཔོན་བཙན་ལྷས་ལམ་སེང་ཉི་མའི་སློག་པའི་སྟེང་ནས་སྐྱི་ལྤགས་སྲབ་པོ་སྟེབ་ཙམ་ཞིག་དབྲལ་ནས་རྨ་ཁའི་སྟེང་དུ་སྦྱར་ཏེ་དོན་གྲུབ་དང་དགྲ་འདུལ་གཉིས་ལ་‘‘ཁྱོད་གཉིས་ཀྱིས་ཉི་ཤར་ཡག་པོ་སྲུང་། ང་ཚོ་འགྲོ་’’ཞེས་ཕར་ཙམ་ཕྱིན་རྗེས་‘‘འོ། ཁྱོད་གཉིས་ཀྱིས་ཉི་ཤར་ཁུར་ནས་ཁོ་ཚོའི་སྦྲའི་ནང་དུ་སོང་། ཆུ་ལྡུད་དགོས། ཆུ་མ་ལྡུད་ན་ཁྲག་ཟད་ནས་ཤི་རྒྱུ་རེད་’’ཟེར་ནས་སོང་།
དབང་ཆེན་གྱིས་ཉི་ཤར་གྱི་མགོ་ག་ལེར་དོན་གྲུབ་ཀྱི་པང་དུ་བཞག་ནས་འགྲོ་གྲབས་བྱེད་སྐབས་ཉི་ཤར་ལ་གྲི་རྒྱག་མཁན་ཇག་པ་དེ་ད་གཟོད་དྲན་པ་སོས་ཏེ་རྐང་ལག་འགུལ་བྱུང་བས་ཁོ་མཆོང་ཐེངས་གཅིག་གིས་ཇག་པ་དེ་འོག་ཏུ་མནན་ཏེ་‘‘སྡེ་དཔོན་སྡེ་དཔོན་’’ཞེས་སྐད་བརྒྱབ། སྡེ་དཔོན་དང་ཉི་མ། ལྷ་དགའ། ཚེ་རབ་བཅས་པ་ཚུར་རྒྱུག་བྱུང་། དབང་ཆེན་གྱིས་‘‘ཁོའི་སྐེད་རགས་དེ་ཁྲོལ་དང་རི’ཟེར་བས་ཚེ་རབ་དང་ལྷ་དགའ་གཉིས་ཀྱིས་དེ་མར་ཁོའི་སྐེད་རགས་བཀྲོལ་ཏེ་ཇག་པ་དེ་རིལ་རིལ་གྲུ་གུ་འདྲ་བ་ཞིག་བཀྱིག ད་དུང་ཤོར་དོགས་ཀྱིས་དབང་ཆེན་གྱིས་ཇག་པ་དེའི་ ་ལྷམ་སྒྲོག་ཡང་བཀྲོལ་ནས་དཔུང་པའི་ཡལ་འདབ་གཉིས་ཕྱིན་ཅི་ལོག་པར་བྱས་ཏེ་བཀྱིག་པའི་སྟེང་དུ་ད་དུང་ལྷམ་སྒྲོག་གིས་དམ་པར་བཀྱིགས། ཉི་ཤར་ལ་རྨས་སྐྱོན་ཚབས་ཆེན་ཕོག་པས་རེ་ཞིག་ཚང་མ་བྲེལ་ཟིང་འཚུབ་འཚུབ་ཀྱིས་ཉི་ཤར་ཡོད་སར་རུབ་པས་ད་གིན་གྱི་མི་དེ་གཉིས་མཐོང་སྣང་དུ་མི་འདུགརེ་ཞིག་བྱ་ཐབས་གཞན་མེད་སྟབས་དབང་ཆེན་གྱིས་ཉི་ཤར་སྐྱོར་ཏེ་ཉི་མས་རྒྱབ་ཏུ་ཁུར་ནས་ཇག་པའི་སྦྲའི་ཕྱོགས་སུ་སོང་། གཞན་རྣམས་ཀྱིས་ད་གཟོད་རིལ་རིལ་གྲུ་གུ་ལྟར་བཀྱིགས་པའི་ཇག་པ་དེའི་རྐང་པའི་སྐྱིག་ཐག་བཀྲོལ་ནས་དེད་དེ་སོང་། སྦྲའི་ནང་དུ་སོག་ཐབ་རྐང་གསུམ་གཅིག་འདུག་པ་དེའི་ཁྲོད་དུ་རྫ་ཡི་ཁོག་300ལྟེར་ཞིག་བཙུགས་ནས་འདུག་པས་ཆུ་ཚ་གྲང་ལ་མ་ལྟོས་པར་དབང་ཆེན་གྱིས་ལམ་སེང་ཁོག་ལྟེར་གྱི་མཆུ་ཉི་ཤར་གྱི་ཁ་ལ་བཅུག་སྟེ་ཆུ་བླུགས། ཉི་ཤར་རེ་ཞིག་མིག་ཀྱང་ཆེར་གདང་ནས་དབུགས་རིང་ཞིག་བསྣར་ནས་ཁ་ནས་སྐད་ཆ་མེད་པར་དབང་ཆེན་ལ་བལྟས་ནས་འདུག་པས་དབང་ཆེན་སེམས་སྡུག་གིས་ཨེན་ཙམ་མ་གཏོགས་མིག་ཆུ་ཤོར།
འོན་ཀྱང་སྐྱེས་པ་ཕོ་རབ་ཀྱིས་མིག་ཆུ་འདོན་མི་རུང་སྙམ་ནས་སྡུག་རུས་ཀྱིས་མིག་ཆུ་མ་ཤོར་བ་བྱས་ནས་ཉི་ཤར་གྱི་གམ་དུ་བསྡད་དེ་‘‘ཤག་པོ། ངའི་བློ་ཐུབ་ཀྱི་ཤག་པོ། ཁྱོད་ཤི་མི་རུང་། ཁྱོད་ཤི་མི་སྲིད་རི’ཟེར་བཞིན་ཡང་ཁོག་ལྟེར་གྱི་ལུང་ལས་བཟུང་སྟེ་ཉི་ཤར་ལ་ཆུ་བླུགས། སྡེ་དཔོན་གྱིས་ཐབ་ན་ང་གི་ཐལ་བའི་ཁྲོད་དུ་ལག་མྱུལ་བྱས་ནས་མེ་ཡོད་མེད་བལྟ་དུས་མེ་ཤི་ནས་ཡུན་རིང་ཕྱིན་ཏེ་ཐལ་བའང་གྲང་མོ་ཆགས་འདུག་པས་‘‘ཁོ་ཚོ་ལམ་སེང་མེ་ཐོངས་’’ཞེས་བཤད་པ་དང་ལ་ལས་ཐབ་ནང་གི་ཐལ་བ་ཕྱིར་བཏོན། ལ་ལས་ལྕི་བ་བླུགས། ལ་ལས་མེ་ལྕགས་བརྡབ་སྟེ་མེ་སོན་བླངས་ནས་འཕྲལ་མར་ཐབ་ལས་དུ་བ་སྔོ་འཕྱུར་འཕྱུར་གྱིས་ལངས་བྱུང་བས་ཚང་མའི་སེམས་སུ་གསོན་ཤུགས་ལྡབ་འགྱུར་སྐྱེད་པ་མ་ཟད། ཉི་ཤར་གྱི་ན་ཟུག་ཀྱང་རེ་ཞིག་ཆུང་དུ་ཕྱིན་ནས་‘‘ད་ ད་ཁྱོད་ཚོ་ངལ་གསོ་བྱོས་དང་། ང་ ང་གསོན་ཐུབ་ ཐུབ་པ་འདུག་’’ཅེས་བཤད་དེ་ཚང་མར་མིག་འགྲིམ་ཞིག་བྱས། ཉི་མ་དང་།
ལྷ་དགའ་གཉིས་ཐབ་འགྲམ་དུ་གོག་ནས་ཐབ་ནང་དུ་ཕུ་འདེབ་ཀྱིན་མེ་མགྱོགས་ཙམ་འབར་ཐབས་བྱས་པས་རིམ་གྱིས་དུ་བ་ཆེ་རུ་ཕྱིན་ནས་ཅུང་མ་འགོར་བར་ཐབ་ནང་ནས་མེ་དམར་ལྷམ་ལྷམ་དུ་འབར་བྱུང་། དབང་ཆེན་གྱིས་‘‘ཆུ་ཏོག་ཙམ་འཐུང་དང་’’ཞེས་ཡང་ཉི་ཤར་གྱི་ཁ་རུ་ཆུ་ཏོག་ཙམ་བླུགས་རྗེས་ཁོག་ལྟེར་དེ་ཐབ་སྟེང་དུ་བཙུགས། སྡེ་དཔོན་གྱིས་ཉི་མ་དང་ལྷ་དགའ་གཉིས་ལ་‘‘ཁྱོད་གཉིས་ཀྱིས་རེས་མོས་བྱས་ཏེ་ཕྱི་རུ་ཕྱིན་ནས་ཇག་པ་དེ་གཉིས་མཐོང་མིན་སོ་ལྟོས་ཨང་། གཟབ་301གཟབ་མ་བྱས་པར་ང་ཚོ་ཚང་མ་སྦྲའི་ནང་དུ་མགོ་འཁོར་བསྡད་ན་དཔེ་བསགས་ཀྱི་རེད་དོ་’’ཟེར། དོན་གྲུབ་དང་། དགྲ་འདུལ་གཉིས་ཀྱིས་ཇག་པའི་གལ་ཏའི་ནང་དུ་རྩམ་པ་ཡོད་མེད་བལྟ་དུས་རྩམ་པ་ཤུལ་ཙམ་ཡང་མི་འདུག་པས་ཇག་པ་ཚོས་བཤས་པའི་འབྲི་ཤ་ལས་བྲང་དང་རྩིབ་མ་བཅས་ལས་ཤ་ལྷུ་མང་པོ་བླངས་ཏེ་ཤ་བཙོས། ཉི་ཤར་སླར་ཡང་ན་ཟུག་ཆེ་རུ་ཕྱིན་ནས་མིག་གཉིས་དམ་པར་བཙུམ་ནས་མཆུ་ཏོ་གཉིས་ཀྱང་དཀར་པོར་གྱུར། དབུགས་ལྷོམ་ལྷོམ་གྱིས་‘‘ཤག་པོ། དབང་ ་་་་དབང་ཆེན། ཁྱོད་ལ་ དགྲ་ལྷ་འཁོར་ཡོད་པས་ཁྱོད་་་་་་་ཀྱིས་ཕྱག་མདས་དབང་ དབང་ཞིག་གནང་རོགས་’’ཟེར།
སྡེ་དཔོན་བཙན་ལྷས་ལམ་སེང་བོའུ་ཁྲ་རིང་གནམ་ལྕགས་དབང་ཆེན་གྱི་ལག་ཏུ་བཞགདབང་ཆེན་གྱིས་མེ་མདའ་ཚུར་བླངས་ཏེ་ཕུ་དུང་གིས་ཕྱིས་ཙམ་བྱས་ནས་ངས་མེ་མདས་ཁོ་ལ་དབང་གནང་ཁུལ་བྱས་པས་ཕན་གནོད་མི་ཤེས་ཀྱང་ཁོའི་རེ་བ་ལྟར་མ་བྱས་ན་ག་ལ་འགྲིག་སྙམ་ནས་མེ་མདའ་དེ་ཉི་ཤར་གྱི་སྤྱི་བོའི་སྟེང་དུ་བཞག་ཙམ་བཞག་ཙམ་ལན་གསུམ་བྱས་ནས་དབང་གནང་ཁུལ་བྱས། ཐུན་མོང་མ་ཡིན་པའི་སེམས་ཁམས་ཀྱི་ནུས་མཐུ་ཞིག་ཡིན་ནམ་ཡང་ན་རྒྱུ་རྐྱེན་གཞན་ཞིག་ཡིན་མི་ཤེས་མོད་ཉི་ཤར་གྱི་ཚོར་བ་དྭངས་པར་གྱུར་ནས་‘‘ང་གསོན་པོར་སྡོད་པའི་རེ་བ་འདུག་’རིཅེས་བཤད་ཞོར་དུ་སྦྲའི་མདོ་རུ་བཀྱིགས་པའི་ཇག་པ་སྟེ་ད་གིན་ཁོར་གྲི་རྒྱག་མཁན་དེའི་ཕྱོགས་སུ་བལྟ་ཙམ་བྱས། ཉི་མ་དང་། ལྷ་དགའ་གཉིས་ཀྱིས་སྡེ་དཔོན་གྱི་བཀའ་ལྟར་རེས་མོས་ཀྱིས་ཕྱི་རུ་ཕྱིན་ནས་ཕྱོགས་བཞི་མཚམས་བརྒྱད་དུ་མིག་རྒྱང་གཅོད་ཀྱིན་སོ་བལྟས་ཀྱང་གང་ཡང་མ་མཐོང་། ཐབ་ནང་གི་མེ་དམར་ལྷབ་ལྷབ་ཏུ་འབར་བ་དང་ཁོག་ལྟེར་གྱི་མཆུ་ཏོ་ལས་རླངས་པ་སྐྱ་འཕྱུར་འཕྱུར་བྱེད་ཀྱིན་འདུག་པས་ཉི་ཤར་གྱིས་‘‘ང་ལ་ཆུ་ཁོལ་ཞིག་302ལྡུད་དང་’’ཟེར་ནས་ཁོག་ལྷིར་གྱི་ཕྱོགས་སུའང་བལྟ་ཙམ་བྱས། དགྲ་འདུལ་གྱིས་ལམ་སེང་ཁོག་ལྟིར་ཐབ་ལས་ཕོབས་ཏེ་འབྲོང་གི་རྨིག་པ་ཡི་ཕོར་པ་ཞིག་འདུག་པ་དེའི་ནང་ཆུ་ཁོལ་གང་བླུགས་ནས་ཕུ་བཏབས་ཏེ་ཅུང་ཟད་གྲང་པར་བྱས་ནས་སེམས་ཆུང་གི་སྒོ་ནས་ཕོར་པ་ཉི་ཤར་གྱི་ཁར་སྦྱར་ནས་ཆུ་ལྡུད། ཅུང་ཟད་ཕྱིན་རྗེས་ཤ་ཡང་ཚོས་སོང་བས་ཚང་མ་ཐབ་ཀྱི་འགྲམ་དུ་སྐོར་ནས་ཟ་འཐུང་བྱས། ཉི་ཤར་གྱི་མགོ་དབང་ཆེན་གྱི་པང་དུ་བཞག་ནས་ཆུ་ཁོལ་ཅུང་ཟད་རེ་འཐུང་བ་དང་ཡང་དགྲ་འདུལ་གྱིས་བསྟེར་བའི་ཤ་ཏིག་རེ་རེ་ག་ལེར་ལྡད་ཀྱིན་ཟ་བ། སྐབས་རེ་སྐད་དམའ་བོའི་སྒོ་ནས་སྐད་ཆའང་ཚིག་ཁ་ཤས་ཐོགས་པ་མེད་པ་ཤོད་ཐུབ་པ་མ་ཟད་མིག་གཉིས་ཀྱང་གྲུང་རིལ་རིལ་འདུག་པས་མི་ཚང་མའི་སེམས་སུ་ད་ཐེངས་ཡ་ང་ཤོས་ནི་གྲགས་པ་ཁྲི་སྲོང་རེད། ཕར་བལྟས་ན་ཉི་ཤར་རྨས་སྐྱོན་ཚབས་ཆེན་ཕོག་ཀྱང་གསོན་ཐུབ་པ་འདུག་སྙམ་ནས་ཚང་མ་སྐད་ཆའང་ཤོད་རྒྱུ་མང་དུ་ཕྱིན།
‘‘ད་གིན་ཇག་པ་གཉིས་པོ་དེ་གང་དུ་བྲོས་པ་ཡིན་ནམ། ’’‘‘དོ་དགོང་དོགས་ཟོན་མ་བྱས་ན་མི་ངན་དེ་གཉིས་ཀྱིས་ཚུར་རྒོལ་བྱེད་རྒྱུ་གཏན་འཁེལ་རེད། ’’‘‘ཁོ་གཉིས་ཀྱི་ལག་ཏུ་གྲི་མ་གཏོགས་མེ་མདའ་མེད་པས་ཁོ་གཉིས་ང་ཚོ་དང་ཉེ་བར་བཅར་ནུས་ཀྱི་ཨ་ཡོད། མི’དེའི་སྐབས་ཇག་པ་དེས་‘‘ང་ལ་ཆུ་ཞིག་བླུད་རོགས་’’ཟེར། དགྲ་འདུལ་གྱིས་‘‘ཕ་རོ་ཟ་རྒྱུ་ཁྱོད། སྐྱག་པ་སྐམ་པོ་ཟོ་ཨང་’’ཟེར། དོན་གྲུབ་ཀྱིས་‘‘ཆུ་འཐུང་འདོད་ནོ་ངས་ཁྱོད་ལ་ལྡུད། ངའི་ཆུ་ནི་ཁོལ་ཡོད་པས་ཞིམ་པོ་ཡོད་’’ཅེས་གོས་ཀྱི་ཐུ་གཤམ་ཡར་བརྫེས་ནས་ཇག་པ་དེའི་ངོ་གདོང་ལ་གཅིན་པ་གཏོང་གྲབས་བྱས་པ་སྡེ་དཔོན་གྱིས་མཐོང་ནས་‘‘མ་བྱེད། མ་བྱེད། དེ་འདྲ་བྱེད་རྒྱུ་ག་ལ་ཡོད་་’ཟེར།
303དབང་ཆེན་གྱིས་‘‘དགྲ་རང་ལག་ཏུ་ཡོད་དུས་བུ་ལས་གཅེས་ཟེར་སྲོལ་ཡོད། ཁོ་ལ་ཆུ་ཁོལ་ཞིག་བླུད་མི’ཟེར། དོན་གྲུབ་ཀྱིས་འདོད་ལ་མ་འདོད་པའི་ངང་འབྲོང་གི་རྨིག་པ་ཞིག་གི་ནང་དུ་ཆུ་ཁོལ་བླུགས་ཏེ་ཇག་པ་དེར་བླུད། དབང་ཆེན་གྱིས་ཇག་པ་དེ་ཚོར་མི་རེར་མེ་མདའ་རེ་འདུག་ཟེར་བ་ད་གཟོད་གཞི་ནས་དྲན་སོས་ཏེ་ཇག་པ་དེར་‘‘ཁྱོད་ཚོ་མི་རེར་མེ་མདའ་རེ་ཡོད་པ་མ་རེད་དམ་’’ཞེས་དྲིས། ཇག་པ་དེས་དབང་ཆེན་གྱི་ཕྱོགས་སུ་བལྟ་ཙམ་བྱས་ནས་‘‘ཨུམ་’མིཞེས་མགོ་བོ་ལྕོག་ཙམ་བྱས། མེ་མདའ་ཞེས་པའི་མིང་ཐོས་པ་ཙམ་གྱིས་ཚང་མའི་སེམས་ནང་དུ་དགའ་སྤྲོ་འཕེལ་ནས་‘‘འོ་ན་གང་དུ་ཡོད། མེ་མདའ་གང་དུ་བཞག་ཡོད། ’’‘‘མེ་མདའ་ག་པར་བཞག་ཡོད། ’’‘‘ཨ་ཙི་མེ་མདའ་ཨད། ’’‘‘མེ་མདའ།
མེ་མདའ། ’’ཚང་མས་ཇག་པ་དེའི་མཐའ་སྐོར་ནས་མེ་མདའ་གར་ཡོད་སྐད་ཆ་དྲིས། དོན་གྲུབ་ཀྱིས་སྐད་ཆ་འདྲི་ཞོར་ཇག་པ་དེའི་རྐུབ་ལ་རྡོག་རྒྱག་ཅིག་གཞུས། ཇག་པ་དེས་གང་ཡང་མ་བཤད་པར་མགྲིན་པ་ཀྱོག་ནས་བསྡད། སྡེ་དཔོན་གྱིས་‘‘མེ་མདའ་གང་དུ་སྦས་ཡོད། ཨ་’’ཞེས་དྲིས། ཇག་པ་དེས་སྔར་བཞིན་ཁ་ནས་གང་ཡང་མ་བཤད། དབང་ཆེན་གྱིས་‘‘རྫིག་མདོག་མ་བྱེད། ཁྱོད་ད་ལྟ་རང་ལུས་རང་དབང་མེད་པར་ང་ཚོའི་ལག་ཏུ་ཚུད་པ་རེད། མེ་མདའ་གང་དུ་སྦས་ཡོད་དྲང་པོ་ཤོད་’མིཟེར།
ཇག་པ་དེས་དབང་ཆེན་ལ་བལྟ་ཙམ་བྱས་ནས་ཡང་མགྲིན་པ་གཡོན་ཕྱོགས་སུ་ཀྱོག་ནས་གང་ཡང་མ་བཤད། 304དེའི་སྐབས་དགྲ་འདུལ་གྱིས་‘‘འོ་མེ་མདའ་གཅིག་ ’’ཅེས་ད་རེས་ཁོ་ཚོར་མེ་མདེའ་རྒྱག་མཁན་དེས་རྫས་མདེལ་རྫོགས་རྗེས་མེ་མདའ་རང་སར་གཡུག་ནས་བྲོས་པ་གཞི་ནས་དྲན་སོས་ཏེ་སྒོར་དོན་ནས་རྒྱུགདོན་གྲུབ་དང་། ཉི་མ་ལྷ་དགའ་གསུམ་གྱིས་ཀྱང་མེ་མདའ་རང་སར་གཡུག་ནས་ཡོད་པ་དྲན་སོས་ཏེ་དགྲ་འདུལ་གྱི་རྗེས་སུ་འབྲང་ནས་རྒྱུགདགྲ་འདུལ་སྒོར་དོན་སྔ་བས་སྔོན་དུ་མེ་མདའ་ཡོད་སར་སླེབས་ནས་མེ་མདའ་དེ་མཐོན་པོར་བསྒྲེངས་ཏེ་‘‘འོ་འོ་འོ་’མིཞེས་རང་ཉིད་རྒྱལ་བའི་ཁུལ་གྱིས་སྐད་ཡང་ཡང་བརྒྱབ། གཞན་གསུམ་པོ་དགྲ་འདུལ་གྱི་རྗེས་སུ་ལུས་ཏེ་མེ་མདའ་དེ་མ་ཐོབ་པས་‘‘ཨ་ཙི་’’ཞེས་སེམས་སྐྱོ་བའི་རྣམ་འགྱུར་སྟོན་བཞིན་ད་ལྟ་དགྲ་འདུལ་གྱི་ལག་ཏུ་ཡོད་པའི་མེ་མདའ་དེར་མྱོང་རོལ་བྱེད་བཞིན་ཁ་རུ་མཛུབ་མོ་བཙུགས་ཏེ་ལངས་ནས་བསྡད། ཉི་མ་ད་གིན་ཁོང་ཚོས་མེ་མདའ་བརྒྱབ་ནས་བསད་པའི་ཇག་པའི་རོ་དེའི་གམ་ནས་མེ་མདའ་ཞིག་རྙེད་རྒྱུའི་རེ་བ་བཅངས་ཏེ་ཕར་ཙམ་སོང་བས་ཇག་པ་དེ་ན་ཐང་གི་ཀོང་དོང་ཞིག་གི་ནང་དུ་ཟུངས་ཁྲག་དམར་ཆི་ལེར་འཁྱིལ་བའི་ཁྲོད་དུ་ལག་གཡས་པས་སྐེད་གྲི་གཅིག་བཟུང་ནས་ཤི་འདུག་པས་ཁོས་མྱུར་མོར་དེའི་ལག་ནང་གི་སྐེད་གྲི་དང་། ད་དུང་སྐེད་པར་གཟེར་བའི་གྲི་ཤུབས་བླངས་ཏེ་‘‘ཁོ་གཉིས་ལྟོས་དང་’’ཞེས་སྐེད་གྲི་དང་གྲི་ཤུབས་ལག་གཡས་གཡོན་དུ་བཟུང་ནས་རྒྱུག་བྱུང་། ལྷ་དགའ་དང་། དོན་གྲུབ་གཉིས་སྔར་བཞིན་རང་སར་ལངས་ཏེ་‘‘ཨ་ཙི། ང་ལ་གང་ཡང་ཐོབ་མ་བྱུང་’’ཞེས་ཕངས་སེམས་སྐྱེད། དགྲ་འདུལ་ནང་དུ་འཛུལ་བ་དང་‘‘ཁོ་ཚོ་ལྟོས་དང་’’ཞེས་བོད་མདའ་དེ་ལག་གཉིས་ཀྱིས་བཏེགས་ཏེ་བསྟན།
ཚང་མས་རེས་མོས་ཀྱིས་མྱོང་རོལ་བྱེད་ཀྱིན་‘‘མེ་མདའ་ཡག་པོ་ཞིག་305འདུག་’’ཅེས་བསྔགས་བརྗོད་བྱས། ཉི་ཤར་གྱིས་‘‘ང་ལ་སྟོན་དང་མི’ཞེས་ལག་པ་དགྲ་འདུལ་གྱི་ཕྱོགས་སུ་ག་ལེར་བརྐྱང་བྱུང་བས་དགྲ་འདུལ་གྱིས་‘‘ཨ་ཁུ་ཉི་ཤར་ལྟོས་དང་’་ཞེས་མེ་མདའ་དེ་ག་ལེར་ཉི་ཤར་གྱི་ལག་ཏུ་བཞགཉི་ཤར་གྱིས་མེ་མདའ་དེར་བྱིལ་བྱིལ་འགའ་བྱས་ནས་‘‘མེ་མདའ་ཡག་པོ་ཞིག་འདུག ཤག་པོ་དབང་ཆེན། ཁྱེད་ཀྱིས་མེ་མདའ་དེ་ག་འདྲ་འདུག་ཚོད་ལྟ་ཞིག་བྱོས་དང་’’ཟེར། ‘‘ཡ་ཡ་’’ཞེས་དབང་ཆེན་གྱིས་མེ་མདའི་ནང་དུ་རྫས་མདེལ་བླུགས་ནས་‘‘དོན་གྲུབ། སོག་རུས་དེ་འབེེན་ལ་བཙུགས་དང་’’ཟེར། དོན་གྲུབ་ཀྱིས་ལམ་སེང་ཇག་པའི་སྒོ་འགྲམ་དུ་མེ་ཁྱེམ་གྱི་དོད་དུ་བཞག་པའི་འབྲིའི་སོག་རུས་དེའི་དཀྱིལ་དུ་དཀྲེ་ནག་གི་སྒོར་ཐིག་ཅིག་བྲིས་ཏེ་འབེན་དུ་བཙུགས། སྐབས་དེར་ཉི་མ་ནུབ་རིར་བཞུད་དེ་ས་རུབ་གྲབས་འདུག་པས་སོག་རུས་དེ་གསལ་པོ་རང་མི་མཐོང་ཡང་དབང་ཆེན་གྱིས་མེ་མདའི་མཆུ་སྦྲ་སྒོ་ལས་བཏོན་ཏེ་བརྒྱབ་རྗེས་‘‘དོན་གྲུབ། སོག་རུས་དེ་ཡར་ཁྱེར་ཤོག་’’ཅེས་བཤད། སོག་རུས་དེ་སྐྱ་ཙོག་གེར་འདུག་པས་དོན་གྲུབ་ཀྱི་སེམས་སུ་མདེའུ་སོག་རུས་ལ་ཐེབས་ཨ་ཡོད་སྙམ་ནས་ཡར་བླངས་ཏེ་བལྟ་དུས་མདེའུ་ནི་གཡས་གཡོན་གྱི་ཕྱོགས་ལྷུང་མེད་པར་དཀྲེ་ནག་གི་སྒོར་ཐིག་གི་དཀྱིལ་དུ་ཐེབས་ནས་ཨི་ཁུང་ཆུང་ཆུང་ཞིག་བཏོན་འདུག་པས་དོན་གྲུབ་ཧང་སང་ནས་‘‘ཨ་མ་མ།
དེ་འདྲ་ཚ་བ་ལ་’’ཞེས་སོག་རུས་དེ་དབང་ཆེན་གྱི་ལག་ཏུ་བཞགདབང་ཆེན་གྱིས་‘‘ཤག་པོ། ཁྱེད་ཀྱིས་ལྟོས་དང་’’ཞེས་སོག་རུས་དེ་ཉི་ཤར་ལ་བསྟན། ཉི་ཤར་གྱིས་ནུས་ཤུགས་གང་ཡོད་བཏོན་ཏེ་སོག་རུས་དེ་ལག་ཏུ་བླངས་ནས་དེའི་སྟེང་གི་ཨི་ཁུང་ལ་མཛུབ་མོ་བཙུགས་ཏེ་‘‘སོག་རུས་གཏོར་ན་སྲོག་ལ་ཉེན་ཁ་ཡོད་དམ་’’ཞེས་སྔར་གོ་མ་མྱོང་པའི་དྲི་བ་ཞིག་བཏོན་བྱུང་བས་306ཁོ་འཁྲུལ་བ་མིན་ནམ་སྙམ་ནས་‘‘ཤག་པོ་ཁྱེད་ཀྱིས་ཅི་ཟེར་བ་ཡིན། སོག་རུས་དང་སྲོག་རྩ་ལ་འབྲེལ་བ་མེད་’’ཟེར། ‘‘ཨ་རུ། ’’ཉི་ཤར་ལ་ན་ཟུག་ལངས་བྱུང་བས་དབང་ཆེན་གྱིས་ཁོ་ལ་སེམས་གསོ་བྱེད་ཆེད་‘‘ཤག་པོ། ཤག་པོ། སོག་རུས་དང་སྲོག་རྩ་ལ་འབྲེལ་བ་མེད། དངོས་གནས་མེད་’’ཅེས་ཤོད་ཀྱིན་ཉི་ཤར་གྱི་ཁོག་སྟོད་ལས་སྐྱོར་ཏེ་ཐབས་ཅི་དྲག་གིས་ཁོ་ལ་ཆུ་བླུད། ཁ་ནས་མ་ཎི་བར་མེད་བགྲང་།
འོན་ཀྱང་ཉི་ཤར་ལ་བཟོད་གླགས་བྲལ་བའི་ན་ཟུག་ལངས་ཏེ་ད་གིན་བཏུང་པའི་ཆུ་དང་བཟས་པའི་ཤ་ཚང་མ་ཆུ་ཀློང་བརྡོལ་བ་བཞིན་སྐྱུག་བྱུང་བས་ཤི་ཉེན་འདུག་སྙམས། ཚང་མ་དངངས་སྐྲག་སྐྱེད་ནས་ཁ་ནས་མ་ཎི་བར་མེད་བགྲང་བཞིན་གང་དྲག་ཅི་དྲག་ཟེར་ནས་དེར་རུབ། ‘‘ཕྱིར་སྐྱུག་ཀྱང་འཐུང་ཐུབ་ན་དྲག་གི་རེད་’’ཟེར་བཞིན་སྡེ་དཔོན་བཙན་ལྷས་ཆུ་འཁྱེར་འོང་ནས་བླུད་ཀྱང་ད་ལྟ་བཏུང་བ་ད་ལྟ་ཕྱིར་སྐྱུག་པ་ལས་ཕན་ནུས་མ་ཐོན་པས་མཐར་མཚན་གུང་ཙམ་ལ་དབུགས་ཀྱི་རྒྱུ་བ་ཆད་དེ་འཇིག་རྟེན་ཕྱི་མའི་ཡུལ་དུ་གཤེགས། ཚང་མ་སེམས་སྡུག་ཆེན་པོའི་སྒོ་ནས་ངའི་ཤག་པོ། ཨ་ཁུ་ཉི་ཤར། ཉི་ཤར་ཞེས་འབོད་ཀྱིན་ངུས་ཏེ་ད་དུང་ཕུང་པོར་འཁྱུད་དེ་དཀྲུག་དཀྲུག་བཏང་ཡང་ཤི་བ་ལས་ཕྱིར་ལྡོག་པ་ནི་ལྷ་སྒྲུང་ཙམ་ལས་མངོན་སུམ་དབང་པོའི་སྤྱོད་ཡུལ་དུ་འགྱུར་མི་སྲིད། ད་ལྟ་འཆི་མ་ཐག་པའི་ཉི་ཤར་གྱི་ངོ་གདོང་ལ་དགའ་སྐྱོ་དང་། ཞེ་སྡང་། འཁོན་འགྲས་ཀྱི་རྣམ་འགྱུར་གང་ཡང་མེད་པར་མིག་གཉིས་ཟུམ་ནས་འདུག་པས་དབང་ཆེན་གྱིས་དེར་ཡུན་རིང་བལྟས་རྗེས་དབུགས་རིང་ཞིག་འཐེན་ནས་མལ་གཟན་གྱི་གོང་བ་ཡར་འཐེན་ཏེ་ཉི་ཤར་གྱི་ངོ་གདོང་བཀབ་ནས་‘‘ཨོཾ་མ་ཎི་པདྨེ་ཀླི། ’’ཟེར་ནས་མིག་གཉིས་ལས་རང་དབང་མེད་པར་མིག་ཆུ་ཤོར།
ཅུང་ཙམ་ཕྱིན་རྗེས། དབང་ཆེན་གོམ་ཞེང་ཆེན་པོའི་སྒོ་ནས་མདུན་དུ་སོང་ནས་གྲི་རྩེ་ཇག་པ་དེའི་སྣ་རྩེར་སྦྱར་ནས་‘‘སྡུག་ཤི་རྒྱག་རྒྱུ་ཁྱོད་ཀྱིས་ངའི་307ཤག་པོ་བསད་སོང་བས་ངས་དགྲ་ཤ་ལེན་རྒྱུ་ཡིན་མིམིཞེས་ངར་སྐད་སྒྲོགཇག་པ་དེས་དབང་ཆེན་གྱི་ཕྱོགས་སུ་མིག་བལྟ་ཙམ་ཡང་མ་བྱས་པར་‘‘ངའི་ཤག་པོའང་ཁྱོད་ཚོས་བསད་པ་མ་རེད་པས་’’ཟེར། ‘‘ཧུང་། ང་ཚོ་རང་ས་རང་ཡུལ་ལ་བསྡད་པ་ལ་ཁྱོད་ཚོ་མ་གཏོགས་ད་བར་བརྙས་བཅོས་བྱེད་མཁན་ཡོང་མ་མྱོང་། ཁྱོད་ཚོའི་ཧམ་པ་དང་བཙན་ཤེད་དེ་ས་ཆ་གཞན་ལ་འགྲོ་འགྲོ་ང་ཚོ་རོང་པ་སྡེ་གསར་ལ་འགྲོ་གི་མ་རེད་མི’ཅེས་དབང་ཆེན་ཞེ་སྡང་དྲག་པོ་ལངས་ནས་སྐེད་གྲི་འཕྱར་ཏེ་བཞུ་བར་བརྩམས་པ་དང་། སྡེ་དཔོན་གྱིས་བཀག་ནས་ཇག་པ་དེའི་མ་ལེའི་འོག་ཏུ་མཛུབ་མོ་བཙུགས་ཏེ་‘‘ཕོ་གསར་སྦོ་ཤོབ་མ་བྱེད། ད་ལྟ་ཅི་བྱེད་ང་ཚོའི་ལག་ཏུ་ཡོད་’་ཟེར། ཇག་པ་དེས་སྔར་བཞིན་མགྲིན་པ་ཀྱོག་ནས་སྐད་ཆ་ཚིག་འབྲུ་གཅིག་ཀྱང་མ་བཤད། ‘‘སྡེ་དཔོན། མི་ངན་ཁོར་གཏམ་རྙོག་བཤད་པས་ཅི་ཕན་’’ཞེས་དབང་ཆེན་གྱིས་ལམ་སེང་གསོད་རྩིས་བྱས།
སྡེ་དཔོན་གྱིས་དབང་ཆེན་གྱི་ཕུ་དུང་ལས་འཐེན་ཏེ་སྦྲའི་ཕྱི་རུ་ཁྲིད་ནས་‘‘ཁོ་ཚོའི་མེ་མདའ་གསུམ་ད་དུང་རྙེད་མེད་པས་སྔོན་ལ་ཁོ་བློ་འགུག་ཁུལ་མ་བྱས་པར་ད་ལྟ་རང་བསད་པ་ཡིན་ན་མེ་མདའ་གསུམ་པོ་དེ་རྙེད་ཀྱི་མ་རེད་’’ཟེར། དབང་ཆེན་གྱིས་གྲི་ཤུབས་སུ་བཅུག་ནས་མགུ་བའི་བརྡ་ལ་མགོ་བོ་ལྕོག་ཏཱ། ག་བྱས། ནང་དུ་སླེབས་རྗེས་སྡེ་དཔོན་གྱིས་ཤ་ཏིག་ཁ་ཤས་བཅད་དེ་ཇག་པ་དེར་བསྟེར་ནས་‘‘ཕོ་གསར་རང་ཤེད་མ་བྱེད་རྒྱགས་ཚད་མ་བཟས་ན་དོ་དགོང་གཉིད་ཁུག་གི་མ་རེད་’’ཅེས་མུ་མཐུད་ཤ་ཏིག་བཅད་དེ་བསྟེར། ད་གིན་སྡེ་དཔོན་གྱིས་དབང་ཆེན་ཕྱི་རུ་ཁྲིད་དེ་སྐད་ཆ་གང་བཤད་རྣ་ཐོས་མ་བྱུང་ཡང་ད་ལྟ་དབང་ཆེན་གྱི་གྲི་ཤུབས་སུ་བཅུག་པ་ལས་གསོད་རྩིས་བྱེད་ཀྱི་308མི་འདུག་པས་མི་འདི་ཚོ་ཡ་ང་སྙིང་རྗེ་ཤེས་མཁན་རྐྱང་རྐྱང་མིན་ནམ། ད་རེས་མགོ་བདེ་ཙམ་མ་བྱས་ན་སྲོག་མགོ་ཐོན་པ་མི་འདུག་སྙམ་ནས་ཤ་ཟ་བཞིན་ཚང་མའི་ངོ་གདོང་ལ་བལྟས་ཏེ་‘‘སྐུ་མཁྱེན་ངའི་བཀྱིགས་ཐག་བཀྲོལ་ཙམ་གནང་དང་། ང་གཅིན་པ་གཏོང་དགོས་འདུག་’’ཟེར། སྡེ་དཔོན་གྱིས་ལམ་སེང་བཀྱིགས་ཐག་བཀྲོལ་ནས་ཉི་མ་དང་དགྲ་འདུལ་གཉིས་ཁོ་དང་མཉམ་དུ་བཏང་། གཅིན་པ་བཏང་ནས་སླར་ནང་དུ་སླེབས་རྗེས་སྡེ་དཔོན་གྱིས་ཁོའི་ཡན་ལག་བཀྱིགས་བསྡམས་མ་བྱས་པར་སོག་ཐབ་རྐང་གསུམ་དེའི་མཐའ་རུ་ཁོ་ཚོ་དང་མཉམ་དུ་སྡོད་བཅུག་ནས་‘‘ཁྱོད་ཚོ་ག་ནས་ཡིན་དྲང་པོ་ཤོད་དང་། ཁྱོད་ཀྱི་ཤི་གསོན་གྱི་དབང་ཆ་ང་ཚོའི་ལག་འོག་ཏུ་ཡོད་པས་ཀླད་རྙིང་མཁྲེགས་བཟུང་བྱས་ན་རང་ཉིད་ཕམ་རྒྱུ་རེད་’’ཅེས་དྲང་གཏམ་བཤད་ན་མི་གསོད་རྒྱུའི་བཟོ་བསྟན།
མི་ཅི་འདྲ་ཞིག་ཡིན་ཡང་དཀའ་ངལ་དང་། སྡུག་བསྔལ་ཇི་འདྲ་འཕྲད་ཀྱང་འཇིག་རྟེན་ཐོག་ཉིན་གཅིག་ལས་སྡོད་རྒྱུ་མེད་ཀྱང་སྡོད་འདོད་པ་ལས་ཤི་འདོད་མཁན་ནི་སེམས་ཁམས་ལ་སྐྱོན་ཡོད་པ་རེ་ཟུང་ལས་ག་ལ་ཡོད། མི་ལུས་ཐེངས་གཅིག་ཐོབ་པ་ནི་ལས་སླ་པོ་མིན་པས་གསལ་ཉི་ཟླ་གཉིས་ཀྱི་འོག་ཏུ་སྡོད་རྒྱུ་བྱུང་ན་བདེ་སྐྱིད་ཡིན་པ་དང་། དེ་ལས་ལྡོག་པར་ཕྱི་མའི་ལམ་དུ་གཤེགས་ཏེ་བར་དོའི་འཕྲང་ལམ་དོག་པོ་རྒྱུད་དེ་ལུས་གཞན་ཞིག་བརྗེ་རྒྱུ་ནི་ཤིན་ཏུ་སྡུག་བསྔལ་བ་དང་། དཀའ་ཚེགས་ཆེ་བ་ཞིག་ཡིན་པ་ཀུན་ཤེས་རེད། དེར་བརྟེན་ཇག་པ་དེ་གསོན་པའི་རེ་བ་སྐྱེད་དེ་‘‘ང་ཚོ་ཚང་མ་ཕྱོགས་ངེས་མེད་ཡིན་མི’ཟེར། ‘‘ཕྱོགས་ངེས་མེད་ཟེར་ན་ཅི་ལ་ཟེར་བ་རེད། ’་ ་ ་‘‘ཁོ་ཚོ་གསུམ་ནི་བོད་དམག་རེད། མི’‘‘ཨ། བོད་དམག་རེད་ཨད་’’ཅེས་དབང་ཆེན་ཧང་སང་ནས་ཇག་པ་དེའི་སྐད་ཆའི་ཚིག་མཇུག་འཕྲོག་སྟེ་གདན་ལས་ཧོབ་ལངས་བྱས།
ད་ལྟ་ཐབ་309འགྲམ་དུ་ཟ་འཐུང་ལ་རོལ་བཞིན་པའི་ཇག་པ་དེ་འདྲོག་ཙམ་བྱས་ནས་དབང་ཆེན་ལ་བལྟས་ནས་བསྡད། ་ ‘‘ཡ། དེ་ནས་མུ་མཐུད་ཤོད་དང་’’ཞེས་སྡེ་དཔོན་གྱིས་ཇག་པ་དེའི་ཕྲག་པར་བཅག་ཙམ་བྱས་ནས་‘‘བོད་དམག་དེ་ཚོ་ག་འདྲ་བྱས་ནས་འདིར་སློབས་པ་རེད་’’ཅེས་དྲིས་པ་དང་ཆབས་ཅིག་དབང་ཆེན་མར་སྡོད་དགོས་པའི་ལག་བརྡ་བྱས། དབང་ཆེན་གདན་དུ་བསྡད་པ་དང་དེ་རིང་ཉིན་གང་རིང་སྣ་ཐ་མ་འཐེན་པ་དྲན་ནས་སྣ་ཐ་འཐེན་དགོས་སྙམ་ནས་སྣ་རུ་བླངས་ཏེ་མཐེ་བོང་གཡོན་མའི་སྟེང་ཅུང་ཟད་ཅིག་བླུགས་ནས་འཐེན་པས་རྐན་སྦུག་ཏུ་མངར་སང་སང་ཞིག་བྱུང་བ་དང་དུས་མཉམ་སྣ་ཁུང་གི་སྦུག་ཏུ་ཟ་འཁྲུགས་ཤིག་ལངས་ཏེ་‘‘ཧ་ཆི་’’ཞེས་ཧབ་སྦྲིད་ཆེན་པོ་ཞིག་བརྒྱབ་པས་ཁ་ཆུ་དང་སྣ་ཆུའི་ཟེགས་མ་ཕྱོགས་བཞིར་ཐོར། ཇག་པ་དེས་‘‘ང་ལའང་སྣ་ཐ་ཅུང་ཟད་ཅིག་བསྟེར་དང་’’ཞེས་མཐེ་བོང་གཡོན་མའི་སེན་མོ་ལྡག་མཛུབ་ཀྱིས་མཐའ་ནས་བསྐོར་ཏེ་དབང་ཆེན་གྱི་ཕྱོགས་སུ་བརྐྱང་། དབང་ཆེན་གྱིས་འདོད་ལ་མ་འདོད་ཀྱིས་དེའི་སེན་མོའི་སྟེང་དུ་སྣ་ཐ་ཏོག་ ཙམ་ ཞིག་ བླུགས། ཇག་ པ་ དེས་ ད་ གཟོད་ སྣང་ དོགས་ དང་། འཇིགས་སྐྲག་གི་རྣམ་འགྱུར་གང་ཡང་མེད་པར་ཧ་ལམ་ཁོ་ཚོ་ཚང་མ་མཉམ་དུ་ཡོང་བའི་ར་མདའ་ལས་ཕན་ཚུན་དགྲ་ཟླ་མིན་པ་ལྟར་ཁོས་ལག་གཡས་པའི་མཐེ་བོང་དང་ལྡག་མཛུབ་ཀྱི་སྟེང་དུ་འགོས་པའི་ཞག་ཚི་དག་སློག་པའི་སྟེང་དུ་གཙང་མར་ཕྱིས་རྗེས་མཐེ་བོང་གཡོན་མའི་སེན་མོའི་སྟེང་ནས་སྣ་ཐ་ཅུང་ཟད་ཅིག་བླངས་ཏེ་སྣ་ཁུང་གཡས་པའི་སྒོར་སྦྱར་ནས་‘‘སིར་’’ཞེས་ཡར་འཐེན་པ་དང་མིག་གཉིས་ནས་མིག་ཆུ་དོན་ཏེ་མིག་གཉིས་ཟིམ་ཟིམ་དུ་གྱུར་ནས་དབུགས་གཏོང་བའི་རྣམ་འགྱུར་ལ་བལྟས་པ་ཙམ་གྱིས་ཁོ་སྣ་ཐ་འཐེན་རྒྱུ་མེད་པར་གྱུར་ནས་ཡུན་རིང་ཕྱིན་པ་རྟོགས་ཐུབ། 310‘‘ཡ་དེ་ནས་ག་འདྲ་རེད། ཤོད་དང་།
ཤོད་དང་’’ཞེས་སྡེ་དཔོན་གྱིས་ཁོའི་པུས་མོའི་སྟེང་དུ་བཅག་ཙམ་བྱས། ‘‘ཡ་ཡ། ཡ་ཡ། ’’ཞེས་ཁོ་ད་དུང་སྣ་ཐས་ཡིད་མ་ཚིམས་པར་ལྡག་མཛུབ་དང་། མཐེ་བོང་གིས་ད་གིན་ལས་ཅུང་ཟད་མང་བའི་སྣ་ཐ་བླངས་ཏེ་ཡར་འཐེན་པ་དང་དུས་མཉམ་ཁ་དང་སྣ་ལས་ཐལ་རྡུལ་དཀར་པོ་ཞིག་འཕྱུར་བ་དེ་ཡིས་རེ་ཞིག་ཁོའི་ངོ་གདོང་མི་མཐོང་བར་གྱུར། ‘‘བོད་དམག་རེད། ཁོ་ཚོས་བཤད་པ་ལྟར་ན་ལོ་འགའི་སྔོན་ཁོ་ཚོ་གཙང་གི་ཕྱོགས་སུ་མི་རྒྱའུ་སྐྲ་དང་ཁ་སྤུ་ཚང་མ་དམར་པོ་དང་། སེར་པོར་བྱས་པའི་གདོན་འདྲེ་དང་དམག་རྒྱག་སྐབས་ཁོ་ཚོ་ཕམ་པས་བྱ་ཐབས་མ་བྱུང་པར་ཚུར་བྲོས་ཏེ་སྲོག་ཐར་ཡང་གཞན་གྱིས་འཕྱ་སྨོད་བྱེད་པར་དོགས་ནས་བྱང་དུ་རི་དྭགས་རྔོན་ཏེ་འཚོ་བ་སྐྱེལ་བ་རེད། ཐོག་མར་ཁོ་ཚོ་གཡུལ་སར་འགྲོ་སྐབས་དམག་མི་ཚང་མས་‘ཝ་རྔ་མ་ཤ་རེར་བྲོས་པ་ལས་སྟག་འཛུམ་དྲུག་རྒྱས་ནས་ཤི་ན་དགའ་’ཞེས་ཤི་གསོན་ཆགས་འཇིག་ག་ཚོད་ཐུག་ཀྱང་དེར་ཤི་རྒྱུ་ལས་མི་བྲོས་རྒྱུའི་དམ་བཅའ་བཞག་ཡོད་པས་གཡུལ་ས་ལས་བྲོས་རྗེས་བྱང་ས་འདི་ལས་ས་ཆ་གཞན་དང་།

ལྷག་པར་དུ་ལྷོ་ཕྱོགས་སུ་འགྲོ་མ་ནུས་པ་རེད། དེ་ནི་ཁོང་ཚོས་ང་ལ་བཤད་པ་རེད། ཨོཾ་མ་ཎི་པདྨེ་ཧཱུཾ་’’ཟེར། ‘‘ཨ། ག་རེ་མི་རྒྱའུ། ’’‘‘སྐྲ་དང་ཁ་སྤུ་དམར་པོ་དང་སེར་པོ། ’’‘‘གདོན་འདྲེ་དང་དམག་བརྒྱབ་པ་རེད་ཟེར་རམ། ’’‘‘གདོན་འདྲེ་དང་མི་ག་འདྲ་བྱས་ནས་དམག་རྒྱག་གི་ཡོད་དམ། ’’‘‘རྣ་བར་མི་འགྲོ་བའི་སྐད་ཆ་གདོན་འདྲེ་དང་མི་དམག་རྒྱག་ཟེར་བ་གོ་མ་མྱོང་། ’’ ཁོ་ཚོ་ཚང་མ་ཧ་ལས་པ་དང་ཡིད་མ་ཆེས་པའི་སྒོ་ནས་ཁོ་ལ་དེ་ལྟར་དྲིས། དབང་ཆེན་རྦད་དེ་ཡིད་མ་ཆེས་པའི་སྒོ་ནས་‘‘ཧུང་།
མི་འདིས་རྫུན་བཤད་པ་རེད། ཁྱོད་ཚོ་ད་དུང་ཡིད་ཆེས་སམ། གདོན་འདྲེ་དང་མི་དམག་311རྒྱག་ཟེར་བ་གོ་མ་མྱོང་། སྐྱག་རྫུན་མ་ཤོད་’’ཅེས་ཇག་པ་དེའི་སྣ་རྩེར་མཛུབ་མོ་ཞིག་བཙུགས་ཏེ་‘‘ཁྱོད་ཀྱིས་ད་དུང་ང་ཚོར་མགོ་སྐོར་གཏོང་སྙམ་གྱི་འདུག་གམ་’’ཞེས་བཤད་པ་དང་གདན་ལས་ཧོབ་ལངས་ཀྱིས་ཕྱི་རུ་དོན་ཏེ་སྐོར་གཡེངས་བྱེད་པར་སོང་། ལྷ་དགའ་ཕྱི་རུ་གྲང་རེག་མ་བཟོད་པར་ལག་པ་གཅིག་གིས་གཅིག་ཕུར་གྱིན་མཇིང་པ་སློག་པའི་གོང་བའི་ནང་དུ་བསྐུམ་ནས་སྐོར་གཡེང་བྱེད་ཀྱིན་འདུག་པས་དབང་ཆེན་གྱིས་‘‘ཁྱོད་ནང་དུ་ལོག ཏོག་ཙམ་ངས་སོ་བལྟ་ཆོགསྐྱག་འཛར་དེས་སྒྲུང་སྙན་པོ་ཞིག་ཤོད་ཀྱི་འདུག་’’ཟེར། ་ སྡེ་དཔོན་གྱིས་‘‘ཡ། མུ་མཐུད་ཤོད་དང་ཁྱོད་ཀྱིས་བཤད་པའི་གདོན་འདྲེ་ཁ་སྲུ་དང་སྐྲ་དམར་པོ་དང་སེར་པོ་བྱས་པ་དེ་ངོ་མ་རེད་དམ་’’ཟེར། ‘‘ཁོ་ཚོས་ང་ལ་བཤད་པ་རེད། ངས་རྫུན་ཏིལ་འབྲུ་ཙམ་ཡང་མིན་’’ཞེས་རྫུན་མིན་པར་ཁུངས་སྐྱེལ་པའི་ཚུལ་དུ་ལག་གཡས་པའི་མཐེབ་ཆུང་གི་རྩེར་མཆིལ་མ་བསྐུས་ཏེ་སྟོན་ཙམ་བྱས།
‘‘ཁོང་ཚོའི་གྲས་ཀྱི་མི་གཅིག་ལམ་བར་དུ་ནད་ཀྱིས་མནར་ཏེ་ཤི་བ་དང་། ཁོ་ཚོ་གསུམ་པོ་འ་ཆད་འུ་ཐུག་ནས་བྱང་དུ་བྲོས་ཏེ་རི་དྭགས་རྔོན་ནས་བསྡད་པ་དང་ང་ཡང་དེར་སླེབས་ཏེ་ང་ཚོ་མཉམ་དུ་བསྡད་པ་ཡིན་’’ཞེས་བཤད་རྗེས་མགོ་སྨད་དེ་དབུགས་རིང་ཞིག་བཏང་ནས་‘‘དེ་རྗེས་ང་རང་གི་ཆུང་མ་དྲན་དྲགས་ནས་འཚོལ་བར་སོང་ཡང་སྔར་གྱི་ས་རུ་མེད་པས་མོ་མ་རྙེད་’’ཟེར། སྡེ་དཔོན་གྱིས་‘‘ཁྱེད་ཀྱི་ཆུང་མ་སྔར་ཡོད་སར་མེད་ཀྱང་གཞན་ལ་སྐད་ཆ་འདྲི་ས་མེད་པ་རེད་དམ་’’ཟེར། ‘‘སྐད་ཆ་འདྲི་ས་ག་ལ་ཡོད། ང་ཚོ་ཡུལ་ནས་བྲལ་ཏེ་བྱང་དུ་གནས་སྤོས་བྱས་ཏེ་ཡོང་སྐབས་གློ་བུར་དུ་མོའི་ཕ་རྒན་ཤི་བ་དང་། མོ་མུ་མཐུད་འགྲོ་མ་འདོད་པས་ང་གཉིས་ཁ་རྩོད་ཤོར་ནས་ངས་མོ་དེར་བསྐྱུར་བ་ཡིན། འོན་ཀྱང་ལོ་ཤས་ཕྱིན་རྗེས་ང་རང་མོ་དྲན་པ་དང་རང་གི་བྱེད་སྟངས་ལ་བློ་ཕམ་སྐྱེད་ནས་312མོ་འཚོལ་བར་སོང་ཡང་བྱ་འཕུར་རྗེས་མེད་ཀྱི་དཔེ་ལྟར་མོ་སྔར་གྱི་གནས་དེ་རུ་མི་འདུག་’’ཟེར། སྐད་ཆ་དེ་གོ་བ་དང་དགྲ་འདུལ་ཇག་པ་དེ་དང་ཉེ་བར་བཅར་ནས་‘‘ཁྱོད་ཀྱི་ཆུང་མའི་མིང་ལ་ཅི་ཟེར་’’ཞེས་དྲིས། ཇག་པ་དེས་དགྲ་འདུལ་ལ་བལྟ་ཙམ་བྱས་ནས་‘‘འོ་མ་སྐྱིད་’’ཟེར། ‘‘ཨ།
འོ་མ་སྐྱིད་’’ཅེས་ཁོ་ཚོ་ཚང་མ་གཅིག་ངོ་གཅིག་གིས་བལྟས་པ་དང་། དགྲ་འདུལ་ལམ་སེང་ཕྱི་རུ་རྒྱུག་ནས་དབང་ཆེན་ལ་‘‘ཨ་ཕ། ཨ་ཕ། མི་འདི་འོ་མ་སྐྱིད་ཀྱི་ཁྱོ་ག་རེད་འདུག་’’ཅེས་བཤད། དབང་ཆེན་ཡིད་མ་ཆེས་པར་‘‘ཨ་’’ཞེས་མིག་སྔར་བས་ཆེ་བར་གདང་ནས་དགྲ་འདུལ་ལ་བལྟས་ནས་བསྡད། དགྲ་འདུལ་གྱིས་‘‘འདི་’’ཞེས་སྦྲ་ཡི་ཕྱོགས་སུ་མཛུབ་མོ་གཏད་དེ་‘‘འོ་མ་སྐྱིད་ཀྱི་ཁྱོ་ག་རེད་འདུག་’’ཟེར་བས་དབང་ཆེན་ཧང་སང་ནས་ཁྱོད་འདིར་ཏོག་ཙམ་སྡོད་ཨང་ཞེས་དགྲ་འདུལ་སོ་བར་བཞག་ནས་ཁོ་རང་རྟབ་རྟབ་པོར་སྦྲའི་ནང་དུ་འཛུལ་ནས་‘‘ཁོ་རེ། ཁྱོད་ཀྱི་མིང་ལ་ཅི་ཟེར་’’ཞེས་དྲིས། ‘‘ངའི་མིང་ལ་ཚེ་སྐྱབས་ཟེར་’’ཞེས་བཤད། དབང་ཆེན་སྔར་བས་ཧང་སང་ནས་‘‘འོ་ན་ འོ་ན་་་་་་་འོ་ན་’’ཞེས་རྒྱུ་མཚན་མེད་པའི་སྐད་ཆ་དབ་དིབ་འགའ་བཤད་རྗེས་སྡེ་དཔོན་ཁྲིད་དེ་ཕྱི་རུ་དོན་ནས་‘‘མི་འདི་ངེད་ཚོའི་འོ་མ་སྐྱིད་ཀྱི་ཁྱོ་ག་རེད་’’ཟེར། སྡེ་དཔོན་གྱིས་‘‘ཁྱོད་ཅི་ཟེར་བ་ཡིན།
འོ་མ་སྐྱིད་ཀྱི་ཁྱོ་ག་ད་རེས་འདས་པོ་དེ་རེད། འོ་མ་སྐྱིད་ཅེས་པའི་མིང་མང་པོ་ཡོད། ངའི་ཨ་ཡེ་འདས་མོ་དེའི་མིང་ལའང་འོ་མ་སྐྱིད་ཟེར་གྱི་ཡོད་རི’ཟེར། དབང་ཆེན་འཚུབ་ཆ་ལངས་ནས་‘‘མ་རེད་མ་རེད་’’ཅེས་ལག་པ་གཉིས་པུས་མོའི་སྟེང་དུ་བརྡེབ་ཀྱིན་‘‘ཁོས་ཟེར་བའི་འོ་མ་སྐྱིད་དེ་ངེད་ཚོའི་འོ་མ་སྐྱིད་དེ་རང་རེད། འདས་པོ་དེ་དང་འོ་མ་སྐྱིད་ཀྱི་ལོ་རྒྱུས་ངས་ཁྱོད་ལ་ཤོད་མྱོང་’’313ཟེར། ་ ད་གཟོད་སྡེ་དཔོན་གྱིས་དྲན་གསོས་ཏེ་‘‘འོ་ཏག་ཏག་རེད། འོ་ན་འོ་མ་སྐྱིད་ཀྱི་ཁྱོ་གའི་མིང་ལ་ཚེ་སྐྱབས་ཟེར་རམ་’’ཞེས་དྲིས། ‘‘ཚེ་སྐྱབས་ཟེར་གྱི་ཡོད། དེ་མོ་རང་གིས་ང་ལ་བཤད་མྱོང་’’ཟེར། སྡེ་དཔོན་གྱིས་‘‘འོ་ན་མི་དེ་མ་བསད་ན་མི་ལེགས་སམ་’’ཞེས་དབང་ཆེན་་ལ་གྲོས་འདྲི་བའི་ངག་གིས་དེ་ལྟར་བཤད།
དབང་ཆེན་གྱི་སེམས་སུ་ངའི་ཤག་པོ་བསོད་མཁན་ལག་དམར་ནི་ཁོ་ཡིན་པས་ངས་ཤག་པོའི་དགྲ་ཤ་མ་བླངས་ན་ཤག་པོ་བར་དོའི་འཕྲང་ལམ་ལས་ང་ལ་ཁྲེལ་མི་འདུག་སྙམ་གྱི་མེད་དམ། ཁོས་དེ་སྔ་ཡ་ང་སྙིང་རྗེ་མེད་པའི་སྒོ་ནས་འོ་མ་སྐྱིད་གཅིག་པུ་གཡུག་ནས་སོང་བས་འོ་མ་སྐྱིད་ཀྱིས་ཁོ་མཐོང་ན་དགའ་སྣང་བྱེད་རྒྱུ་ལྟ་ཞོག་རང་གི་ཕྲུ་གུ་གཉིས་ཀྱི་ཕ་བསོད་མཁན་ལག་དམར་ཁོ་ཡིན་པས་ཁོ་དང་དམར་འཛིང་བྱེད་རྒྱུ་ཡིན་ཞེས་ཟིང་བསླང་ན་ཇི་ལྟར་བྱེད། གལ་སྲིད་མོའི་སེམས་སུ་སྔར་གྱི་འཁོན་འགྲས་མེད་ན་མོ་རང་དང་། ཕྲུ་གུ་གཉིས་ལ་ཡང་འཚོ་སྡོད་སྤྱོད་གསུམ་གང་ཐད་ནས་འགོ་འདྲེན་བྱེད་མཁན་ཡོད་པས་ཡག་པོ་རེད་སྙམ་པ་ལས་འདི་ལེགས་སྙམ་པའི་འདོད་ཚུལ་འགྲན་ཟླ་བྲལ་བ་ཞིག་མ་རྙེད་སྟབས་སྡེ་དཔོན་ལ་‘‘ཁྱོད་ཀྱིས་བྱས་ན་ཁོ་དང་། འོ་མ་སྐྱིད་མཉམ་དུ་འཚོ་བ་སྐྱེལ་ཐབས་བྱེད་རྒྱུ་ཡིན་ནམ་རི’ཞེས་དྲིས། ‘‘ངས་བྱས་ན་འོ་མ་སྐྱིད་ཀྱིས་ཁས་མ་བླངས་ན་ཁྱོད་ཀྱིས་ཤག་པོའི་དགྲ་ཤ་ལེན་རྒྱུ་ཡིན་ཞེས་ཁོ་བསད་ན་མ་འགྲིག་པ་མི་འདུག་’’ཅེས་སྡེ་དཔོན་གྱིས་ཚིག་ཐག་ཆོད་པོའི་སྒོ་ནས་བཤད། དེ་ནས་ཁོ་གཉིས་སྦྲའི་ནང་དུ་འཛུལ་ནས་ཐབ་འགྲམ་དུ་ཙོག་སྟེ་སྦར་མོ་གཉིས་ཐབ་ཀྱི་ཕྱོགས་སུ་གཏད་དེ་མེ་ལྡེ་བཞིན་རེ་ཞིག་སྨྲ་བ་མེད་པར་ལུས་པ་དང་། ཅུང་ཙམ་ཕྱིན་རྗེས་སྡེ་དཔོན་གྱིས་‘‘ཁོ་རེ། ཚེ་སྐྱབས། ཁྱོད་ད་གཟོད་ཁྱོད་རང་གི་ནག་མོ་འོ་མ་སྐྱིད་དྲན་གྱི་འདུག་ཟེར་བ་ཁ་ཁོག་པ་གཉིས་ཀྱི་314དྲང་གཏམ་ཡིན་ནམ་’’ཞེས་ཁྲིམས་དཔོན་གྱིས་ཉེས་ཅན་ལ་སྐད་ཆ་འདྲི་བ་ལྟར་དྲིས།
ཚེ་སྐྱབས་ཀྱི་འདྲེན་བྱེད་ཟུང་ལས་རེ་བའི་འོད་མདངས་འཕྲོ་བཞིན་སྡེ་དཔོན་ལ་བལྟས་ཏེ་‘‘ཡིན། ངོ་མ་ཡིན། སྔར་ཡ་མེད་བྱས་ནས་ངས་མོ་རང་གཡུག་ཀྱང་ཕྱིས་སུ་འགྱོད་པ་ཆེན་པོ་སྐྱེད་དེ་སླར་མོ་དང་མཉམ་དུ་སྡོད་རྒྱུ་བྱུང་ན་ཟས་ཀྱིས་གྲོད་པ་མ་རྒྱགས་པ་དང་གོས་ཀྱིས་ལུས་མ་དྲོས་ཀྱང་ཚུལ་ལྡན་རེད་བསམ་གྱི་འདུག འོན་ཀྱང་མོ་རང་སྔར་གྱི་གནས་དེ་རུ་མེད་པས་ངས་མོ་མ་རྙེད་སྟབས་ཐབས་ཤེས་བྲལ་སོང་། ང་མོ་རང་དྲན་དྲགས་ནས་སྐབས་རེ་གཉིད་ལམ་དུའང་མོ་དང་འཕྲད་པ་རྨིས་ཀྱི་འདུག ངས་རྫུན་མིན། ངས་མནའ་སྐྱེལ་ཆོག་’’ཟེར་ནས་‘‘འཛམ་བུ་གླིང་’’ཞེས་མནའ་བསྐྱལ། སྡེ་དཔོན་གྱིས་‘‘ཁྱོད་གལ་སྲིད་སྔར་གྱི་གཤིས་ངན་དེ་དག་དོར་ཏེ་སྡོད་རི་བོང་ལས་ཙོག་པ་དང་། འགྲོ་ཞི་མི་ལས་མཁས་པ། ཡིན་ལུགས་ཚུལ་ལྡན་བྱས་ན་ང་ཚོས་ཁྱོད་གསོད་རྒྱུ་མིན།
ཁྱོད་ཀྱི་ནག་མོ་ང་ཚོའི་སྡེ་ནང་དུ་ཡོད་’’ཚེ་སྐྱབས་ཀྱིས་སྡེ་དཔོན་གྱི་ཚིག་མཇུག་འཕྲོག་སྟེ་སྡེ་དཔོན་གྱི་ལག་པར་འཇུས་ནས་‘‘སྐུ་མཁྱེན། དེ་ངོ་མ་རེད་དམ། ཁྱེད་ཀྱིས་ང་ལ་མགོ་སྐོར་བཏང་བ་མིན་ནམ། མོ་ད་ལྟ་བདེ་བདེ་ཐང་ཐང་རེད་དམ་’’ཟེར། སྡེ་དཔོན་གྱིས་‘‘རེད། ཁྱོད་ཀྱིས་ཟེར་བའི་འོ་མ་སྐྱིད་དེ་རང་རེད། མོ་བདེ་བདེ་ཐང་ཐང་རེད་’’ཟེར། ཚེ་སྐྱབས་ཀྱིས་སྡེ་དཔོན་གྱི་རྐང་པར་དཔྲལ་པ་སྦྱར་གྱིན་ཕྱག་བཙལ་ཏེ་‘‘ཁྲེལ་མེད་ངའི་ཚེ་སྨད་འདི་ཁྱེད་ལ་སྐྱབས་བཅོལ་རྒྱུ་ཡིན། མོས་ང་ལ་དམོད་ངན་ཚིག་ཙུབ་ག་ཚོད་བཤད་ཀྱང་ངས་ཁུར་ནས་སྔར་བྱས་ཀྱི་སྡིག་པ་དག་པར་བྱས་ཏེ་མོ་ལ་བྱམས་སྙིང་རྗེས་མ་བསྐྱང་ན་ང་མི་མིན་ཁྱི་ཡིན་’’ཟེར། སྡེ་དཔོན་གྱིས་‘‘འོན་ཀྱང་མོ་ལ་ཕྲུ་གུ་གཉིས་ཡོད་མི’ཅེས་བཤད།
ཚེ་སྐྱབས་ཀྱིས་‘‘འོ་ན་ང་ཁོང་ཚང་གི་ཚེ་གཡོག་བྱེད་རྒྱུ་ཡིན། སྔར་ངས་315ཡ་ང་མེད་པར་མོ་གཡུག་པས་ད་ལྟ་མོ་རང་ལ་ཁྱོ་བོ་ཡོད་ན་ངས་དེ་གཉིས་ཀྱི་བར་དུ་འཛུལ་ནས་གཏོར་གཤིག་གཏོང་ག་ལ་རུང་། ང་ཁོང་ཚང་གི་ཚེ་གཡོག་བྱེད་རྒྱུ་ཡིན་’’ཞེས་ཁ་ཞེ་གཉིས་མེད་ཀྱིས་དེ་ལྟར་བཤད། དབང་ཆེན་གྱིས་དབུགས་རིང་ཞིག་བཏང་ནས་‘‘མོའི་ཁྱོ་བོ་འདི་རེད་’’ཅེས་སྦྲའི་ཕུག་ཏུ་ཡོངྐ་པའི་ཉི་ཤར་གྱི་ཕུང་པོར་མཛུབ་བརྡ་བྱས། ་ ཚེ་སྐྱབས་རྦད་དེ་ཧང་སང་ནས་‘‘ཨ་ཁ་དེ་ངས་ག་ལ་ཤེས་’’ཞེས་འགྱོད་སེམས་དྲག་པོ་སྐྱེད་ནས་མགོ་བོ་སྨད་དེ་བསྡད། རེ་འིས་དེར་ཡོད་ཚང་མ་ཁ་ནས་སྨྲ་བ་མེད་པར་ཁ་རོག་ཏུ་བསྡད། ཏོག་ཙམ་སོང་རྗེས་ཚེ་སྐྱབས་ཀྱིས་‘‘མོ་རང་གིས་ང་ལ་སྡིག་པ་དག་པའི་གོ་སྐབས་ཤིག་སྤྲད་ན་ངས་མ་ཤི་བར་ཁོང་མ་བུ་གསུམ་ལ་གཏམ་ངན་ཚིག་རྩུབ་མེད་པར་བྱམས་དང་སྙིང་རྗེས་སྐྱོང་རྒྱུ་ཡིན། ལྷག་པར་དུ་ཕ་མེད་ཀྱི་ཕྲུ་གུ་གཉིས་པོ་དེ་ང་རང་གི་ཤ་ལས་ཆད་པའི་ཕྲུ་གུ་དང་དབྱེར་མེད་ཀྱིས་གཅེས་སྐྱོང་བྱེད་རྒྱུ་ཡིན་’’ཞེས་ཁས་བླངས་ཤིང་དམ་བཅའ་ཡང་བཞགདེ་ནས་ཚེ་སྐྱབས་ཀྱིས་ཁོང་ཚོ་མེ་མདའ་གསུམ་པོ་དེ་ལེན་པར་ཁྲིད། ཁོ་ཚོ་རེ་ཞིག་རྫས་མདེལ་རྫོགས་སྟབས་མེ་མདའ་གསུམ་པོ་དེ་ཆུ་ཕྲན་རྒྱུག་ཤུལ་གྱི་གད་པ་ཞིག་གི་འོག་ཏུ་སྦས་ནས་འདུགད་གཟོད་ནམ་དཀྱིལ་ཟིན་ནས་ཟླ་བ་སྒོ་ངའི་དབྱིབས་དང་འདྲ་བ་ཞིག་ནུབ་རི་དང་བར་ཐག་ཤིན་ཏུ་ཉེ་བ་དང་། ནམ་མཁའ་རུ་སྤྲིན་མཐེ་བོང་གི་སྒོར་རྒྱ་ཙམ་ཡང་མེད་པར་སྔོ་ཞིང་དྭངས་པའི་དབུས་སུ་དགུ་ཚིགས་སྐྱ་མོ་དེ་ཐག་རིང་འགྲུལ་བཞུད་ཀྱི་ཤུལ་ལམ་དང་འདྲ་བར་ལྷག་པར་མངོན་གསལ་དོད།
རྩྭ་ཐང་གི་གཞི་རུ་སྦྲ་དེ་ལས་ཆེ་བའི་དངོས་པོ་མེད་པ་དང་སྦྲའི་མཐའ་གང་སར་ཉལ་བའི་ནོར་ཁྱུ་ནི་བག་ཕེབས་ངང་གནས་པ་སོགས་འཇིག་རྟེན་གྱི་སྣོད་བཅུད་ལ་བལྟས་ན་འདིར་མི་གསོད་དམར་འཛིང་གི་ཡོ་ལང་ལྟ་ཞོག་ཁ་རྩོད་ཙམ་ཡང་མེད་པར་དུས་བདེ་ལྷིང་འཇགས་དང་འདྲ་ཡང་ཁོ་ཚོ་ཚང་མའི་སེམས་སུ་འདས་316པོ་གཉིས་ཀྱི་བཞིན་རས་དང་། རྒྱུན་ལྡན་གྱི་རང་གཤིས་སྤྱོད་ཚུལ་ཁྲ་ལྷམ་མེར་ཤར་ཏེ་གདུང་བ་དྲག་པོས་མནར། ལྷག་པར་དུ་སྦྲའི་ནང་དུ་ཡོད་པའི་ཉི་ཤར་གྱི་ཕུང་པོ་མཐོང་དུས་སྔར་བས་ལྷག་པའི་སྡུག་བསྔལ་དང་། ཞེ་འཁོན་སྐྱེད་ཀྱང་ཕྱོགས་ལྷུང་མེད་པའི་འཇིག་རྟེན་མི་ཡི་ལས་བསྐལ་གྱིས་རང་ཕྱོགས་ཀྱི་སྤུན་ཟླ་གསོད་མཁན་ལག་དམར་བ་ཡང་རང་ཕྱོགས་ཀྱི་གྲས་སུ་འཛུལ་བས་དགྲ་ཤ་ལེན་ཐབས་བྲལ་བ་དང་། འོ་མ་སྐྱིད་ལ་གདུང་སེམས་མཉམ་སྐྱེད་བྱས། ཕྱི་ཉིན་ཁོ་ཚོ་སྔ་པོ་ནས་མལ་ལས་ལངས་ཏེ་ཞོགས་ཇ་སྟབས་བདེ་ཞིག་བསྐོལ་ཏེ་བཏུང་རྗེས་ཉི་ཤར་གྱི་ཕུང་པོ་རྟ་གཅིག་ལ་བཀལ་ནས་སྦྲ་དང་། བཅས་པའི་ཅ་དངོས་གཅིག་ཀྱང་མ་ལུས་པར་གཡག་ལ་བཀལ་ཏེ་སོང་ནས་ལ་རྩེར་སླེབས། དེར་གྲགས་པ་ཁྲི་སྲོང་གི་ཕུང་པོ་ལ་ཁྱི་སྤྱང་གང་གི་གནོད་པ་མེད་པར་ཁ་ས་ལྟར་ཞྭ་མོ་ངོ་གདོང་ལ་བཀབས་ནས་གན་རྐྱལ་དུ་འགྱེལ་ནས་འདུག་པ་དེའང་རྟ་གཞན་ཞིག་ལ་བཀལ་ནས་སོང་། ཁོ་ཚོ་ར་མདར་སོང་བ་གོ་ཆོད་དེ་ནོར་ཁྱུ་ནག་ཁྱུར་རེ་འདེད་ཡོང་བ་མཐོང་བས་ཁ་སའི་བགྲེས་སོང་དེ་ཁོ་ཚོའི་མདུན་བསུ་བར་ཡོང་ནས་མ་མཐར་ཡང་ཁོ་ཚང་དུ་ཉིན་གསུམ་བཞུགས་རོགས་ཞུས་ཀྱང་ཁོ་ཚོ་ཕུང་པོ་གཉིས་རྟ་ལ་བཀལ་ནས་ད་དུང་གཞན་གྱི་སྣེ་ལེན་དང་ལེན་བྱེད་མི་སྲིད་པས་བགྲེས་སོང་གིས་ཁོ་ཚོར་དཔའ་བའི་དཔའ་དར་ལ་མཐེ་བོང་འབྲི་མར་གྱིས་བྱུག་ཅིང་རྒྱན་ནས་‘‘ང་ཡང་མགོ་འབུལ་ལུས་འབུལ་ཡིན་’’ཞེས་ཁོ་ཚང་རོང་པ་སྡེ་གསར་གྱི་སྡེ་ཁོངས་སུ་འཛུལ། རང་སྡེ་དང་བར་ཐག་ཇེ་ཉེར་ཇེ་ཉེར་སོང་བ་དང་།
ཁོ་ཚོ་ཚང་མའི་སེམས་ནང་དུ་འཚུབ་ཆ་ཆེ་རུ་སོང་། གྲགས་པ་ཁྲི་སྲོང་ནི་དྭ་ཕྲུག་འཁྱམ་པོ་ཡིན་པས་ལོ་ན་ཆུང་ཆུང་སྐབས་ཕ་མ་འཇིག་རྟེན་ཕྱི་མའི་ཡུལ་དུ་གཤེགས་པས་ཤིན་ཏུ་སྙིང་རྗེ་བ་ལས་གཉེན་ཉེ་བ་317ཡང་མེད་པས་སྡུག་བསྔལ་འཁུར་མཁན་མེད་ཀྱང་། གསོན་པོའི་སྐབས་ག་བཏང་གོ་ཆོད་ཁ་ཉན་ཞིག་ཡོད་པས་སྡེ་དཔོན་ཚང་གིས་འདས་མཆོད་ཀྱི་བྱ་བ་སྒྲུབ་ན་འགྲིག་མོད། འོ་མ་སྐྱིད་ཟེར་བའི་ལས་ངན་མ་དེ་ཐོག་མར་ཚེ་སྐྱབས་ཀྱིས་མི་མེད་ས་སྟོང་དུ་ཁྱི་ལུད་བཞིན་དོར་ཏེ་གསོན་པོའི་དམྱལ་བ་མྱང་པ་དང་། དེ་ནས་རེ་ཞིག་ཉི་ཤར་དང་ཁྱོ་ཤུག་གི་འཚོ་བ་བསྐྱལ་ནས་པང་དུ་བུ་ཡང་ཡོད་པས་གཞན་སྨོན་རང་སྐྱིད་ཀྱི་འཚོ་བ་སྐྱེལ་འགོ་ཚུགས་ཀྱང་ད་གཟོད་ཁྱོ་བོ་དགྲ་ལག་ཏུ་ཤོར་བས་སྡུག་བསྔལ་ཆེན་པོ་ཡོད་པ་སྨྲོས་མེད་རེད། ཚེ་སྐྱབས་ཀྱི་སེམས་སུ་དེ་སྔ་ངས་ཡ་ང་སྙིང་རྗེ་སྤུ་ཙམ་མེད་པའི་སྒོ་ནས་མོ་རང་གཅིག་པུ་བྱང་ས་སྐྱ་མོར་གཡུག ད་རེས་མོའི་ཁྱོ་བོ་ཡང་ངས་བསད་པས་མོས་ང་དང་འཚོ་བ་མཉམ་དུ་སྐྱེལ་རྒྱུ་ལྟ་ཅི། ང་ནི་མོའི་མིག་ནང་གི་གྲ་མ་དང་སེམས་ནང་གི་མཛེར་རུར་གྱུར་ནས་མཐོང་ན་འདྲེ་དང་། ཐོས་ན་བདུད་དུ་བརྩི་བ་ལས་ངས་འགྱོད་བཤགས་ག་ཚོད་བྱས་ཀྱང་ཁས་ལེན་མི་སྲིད་སྙམ་ནས་གོམ་མཚམས་བཞག་ནས་སྡེ་དཔོན་ལ་‘‘མོས་ང་མ་མཐོང་ན་སྡུག་བསྔལ་ཆུང་རྒྱུ་རེད། ང་མཐོང་ན་སྡུག་བསྔལ་དང་།
ཞེ་སྡང་། འཁོན་འགྲས་ཀྱིས་མོ་རང་སྨྱོ་འགྲོ་གི་རེད། དེ་བས་ད་ཁྱོད་ཚོས་ང་སོད་ཅིག་’’ཅེས་ཚིག་ཐག་ཆོད་པོའི་སྒོ་ནས་བཤད་དེ་ལག་པ་གཉིས་ཀྱིས་སློག་པའི་བྲང་ཁ་ཕྱེས་ཏེ་ངེས་པར་དུ་མདའ་ཡིས་བྲང་ལ་བརྒྱབ་ནས་གསོད་དགོས་པའི་ཚུལ་བསྟན་ནས་‘‘མོ་ལ་ཁྱོ་བོ་གསོད་མཁན་དེ་ང་རེད་ཅེས་མ་ཤོད། ཁྱོ་བོའི་དགྲ་ཤ་བླངས་ཡོད་ཅེས་ཤོད་’’ཟེར། ཚེ་སྐྱབས་ཀྱི་སྐད་ཆ་གོ་བ་དང་། བྱེད་སྟངས་མཐོང་བས་དབང་ཆེན་གྱི་སེམས་སུ་སྔར་ལྷག་གི་སྡུག་བསྔལ་སྐྱེད་དེ་སྐེད་གྲི་ས་རུ་བཙུགས། ཁུ་ཚུར་ཟུང་གནམ་ལ་འཕྱར་ནས་‘‘རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན་ཁྱེད་གང་དུ་བྱོན་ནམ། ཁྱེད་ཀྱི་སྤྱན་ལོང་བ་ཡིན་ནམ། ང་སྡུག་པོ་འདི་འདྲ་མྱོང་དོན་ཅི་རེད།
ལྷ་དགེ་བསྙེན་ལྷུན་པོ། ང་ཕར་འགྲོ་དུས་བསུ་མ་མི་318གདའ། ང་ཚུར་ཡོང་དུས་སྐྱེལ་མ་མི་གདའ། སྡུག་མགོ་ཐོག་ཏུ་སླེབས་ཀྱང་མགོན་སྐྱབས་མེད་དོན་ཅི་རེད་’’ཅེས་ནམ་མཁའ་དབྲལ་བ་ལྟ་བུའི་ངར་སྐད་སྒྲོགས་ཏེ་ཚེ་སྐྱབས་ཀྱི་མགོའི་སྤྱི་བཙུགས་ནས་རྐང་མཐིལ་དྲུག་བར་སྐེད་གྲི་གཡུག་ཐེངས་གཅིག་གིས་དུམ་བུ་གཉིས་སུ་བཏང་ནས་ཤག་པོའི་དགྲ་ཤ་ལེན་རྒྱུ་བྱུང་ན་ཅི་མ་རུང་སྙམ་ཡང་སྡེ་དཔོན་གྱི་ཁར་ཉན་ནས་སྡོད་རྒྱུ་ལས་མ་འདས། ཚེ་སྐྱབས་ཀྱིས་སྔར་བཞིན་སློག་པའི་བྲང་ཁ་ཕྱེས་ཏེ་‘‘ད་ང་སོད་དང་། ང་སོད་དང་’’ཞེས་སྐད་བརྒྱབ་བྱུང་བས་སྡེ་དཔོན་ཁོའི་མདུན་དུ་སོང་ནས་བྲང་དམར་རྗེན་མའི་སྟེང་དུ་ཁུ་ཚུར་ཞིག་གཞུས་ཏེ་‘‘བསམ་བློ་རྒྱ་ཆེ་ཙམ་ཐོངས། མ་གཞི་ནས་ཁྱོད་འོ་མ་སྐྱིད་ཀྱི་ཁྱོ་ག་མ་རེད་དམ། བཟའ་མ་བུད་མེད་གཅིག་གིས་དགྲ་ཤ་ལེན་རྒྱུའི་འཁོན་འཛིན་བཅང་སྲིད་དམ། ཕྲུ་གུའི་ཕ་བསོད་མཁན་ཁྱོད་ཡིན་པ་མོས་ག་འདྲ་བྱས་ནས་ཤེས་ཀྱི་རེད་’མིཅེས་བཤད། ཚེ་སྐྱབས་ཀྱིས་སྡེ་དཔོན་གྱི་སྐད་ཆའི་གོ་དོན་གསལ་པོར་རྟོགས་ནས་མགོ་བོ་ལྕོག་ལྕོག་བྱས་ནས་མུ་མཐུད་མདུན་དུ་སྐྱོད།
ལ་སྟེང་དུ་སླེབས་དུས་སྡེ་བའི་ནང་གི་མི་ཚང་མས་བལྟས་ནས་འདུགཚེ་སྐྱབས་ཀྱང་ཁ་སྔོན་དེར་‘‘ཞབས་སོར་བཀོད་’’མྱོང་བས་སྡེ་བ་དེ་ནི་ཤིན་ཏུ་འདྲིས་རྒྱུས་ཆེ་བར་སྣང་བ་དང་། སྡེ་བ་དང་བར་ཐག་ཇེ་ཉེར་སོང་བ་དང་ཁོང་ཚོའི་སེམས་ནང་དངངས་སྐྲག་ཇེ་ཆེར་སོང་། སྡེ་དཔོན་བཙན་ལྷ་དང་། དབང་ཆེན་གཉིས་ཀྱི་སེམས་སུ་ཐོག་མར་འོ་མ་སྐྱིད་ལ་སྐད་ཆ་ག་འདྲ་ཤོད། སྤྲིན་བྱིའུ་མགོ་ཙམ་མེད་པར་ཐོག་སྟ་རེ་ཙམ་ལྷུང་པའི་དཔེ་ལྟར་བསམ་ཡུལ་ལས་འདས་པའི་དོན་རྐྱེན་བཀྲ་མི་ཤིས་པ་དེས་མོའི་སེམས་སུ་བཟོད་གླགས་བྲལ་བའི་སྡུག་བསྔལ་གྱིས་མོ་རང་ཡང་བསམ་ཡུལ་ལས་འདས་པའི་རྐྱེན་ངན་དང་འཕྲད་མི་ཡོང་ངམ། ཇི་ལྟར་རེ་ཞིག་ཁོ་གཉིས་དབར་རྒྱུ་རྐྱེན་སྣ་ཚོགས་ཤིག་གི་བར་ཆད་བྱུང་འདུག་མོད་གང་ལྟར་ཚེ་སྐྱབས་ནི་མོ་རང་གི་ཁྱོ་བོ་འཁྲུལ་མེད་ཅིག་ཡིན་པ་དང་། བྱིས་པ་གཉིས་པོས་རྙོག་འཛིང་ཆེ་བའི་བྱ་བའི་རྒྱུད་རིམ་དེ་319དག་ཤེས་མི་སྲིད་པས་འོ་མ་སྐྱིད་ལ་སེམས་སྡུག་ག་ཚོད་ཆེ་ཡང་མི་ཚེར་བརྗེད་མེད་རྡོ་ལ་རི་མོ་བརྐོས་པ་ལྟ་བུའི་སེམས་སྡུག་ཡོང་དོན་མེད་སྙམ། ཁོང་ཚོ་ནོར་ཁྱུ་དང་བཅས་པ་ཕྱིར་ལོག་ཡོང་བ་མཐོང་བས་ཁྱིམ་ཚང་ཡོང་བྲེལ་བ་འཚུབ་འཚུབ་ཀྱིས་ཇ་བསྐོལ་བ་དང་། ཟས་རིགས་གཡོས་སྦྱོར་བྱེད་ཀྱི་ཡོད་པས་སྦྲའི་སྟེང་ནས་གྱེན་འཕུར་གཡུ་འབྲུག་ལྟ་བུའི་དུ་བ་སྔོ་ལྷོག་ལྷོག་གིས་འཕྱུར་གྱིན་འདུག འོན་ཀྱང་འོ་མ་སྐྱིད་ཀྱིས་ལམ་སེང་མེ་གཏོང་མ་ཐུབ་པ་ཡིན་ནམ།
ཡང་ན་ གང་ལྟར་རྒྱུ་མཚན་ཅི་ཡིན་མི་ཤེས་པར་སྦྲ་ཡི་སྟེང་ནས་དུ་བ་རྟ་རྔ་ཙམ་ཞིག་ལས་མཐོང་རྒྱུ་མི་འདུགའོ་མ་སྐྱིད་ཀྱིས་ཕྲུ་གུ་གཉིས་ལག་པ་གཡས་གཡོན་གྱིས་བཟུང་སྟེ་ཁྲིད་ནས་གཞིས་སྡོད་གཞན་དང་ལྷན་དུ་ཁོ་ཚོའི་མདུན་བསུ་བར་ཡོང་ཡང་རང་གི་ཁྱོ་བོ་ཉི་ཤར་གྱི་གྲིབ་མ་ཙམ་ཡང་མཐོང་རྒྱུ་མེད་པར་རྟ་གཉིས་ཀྱི་སྟེང་དུ་ཕུང་པོ་བཀལ་ཡོད་པ་མཐོང་བས་རང་དབང་མེད་པར་མིག་གཉིས་ལས་མིག་ཆུ་རྡོག་ཁ་ཤས་ལྷུང་ཡང་ངུ་སྐད་མ་བརྒྱབ་པར་‘‘ད་རེས་ཁྱེད་ ཁྱེད་ཚོ་སོང་་་་་་་སོང་བ་ནས་ ནས་བཟུང་ ང་ལ་གཉིད་ལམ་སྡུག་པ་ ཤ་སྟག་བཏང་བྱུང་བས་ལྟས་ངན་པ་ཞིག་རེད་བསམ་བྱུང་། འདི་ངས་ཚེ་སྔོན་མར་ལས་ངན་པ་ཅི་ཞིག་བྱས་པའི་རྣམ་སྨིན་ཡིན་ནམ་’’ཟེར་བཞིན་བྱིས་པ་གཉིས་མཆན་ཁུང་འོག་ཏུ་དམ་པར་བཟུང་། འོ་མ་སྐྱིད་ནི་སྡུག་བསྔལ་སྣ་ཚོགས་ཀྱི་ཉམས་སད་ཐེག་པའི་བུད་མེད་གཅིག་ཡིན་པས་བློ་རྒྱ་ཆེན་པོ་ཡོད་སྟབས་ངུ་སྐད་རྒྱག་བཞིན་ཟིང་ཆ་མ་བསླངས་བས་ཁོ་ཚོའི་སེམས་ནང་གི་དངངས་སྐྲག་ཀྱང་རིམ་གྱིས་འཇགས།་ ཚེ་སྐྱབས་ཤིན་ཏུ་ངོ་གནོང་པར་གྱུར་ནས་མགོ་རྦད་དེ་སྨད་དེ་ཟུར་ཞིག་ཏུ་ལངས་ནས་འདུག་པས་སྡེ་དཔོན་གྱིས་ཚེ་སྐྱབས་ཀྱི་ཕྱོགས་སུ་ལག་བརྡ་བྱས་ནས་འོ་མ་སྐྱིད་ལ་‘‘ཁོས་ཡུན་རིང་ཁྱོད་འཚོལ་མྱོང་འདུག ད་ཁྱོད་ཚོ་ལོག་སོང་’’ཟེར་བས་འོ་མ་སྐྱིད་ཀྱིས་ཚེ་སྐྱབས་ཀྱི་མགོ་ནས་མཇུག་བར་ཐེངས་མང་བལྟས་320རྗེས་མི་འདོད་པའི་རྣམ་འགྱུར་གང་ཡང་མེད་པར་‘‘འགྲོ་’’ཞེས་བྱིས་པ་གཉིས་ཁྲིད་དེ་ཚེ་སྐྱབས་དང་ལྷན་དུ་ནང་དུ་ལོག་སོང་། ཡུལ་ན་གྲྭ་བཙུན་ཞེས་པ་གཅིག་ཀྱང་མེད་མོད་རང་ཡུལ་དུ་ཡོད་པའི་ཆོས་ཕྱོགས་ཀྱི་ཤེས་བྱ་ཕྲན་བུ་ལྡན་པ་འགའ་བསྐོངས་ནས་འདས་པོ་གཉིས་ཀྱི་ཆེད་དུ་ཆོས་ཕྱོགས་ཀྱི་བྱེད་སྒོ་སྟབས་བདེ་སྤེལ་རྗེས་ཕུང་པོ་དུར་འཇུག་བྱས་པ་དང་སྡེ་དཔོན་ཚང་། དབང་ཆེན་ཚང་། དོན་གྲུབ་ཚང་། ཚེ་སྐྱབས་ཚང་ཚང་མས་ཞག་བཞི་བཅུ་ཞེ་དགུའི་རིང་ཉིན་མཚན་དབྱེར་མེད་ཀྱིས་མཆོད་མེ་སྤར་ནས་འདས་པོ་གཉིས་བར་དོའི་འཕྲང་ལས་བདེ་གྲོལ་ཡོང་བའི་སྨོན་ལམ་བཏབ། ཚེ་སྐྱབས་ཀྱིས་ཞོ་དགའ་དང་།
ལུག་དགའ་གཉིས་རང་ཤ་ལས་ཆད་པའི་དུམ་བུ་མིན་ཡང་རང་ཤ་ལས་ཆད་པ་ལྟར་གཅེས་སྐྱོང་བྱེད་པ་དང་། སྔར་བྱས་ཀྱི་ལས་ལ་འགྱོད་བཤག་གིས་འོ་མ་སྐྱིད་ལ་གོས་དྲག་ཚད་གཡོགཟས་དྲག་ཚད་སྦྱིན་ནས་གཅེས་སྐྱོང་བྱེད་པ་མ་ཟད་ཁྱིམ་དོན་གྱི་ཐད་མོ་དང་ཁ་རྩོད་ཙམ་ཡང་ཤོར་མྱོང་མེད། མ་གཞི་ཁོ་ཉི་ཤར་གསོད་མཁན་ལག་དམར་ཡིན་ཡང་ད་ལྟ་ཁ་བཤད་དོན་དུ་འཁྱོལ་བ་ཞིག་བྱས་པས་སྡེ་དཔོན་བཙན་ལྷ་དང་། དབང་ཆེན་གཉིས་མགུ་པོ་བྱུང་ནས་སྔར་ཁོ་རང་གི་མེ་མདའ་དེ་ཁོ་རང་ལ་སྦྱིན། འོན་ཀྱང་རྫས་ཁྱེམ་སྣེ་གང་དང་། མདེའུ་རྡོག་གཅིག་ཀྱང་མ་སྤྲད་པས་ཁོས་རྒྱུན་པར་མེ་མདའ་དེ་སྦྲའི་ཕུབ་ཀར་ལ་བཅིངས་ནས་བཞགམེ་མདའ་གསུམ་པོའི་ནང་གི་ལེགས་ཤོས་དེ་སྡེ་དཔོན་གྱིས་བྱས། དེ་བྱིངས་གཉིས་གཅིག་དོན་གྲུབ་དང་། གཅིག་དགྲ་འདུལ་ལ་སྦྱིན། རྟ་འདོ་བ་ལ་བྱ་གཤོག་སྐྱེས་ཀྱང་ཡ་མི་ང་མཁན་གྱི་གཞོན་ནུ་ཕོ་གསར་ལ་ད་དུང་རྒྱབ་ཏུ་ཐོགས་འདྲ་བའི་བོའུ་ཞིག་ཁུར་རྒྱུ་ཡོད་པས་སྤོབས་སེམས་རབ་ཏུ་རྒྱས་ཏེ་དོན་གྲུབ་དང་། དགྲ་འདུལ་གཉིས་གཅིན་གཏོང་ཆུ་ལེན་མ་གཏོགས་བོའུ་རྒྱབ་དང་བྲལ་མེད་ཁུར་བས་མི་ཚད་རྟག་ཏུ་མེ་མདར་རྫས་མདེལ་བླུགས་ཏེ་321མེ་མདའི་ཁོག་ནང་དུ་ཐལ་རྡུལ་སོགས་འཛུལ་བར་དོགས་ནས་མེ་མདའི་མཆུ་རུ་གཡག་གི་རྩིད་པ་དཀར་པོའི་ཁ་དིལ་བརྒྱབ་ནས་གཡུལ་སར་ཆས་རན་པའི་དཔའ་རྒོད་ལྟར་ཁོ་གཉིས་གར་ཡོད་ཀྱི་སར་རུ་དར་དམར་ལྷབ་ལྷབ་བྱེད་པ་མཐོང་རྒྱུ་ཡོད།
‘‘འོད་ཤུ་ཤུ’’དོན་གྲུབ་དང་དགྲ་འདུལ་གཉིས་ཀྱིས་མེ་མདའི་རུ་དར་དམར་ལྷབ་ལྷབ་ཀྱིས་ནོར་ཁྱུ་སྡེ་བའི་ཕྱོགས་སུ་བསྐོང་བྱུང་། རི་བྱིའུ་རི་རུ་འཕུར། ཁུང་བྱིའུ་ཁུང་དུ་འཛུལ། ‘‘ཀྭ་ཀྭ་’’ཞེས་ཉིན་གང་ཟས་ཀྱི་དོན་དུ་གང་སར་འཕུར་བའི་ཕོ་རོག་ནག་ཆུང་རྣམས་ཀྱང་གཉིས་རེ། གསུམ་རེ། བཞི་རེ་གྲོགས་སྒྲིགས་ནས་གཤོག་ཟུང་བརྐྱང་ནས་བྲག་དམར་གྱི་མཁར་རྫོང་དུ་ལོག དམར་སེར་གྱི་མཚམས་སྤྲིན་ནི་སྲིད་ན་འགྲན་ཟླ་བྲལ་བའི་སྣུམ་ཚོན་རི་མོ་ཞིག་དང་འདྲ་བར་ནུབ་ཕྱོགས་ཀྱི་གནམ་མཐའ་འདྲེས་མཚམས་ལ་ཟིལ་ཤུགས་སྦྱིན། གཅན་གཟན་གྱི་མཆེ་བ་དང་འདྲ་བའི་གཡང་གཟར་གྱི་རྩེ་མོར་ད་དུང་ཉི་འོད་སེར་ལྷམ་ལྷམ་འཕྲོས་ནས་འདུག ཉིན་མོ་དབེན་ཞིང་འཇགས་པའི་བྱང་རིགས་ཀྱི་འབྲོག་སྡེ་ཆུང་ཆུང་དེ་ད་གཟོད་འདུ་འཛིའི་དཔལ་ལ་རོལ། བུད་མེད་རྣམས་ཀྱིས་ཟོ་བ་དང་།
ཨ་རུ་ཁྱེར་ནས་འབྲིའི་འོ་མ་བཞོ་འགོ་ཚུགས། སྐྱེས་པ་རྣམས་ཀྱིས་‘‘ཆོ་ལེ། ཆོ་ལེ་’’ཞེས་འབྲི་གཡག་རྣམས་རྒྱུན་ལྡན་གྱི་གོ་རིམ་བཞིན་གདང་ལ་བཏགས། ལུག་རྫི་རྣམས་ཀྱིས་སྤྲིན་དཀར་གྱི་ཚོམ་བུ་དང་གཉིས་སུ་མེད་པའི་ལུག་ཁྱུ་དལ་གྱིས་སྡེ་བའི་ཕྱོགས་སུ་དེད། ཤིན་ཏུ་ཉམ་ཐག་གི་སྡུག་བསྔལ་ག་འདྲ་ཞིག་བྱུང་ཡང་དུས་ཀྱི་འཁོར་ལོའི་འགྲོས་དང་བསྟུན་ནས་རིམ་གྱིས་སངས་འགྲོ་བ་ནི་ལྡོག་ཏུ་མེད་པའི་འཇིག་རྟེན་གྱི་ཆོས་ཉིད་ཅིག་ཡིན་པས་ད་གཟོད་སྔ་དགོང་ལྷས་རའི་ནང་དུ་ཧྭ་ཧྭ་ཧོ་ཧོའི་དགོད་སྒྲའང་ཐོས་རྒྱུ་འདུག322ཚེ་སྐྱབས་ཀྱིས་རང་ཁྱིམ་གྱི་འབྲི་གཡག་གདང་ལ་བཏགས་ཟིན་ནས་ཞོ་དགའ་དང་། ལུག་དགའ་གཉིས་ལག་གཡས་གཡོན་གྱིས་ཁྲིད་དེ་ནང་དུ་ལོགབཀྲ་ཤིས་གཡང་ཆགས་ཀྱིས་‘‘ཨ་ཆེ་འོ་མ་སྐྱིད་ཁྱེད་ཀྱིས་ལྟོས་དང་། ཕྲུ་གུ་དེ་གཉིས་ཀྱི་གཟུགས་བྱད་ཨ་ཁུ་ཚེ་སྐྱབས་དང་འདྲ་བ་ལ་’’ཟེར། འོ་མ་སྐྱིད་ཀྱིས་‘‘འདྲ་པོ་མི་འདུག འདྲ་པོ་ག་ལ་ཡོང་སྲིད། ངས་བལྟས་ན་འདས་པོ་དེ་དང་ཨ་ན་མ་ན་རེད་’’ཟེར།
དེའི་སྐབས་ཉི་མ་དེར་སླེབས་ནས་བཀྲ་ཤིས་གཡང་ཆགས་ལ་‘‘རྗེས་མ་ཁྱེད་རང་གྲོད་ཁོག་ནང་གི་ཕྲུ་གུ་དེ་དགྲ་འདུལ་དང་མི་འདྲ་བར་ང་དང་འདྲ་ན་ཧྭ་ཧྭ་རི’‘‘ཅི་ཟེར། ཁ་ཚུམས། ངོ་ཚ་རྒྱུ་མེད་ལེ། ’’‘‘ཧྭ་ཧྭ་ཧྭ། ’’‘‘ ’’རོང་པ་སྡེ་གསར་གྱིས་ཡུལ་ལུང་བདེ་རུ་མི་བཅུག་མཁན་གྱི་ཇག་ཚོགས་ཐལ་བའི་རྡུལ་དུ་བརླགས་པ་མ་ཟད་མེའི་འཕྲུལ་འཁོར་བཞི་ཡང་ཐོབ་པའི་སྙན་གྲགས་ཉེ་འཁོར་སྡེ་ཚོ་གཞན་དུ་ཁྱབ་པས་སྡེ་ཚོ་གཞན་རྣམས་རོང་པ་སྡེ་གསར་ལ་ཡིད་སྨོན་སྐྱེད་དེ་རོང་པ་སྡེ་གསར་ཟེར་དུས་སྔར་སྡེ་ཆུང་ནུས་མེད་རྒན་མོ་རུ་བ་ཞེས་ཀུན་གྱིས་འཕྱ་བ་དང་། བརྙས་བཅོས་བྱེད་ཡུལ་ཞིག་ཡིན་མོད་ད་ནི་བུ་རྟའི་མདངས་ཐོན་སོང་ཞེས་བསྔགས་བརྗོད་བྱེད་ཀྱི་ཡོད། ཡ་མེད་སྤུན་གསུམ་གྱི་ རྣ་ལམ་ དུ་ སྐད་ ཆ་ དེ་ ཐོས་ སྐབས་ ཤིན་ ཏུ་མི་ དགའ་ བ་ དང་། འཇིགས་སྐྲག་ཀྱང་ཚད་མེད་སྐྱེད། དེ་སྔོན་དབང་ཆེན་ཡུལ་དུ་འགྲོ་སྐབས་སྟེས་དབང་གིས་འབྲུག་དར་འཕྲད་ནས་ཁོ་ནི་ཡ་མེད་སྤུན་གསུམ་གྱི་ཡ་གྱལ་ཞིག་ཡིན་པར་ཤེས་ནས་འཇིགས་སྐུལ་གྱིས་མེ་མདའི་མཆུ་ལྕེ་ཡིས་ལྡག་བཅུག་པ་དེ་ཤ་དང་རུས་པའི་སྟེང་དུ་མི་བཟོད་པའི་ན་ཚའི་སྡུག་བསྔལ་མེད་ཀྱང་དེ་ནི་ཤིན་ཏུ་མི་འོས་པའི་མཐོང་ཆུང་323དམའ་འབེབ་ཡིན་པས་ཁོའི་ཕུ་བོ་ཨ་དར་དང་། ཆོས་དར་གཉིས་ཀྱིས་‘‘མི་རྒན་ནང་དུ་བསྡད་དུས་ཁ་མཆུ་གནམ་ལས་ལྷུང་ཞེས་པ་ལྟར་དོན་མེད་མི་ལ་བརྙས་བཅོས་བྱེད་མཁན་གཏེ་པོ་དེ་སུ་ཡིན་ནམ།
རོང་པ་སྡེ་གསར་གྱིས་ཚར་བཅད་པའི་ཇག་ཚོགས་དེའི་ནང་གི་མི་གཅིག་ཡིན་ནམ། རོང་པ་སྡེ་གསར་གྱི་བཙན་ལྷ་དང་ངེད་ཚོའི་བར་རྒྱལ་ཕམ་གྱི་དབྱེ་བ་མེད་པ་བྲེ་སྲང་ལ་འདེགས་དགོས་ཀྱང་ཡང་ལྕི་ཡོད་མི་སྲིད་པས་ཁོ་ཚོའི་མིས་དེ་ལྟར་བྱེད་མི་སྲིད་ལ་མེའི་འཕྲུལ་འཁོར་ཡོད་པའི་མི་ཡང་མེད་’’ཅེས་དབང་ཆེན་དང་ཉི་ཤར་ཞེས་རྦེའི་ཡུལ་གྱར་གྲོང་པ་གཉིས་དེར་སླེབས་པ་ཁོ་ཚོས་ད་དུང་ཤེས་མེད། ‘‘ཧུང་། མཐོང་ཆུང་དང་བརྙས་བཅོས་དེ་ལྟ་བུ་བྱེད་མཁན་དེ་སུ་ཡིན། གཤིན་རྗེ་ཆོས་ཀྱི་རྒྱལ་པོ་ཡིན་ཡང་སོམ་ཉི་ཐེ་ཚོམ་མེད་པར་དེ་དང་དམར་འཛིང་བྱེད་རྒྱུ་བྱུང་ན་མི་ལོ་ལྔ་བརྒྱ་སྐྱེ་བ་མ་བླངས་ཀྱང་འགྱོད་པ་མེད་’’ཅེས་ཨ་དར་གྱིས་ཉིན་མང་པོ་གྲི་བརྡར་གྱིན་འབྲུག་དར་ལ་‘‘ཐ་ཤལ། ཁྱོད་ལྟ་བུའི་ཐ་ཤལ་ཡོད་དམ། ངོ་མ་གཉིད་ལམ་དུའང་གཏོང་མི་སྲིད་པའི་བརྙས་བཅོས་དེ་འདྲ་ཁུར་ནས་མེ་མདའི་མཆུ་ལྡག་མཁན་ཕོ་ཐ་ཁྱོད་དེ་རིང་ནས་བཟུང་ང་དང་ཆོས་དར་གཉིས་ཀྱི་སྲིང་མོ་ལས་སྤུན་མཆེད་དུ་ངོས་འཛིན་མི་བྱེད་ཐག་ཆོད་ཡིན། སློག་པའི་ཐུ་གཤམ་རིང་དུ་ཐོངས་ལ་མོ་ལས་ཁོ་ན་མ་གཏོགས་ཕོ་ལས་ལས་མི་དགོས་’’ཞེས་ཁ་རྡུང་དྲག་པོ་བཏང་ནས་སྡང་མིག་གིས་བལྟས། ཆོས་དར་གྱིས་ཀྱང་ཕུ་བོའི་ལད་ཟློས་བྱས་ནས་‘‘བུ་ཞེ་སྡང་མེད་ན་བུ་མོ་རེད། མཚོན་རྣོ་ངར་མེད་ན་འུ་ལུ་རེད།
ད་དུང་མི་དེས་ཁྱོད་ལ་རྐུབ་ལྡོགས་ཞེས་མ་བཤད་པས་མ་གཏོགས་ཁྱོད་ཀྱིས་ཞིམ་སྣང་བྱེད་ཀྱིན་ལྡག་ངེས་རེད་’’ཅེས་ཁ་རྡུང་བཏང་། འབྲུག་དར་ཙི་གུས་ཞི་མི་མཐོང་བ་ལྟར་སྒོ་འགྲམ་དུ་བསྡད་ནས་ཕུ་བོ་གཉིས་ཀྱི་ཁ་རྡུང་གཟེད་ནས་སྨྲ་བ་མེད་པར་མགོ་རྔ་དབྱུག་ལྟར་གུག་ནས་བསྡད། ཕུ་བོ་གཉིས་ཀྱི་དམོད་ཚིག་དང་ཁ་རྡུང་ནི་སྒྲུང་པ་ཕུལ་བྱུང་ཞིག་གིས་ལྷ་324སྒྲུང་ཤོད་པ་ལྟར་རྫོགས་མཐའ་མི་འདུག‘‘ཧུང་། འཇིག་རྟེན་ཁ་དཔེར་ཕོ་རབ་བརྒྱ་ཡི་ཁྲོད་ན་ཕོ་ཐ་གཅིགཕོ་ཐ་བརྒྱ་ཡི་ཁྲོད་ན་ཕོ་རབ་གཅིག་ཅེས་པ་ཅིས་མི་བདེན། ང་ཚོ་འཆི་གསོན་སྤུན་བརྒྱད་ཀྱི་ནང་གི་ཕོ་ཐ་ཁྱོད་རེད། ཕོ་ཤི་སྐྱག་ཟན། བཟང་བྱེད་མཁན་ལ་བཟང་ལན་མེད་ན་བཟང་བྱེད་མཁན་ཉུང་དུ་ཉུང་དུ་རེད། དགྲ་བྱེད་མཁན་ལ་དགྲ་ལན་མེད་ན་དགྲ་བྱེད་མཁན་མང་དུ་མང་དུ་རེད་’’ཅེས་མཛུབ་མོ་འབྲུག་དར་གྱི་སྣ་རྩེར་གཏད་དེ་‘‘གོ་བྱུང་ངམ། ཐ་ཤལ། ཨ་རི’ཞེས་སྐད་ཤུགས་སྔར་བས་ཆེ་བའི་སྒོ་ནས་སྡིག་པས་འབྲུག་དར་འདྲོག་ཙམ་བྱས་པ་དང་།
ངོ་གདོང་ལས་བྱ་དཀའ་བྱེད་གཏད་ཀྱི་རྣམ་འགྱུར་ཉམ་ཐག་པའི་མིག་གིས་ཕུ་བོ་གཉིས་ཀྱི་གདོང་ལ་ཐད་ཀར་བལྟ་མ་ནུས་པར་ས་རུ་བལྟས་ནས་‘‘བརྙས་བཅོས་ཡིན་པ་ངས་ཤེས་ཀྱི་འདུག འོན་ཀྱང་ང་ཚོ་སྔར་བུ་སྤུན་སྟག་ཕྲུག་འདྲ་བ་བརྒྱད་གཞན་སྨོན་རང་སྐྱིད་ཅིག་ཡིན་ཡང་རང་ཤེད་རང་བཙན་ཆེ་དྲགས་པས་ད་ལྟ་གསུམ་ལས་མ་ལྷག་པའི་རྒྱུ་མཚན་གང་ཡིན་ད་དུང་མ་རྟོགས་པ་རེད་དམ། རང་སྲོག་རྟ་རྔ་ཕྲ་མོ་ལ་ཕངས་སེམས་མེད་པར་ང་བཙན་ང་རྒོད་ཁོ་ནར་བསམ་ནས་་་་་་་’’ཁོས་སྔར་གྱི་སྤུན་ཟླ་འདས་པ་དེ་དག་ཟུངས་ཁྲག་དམར་ཆི་ལེར་ཁྲག་དམར་གྱི་ལྦུ་བའི་ཁྲོད་དུ་རེ་རེ་བཞིན་དབུགས་ཀྱི་རྒྱུ་བ་ཆད་པ་དེ་རྣམས་དྲན་ནས་ཚིག་མཇུག་མ་འཁྱོལ་བར་རྔམ་པ་རིང་པོ་ཞིག་འཐེན་ནས་སླར་སྒོ་འགྲམ་དུ་བསྡད་ནས་སྨྲ་བ་མེད་པར་ལུས། ‘‘ཧུང་། དེ་ དེ་་་་་་་’’ཞེས་ཕུ་བོ་ཨ་དར་ལ་འོས་ཤིང་འཚམས་པའི་ཚིག་ལན་ཞིག་མ་རྙེད་པར་རྐུབ་ལ་ཁབ་བཙུགས་པ་ལྟར་སྡོད་བཟོད་མི་བདེ་བར་གདན་ལས་ཧོབ་ལངས་ཀྱིས་སྦྲའི་ནང་དུ་ཕར་འགྲོ་ཚུར་འགྲོ་བྱེད་ཀྱིན་ལག་པ་གཉིས་སྐེད་པར་གཟེར། ཆོས་དར་ཡང་གདན་ལས་ཧོབ་ལངས་ཀྱིས་‘‘རང་སྲོག་རྟ་རྔ་ཕྲ་མོ་ལ་གཅེས་འཛིན་མེད་པ་མིན་ཡང་བརྙས་བཅོས་དེ་ལྟ་བུ་ཁུར་མཁན་ཕོ་ཐ་ཁྱོད་ལས་325ཐབས་རྡུགས་པ་ཨ་ཡོད། ངེད་ཚོ་འཆི་གསོན་སྤུན་བརྒྱད་ཀྱི་ཞབས་འདྲེན་པ། ཁྱོད་ཀྱིས་ཞུས་པའི་ཞབས་འདྲེན་དེ་འདྲ་ནི་མི་ཚེ་ལས་གཏམ་ཚེ་རིང་རྒྱུ་རེད་རི’ཅེས་ཁ་རྡུང་གཏོང་བཞིན་ཁོང་ཁྲོའི་སེམས་པ་གནོན་མ་ཐུབ་པའི་ཁུལ་གྱིས་གོ་སྐྱོར་གྱི་སྟེང་དུ་ཁུ་ཚུར་བརྡབ་པས་བཟོད་གླགས་བྲལ་བའི་ན་ཟུག་བཏང་ཡང་མ་ན་པའི་ཟོལ་གྱིས་ཨམ་བཙིགས་བསྡམས་ནས་བསྡད། ཨ་དར་དང་། ཆོས་དར་གཉིས་ཀྱིས་འབྲུག་དར་ལ་མེ་མདའི་མཆུ་ལྡག་བཅུག་མཁན་དེ་རོང་པ་སྡེ་གསར་གྱི་མི་མིན་ཤག་བྱས་པ་དང་།
ལྷག་པར་དུ་དེང་སྐབས་རོང་པ་སྡེ་གསར་གྱིས་ཇག་ཚོགས་ཤིག་ཕམ་ཉེས་བཏང་བའི་འབྲས་བུར་མེ་མདའ་བཞི་ཡོད་པ་གོ་ཐོས་བྱུང་བས་ཕྱིས་འབྱུང་རོང་པ་སྡེ་གསར་ལ་འགྲན་ཟླ་མེད་པ་ཤེས་ཏེ་རང་ཆུ་བཏུང་སྟེ་རང་སར་སྡོད་རི་བོང་ལས་ཙོག་པ་དང་འགྲོ་ཞི་མི་ལས་མཁས་པ་བྱེད་དགོས་སྙམ། དེ་མཚམས་ནས་ཚང་མ་གྲགས་འགུལ་མེད་པར་རིལ་མ་གཅིག་རླུང་གིས་དེད་པའི་སྒྲ་ཡང་ཐོས་ཐུབ་པར་གྱུར། སྡེ་དཔོན་བཙན་ལྷར་མེ་མདའ་བཞི་ཡི་ནང་གི་མཛེས་ཤོས་བདག་ཏུ་བཟུང་རྒྱུ་བྱུང་བས་ད་ནི་ཡ་མེད་སྤུན་གསུམ་ལྟ་ཅི་ཡ་མེད་སྤུན་བཅུ་ཡོད་ཀྱང་འཇིགས་དགོས་དོན་མི་འདུག་པས་དེ་རིང་ངས་ཁོ་ཚོར་ཉམས་ཚོད་ཅིག་ལེན་དགོས་སྙམ་ནས་བོའུ་ཁྲ་རིང་རྒྱབ་ཏུ་ཁུར། རྟ་འདོ་བ་ནག་པོ་ཕོ་རོག་དང་འདྲ་བ་ཞིག་ལ་བཞོན་ཏེ་རི་དྭགས་རྔོན་པར་ཁ་གཡར་ཏེ་ཐད་ལ། ར་ཡ་མེད་སྤུན་གསུམ་ཚང་གི་མདུན་གྱི་ན་ཐང་ཝ་དམར་གྱི་སྒལ་གཞུང་དང་འདྲ་བ་དེར་ཚུགས་བབས་ཏེ་ཆེད་མངགས་གལ་ཏའི་ཁ་ལས་ཤ་ལྷུ་གཅིག་མཐོང་བར་བྱས་ནས་མེ་མདའ་རྒྱབ་ཏུ་ཁུར་ནས་ལྕི་བ་འཐུ་བར་སོང་། ཡ་མེད་སྤུན་གསུམ་གྱིས་མ་གིའི་ན་ཐང་དུ་མེ་མདའི་རུའི་རྩེ་ན་རས་དམར་པོའི་དར་ལྕོག་རླུང་གིས་སྐྱོད་བཞིན་པ་ཁུར་པའི་སྐྱ་མི་གཅིག་ཚུགས་བབས་པ་མཐོང་པས་ཚང་མ་ཡ་མཚན་དང་། འཇིགས་སྐྲག་སྐྱེད་དེ་སྦྲའི་སྒོ་སྲུབ་ལས་326ལྐོག་བལྟ་བྱེད་ཀྱིན་བསྡད། དེའི་ཚེ་ཕོ་རོག་གཅིག་གིས་གལ་ཏའི་ཁ་ནས་ཤ་ལྷུ་དེ་མཐོང་ནས་‘‘ཀྭ་ཀྭ་’’ཞེས་སྐད་རྒྱག་བཞིན་ལྡིང་སྐོར་རེ་གཉིས་བྱས་ནས་ཐད་ཀར་གལ་ཏའི་འཁྲིས་སུ་བབས་ཏེ་ཤ་བཟས། སྡེ་དཔོན་བཙན་ལྷས་སྔ་ས་ནས་གྲ་སྒྲིག་ཡོད་པའི་སྒོ་ནས་མེ་མདའ་མར་ཕབ་སྟེ་བློ་རྩ་བརྟན་པོའི་སྒོ་ནས་གཟེས་ཏེ་མེ་མདའ་བརྒྱབ། འདི་ཕྱོགས་ནས་‘‘ཏྭ་’’ཞེས་མེ་མདའི་སྐད་གྲགས་པ་དང་ཕོ་རོག་དེ་ནག་ལྷོབ་བེ་བསད་སོང་པས་ཡ་མེད་སྤུན་གསུམ་གྱི་རྣ་ལམ་དུ་སྔར་འབྲུག་སྐད་ལས་ཆེ་བའི་སྒྲ་ཐོས་མྱོང་མེད་པས་ད་རེས་དེ་ནི་འབྲུག་སྐད་ལས་ཀྱང་ཆེ་བར་སྣང་བ་དང་།
བར་ཐག་ཕོ་འདོམ་བརྒྱ་ཙམ་གྱི་ས་ནས་ཕོ་རོག་བསོད་ཐུབ་པའི་མཐུ་རྩལ་ལ་ཁོ་ཚོ་རྦད་དེ་ཧང་སང་ནས་ཁ་གདང་མིག་བགྲད་ཀྱིས་རེ་ཞིག་རེངས་པོར་ལུས། དགྲ་མཐོང་ཡུལ་དུ་མེད་དུས་འབྲུག་དར་ལ་ཁ་རྡུང་དྲག་པོ་གཏོང་བཞིན་ཞེ་སྡང་འབྲོང་རྒོད་འཁྲབ་འཁྲབ་དང་། དཔའ་གཏམ་ཆུ་རྒྱུག་རྒྱུག་ཏུ་བཤད་ཀྱང་ད་རེས་སྔར་རྣ་བའི་ཡུལ་དུ་ཐོས་པ་ཙམ་ལས་མིག་གིས་མཐོང་མ་མྱོང་བའི་མེའི་འཕྲུལ་འཁོར་ཞེས་བྱ་བ་དེ་དེ་རིང་མངོན་སུམ་དབང་པོའི་སྤྱོད་ཡུལ་དུ་གྱུར་བས་སྔར་མཚོན་ཆའི་དབྱེ་བ་ཆེར་མེད་ཀྱང་རང་རེའི་སྤུན་ཟླ་མང་པོའི་སྲོག་ཀྱང་ཤོར་བ་རེད། སྐད་སྒྲ་འབྲུག་སྟོང་ལྡིར་བ་དང་འདྲ་བ། ཁ་ནས་དུ་ཞག་འཕྱུར་བ། བར་ཐག་རིང་པོའི་ས་ནས་སེམས་ཅན་གྱི་སྲོག་བཀུམ་ནུས་པའི་ཁྱད་འཕགས་ཀྱི་མཚོན་ཆ་འདི་འདྲར་འགྲན་ཟླ་བྱས་ན་རྫ་མས་རྡོ་ལ་བརྡུང་བ་དང་མཚུངས་སོ་སྙམས་ནས་དཔའ་ཞུམ་སྟེ་སྒོར་དོན་མ་ནུས་པར་གཅིན་པ་ཁྱིམ་ནང་དུ་བཏང་ནས་བསྡད། སྡེ་དཔོན་བཙན་ལྷས་ཡ་མེད་སྤུན་གསུམ་ལ་ཉམས་ཚོད་ལེན་ཆེད་དུ་དུ་བ་སྔོ་ལྷོག་ལྷོག་གིས་ཇ་བསྐོལ་ནས་ཟ་འཐུང་བྱེད་ཀྱིན་ས་ཆ་དེར་ཉི་མ་ཕྱེད་ཡོལ་གྱི་བར་དུ་བསྡད་ཀྱང་ཡ་མེད་སྤུན་གསུམ་ཚང་ནི་མི་ཤི་ཁྱིམ་སྟོང་དུ་གྱུར་བ་ལྟར་སྦྲ་327གོག་དེ་ལས་མིའི་གྲིབ་གཟུགས་ཙམ་ཡང་མཐོང་རྒྱུ་མེད་པས་ཁོས་རྟ་ལ་སྒ་སྲབ་སྤྲས་ནས་མཆོང་ཐེངས་གཅིག་གིས་སྒ་ཡི་སྟེང་དུ་མཆོངས། རྟ་བོ་ལྕག་གིས་བྲབ་ནས་ཁྲམ་གླུ་གཏོང་བཞིན་ཕྱིར་ལོགཨ་དར་ཆོས་དར་འབྲུག་དར་གསུམ་ད་གཟོད་གཞི་ནས་གྲགས་འགུལ་ཡོད་པར་གྱུར་ཏེ་ཚང་མ་དབུགས་རིང་འབྱིན་ཀྱིན་ལུས་ཀྱི་རུས་སྒྲོམ་ཞིག་པ་ལྟར་གདན་སྟེང་དུ་འགྱེལ་ནས་བསྡད། འབྲུག་དར་གྱིས་‘‘མེ་མདའ་ཞེས་པ་དེ་འཇིགས་སུ་རུང་བ་ཞིག་མི་འདུག་གམ། ངས་མེ་མདའི་མཆུ་མ་ལྡག་པར་ཕར་རྒོལ་བྱེད་རྩིས་བྱས་ན་ངའི་སྲོག་དེའི་ཁ་ནས་ཐར་ཐུབ་བམ་’’ཞེས་སྐབས་དེ་དུས་རང་ཉིད་བྱ་ཐབས་མེད་པར་གཞན་གྱི་བརྙས་བཅོས་ཁུར་དགོས་བྱུང་བའི་ཚུལ་གྱིས་དག་འབུད་བྱས།
ཕུ་བོ་གཉིས་བླ་འཁྱེར་བ་ལྟར་ཁ་ནས་སྨྲ་བ་ཚིག་གཅིག་ཀྱང་མེད་པར་མིག་ཆེར་གདངས་ནས་ད་གིན་འཇིགས་སུ་རུང་བའི་མེ་མདའི་སྐད་ད་དུང་རྣ་ལམ་དུ་གྲགས་ཀྱིན་འདུགཉི་མ་དེ་ཡི་ཕྱི་ཉིན་སྡེ་དཔོན་བཙན་ལྷས་གཡི་ལྤགས་ཀྱི་སློག་པ་ལ་གོས་ཆེན་ནག་པོའི་སྟེང་དུ་འབྲུག་ཚང་ཉལ་གྱི་རི་མོ་སེར་པོ་ཡོད་པའི་ཕྱི་སྐོགས་ལ་གཟིག་ལྤགས་ཀྱི་མཐའ་རྒྱན་ཅན། གོང་བ་ཝ་མོའི་པགས་པ་བྱས་པ་ཞིག་གྱོན། མགོ་རུ་རྒྱ་གར་ཡང་ཞྭ་ཐལ་སྐྱ་མདོག་རྙིང་སོང་ཞིག་གྱོན། རྐང་ལ་སོག་ལྷམ་རྙིང་པར་གཡག་ཀོའི་ལྷམ་ཀྲད་བརྒྱབ་པ་ཞིག་གྱོན་ནས་དབང་ཆེན་ཚང་དུ་སླེབས། ཁོས་རྒྱུན་ལྡན་གཟབ་མཆོར་དེ་ལྟ་བུ་གནམ་ལོ་གསར་ཚེས་ཀྱི་དགའ་སྟོན་དང་། ཡང་ན་རྟ་རྒྱུག་སོགས་འདུ་འཛོམས་ཀྱི་སྐབས་མ་གཏོགས་གྱོན་སྲོལ་མེད། དེ་རིང་གྱོན་པ་ཡག་རིགས་ཚང་མ་གྱོན་པས་མི་ཚད་དགུན་དུས་སུའང་རྒྱ་གར་ཡང་ཞྭ་གྱོན་ལུགས་ལ་བལྟས་ན་དེ་རིང་དོན་དག་ཆེན་པོ་ཞིག་ཡོད་པ་འདྲ་སྙམས་ནས་དབང་ཆེན་རྟབ་རྟབ་པོར་གདན་ལས་ལངས་ཏེ་སྡེ་དཔོན་ནང་328དུ་བསུས། བཀྲ་ཤིས་གཡང་ཆགས་ཀྱིས་ཀོ་གདན་གཅིག་སྒོ་ཕྱི་ལ་བརྡབ་བརྡབ་བྱས་ནས་སྦྲའི་སྦུག་ཏུ་གཏིང་ནས་སྡེ་དཔོན་བཙན་ལྷ་སྡོད་དུ་བཅུགདེ་རིང་གཟབ་མཆོར་དེ་ལྟ་བུ་སྤྲས་ཏེ་སྦྲའི་སྦུག་ཏུ་ངོ་གདོང་འཛུམ་བག་དང་བཅས་བསྡད་དུས་ངོ་མ་དབང་ཐང་བསོད་ནམས་ཅན་གྱི་སྡེ་དཔོན་ཞིག་རང་རེད་འདུགབཀྲ་ཤིས་གཡང་ཆགས་ཀྱིས་ལམ་སེང་ཐབ་ནང་དུ་ལྕེ་རྡོག་འགའ་བླུགས་པ་དང་དེ་ནས་ཤ་ལྷུ་འགའ་བཙོས་ཏེ་སྡེ་དཔོན་ལ་སྣེ་ལེན་ཞུ་རྒྱུའི་གྲ་སྒྲིག་བྱས། གུང་དཀར་ཏེ་སྦྲའི་གནམ་སྒོ་ལས་འཕྲོས་པའི་གྲུ་བཞི་ནར་གཟུགས་ཀྱི་ཉི་འོད་ཚ་པོ་ཞིག་དབང་ཆེན་གྱི་སྟེང་དུ་འཕྲོས་ནས་འདུག དབང་ཆེན་སློག་པའི་ཕུ་དུང་གཉིས་ཀ་ཕུད་དེ་ཁོག་སྟོད་དམར་ཧྲེང་ངེར་བསྡད་ཡོད་པས་ཐབ་ནང་གི་མེ་དང་ཉི་འོད་ཚ་དྲགས་པས་ངོ་གདོང་སྣུམ་ཞག་ཚིལ་ཚིལ་དུ་གྱུར་བ་མ་ཟད་དམར་ལ་ནག་དྲེག་ཆེ་བ་དང་།
ཤ་རྒོད་འབུར་དུ་ཐོན་པའི་བྲང་སྟེང་དུ་མཇིང་པ་ལས་བཞུར་བའི་ཇུལ་ཆུ་རྐང་གཉིས་སུ་མགྱོགས་ཀྱི་བང་རྩལ་འགྲན་པ་ལྟར་ཤར་མར་རྒྱུགསྡེ་དཔོན་གྱིས་སྨ་ར་མེད་པའི་མ་ནེ་བྱིལ་ཙམ་བྱས་ནས་‘‘དགྲ་འདུལ་བསྡད་མེད་དམ་’’ཞེས་དྲིས། བཀྲ་ཤིས་གཡང་ཆགས་ཀྱིས་‘‘ནོར་ཆུ་བླུད་པར་ཕྱིན་སོང་། ད་ཕལ་ཆེར་སླེབས་རན་ཡོད་མི’ཟེར་བཞིན་སྦྲའི་སྒོ་སྲུབ་ལས་རྒྱང་བལྟ་ཞིག་བྱས། དབང་ཆེན་གྱིས་སྣ་ཐ་སེན་མོ་གང་བླུགས་ཏེ་ལག་གཡས་པས་སྣ་རུ་བཟུང་སྟེ་མྱོང་རོལ་བྱེད་ཀྱིན་དུ་‘‘སྡེ་དཔོན་ཁ་སང་རི་དྭགས་རྔོན་པར་ཕྱིན་པ་ཡིན་ནམ། རི’ཞེས་དྲིས། སྡེ་དཔོན་གྱིས་ཡང་སྨ་ར་མེད་པའི་མ་ནེ་བྱིལ་ཙམ་བྱས་ནས་‘‘ཡིན། ཏོག་ཙམ་མ་གཏོགས་འབྲོང་རྒོད་གསུམ་བསད་སོང་། ’’ཞེས་བཤད་རྗེས་‘‘ཧྭ་ཧྭ་329ཧྭ་ངས་རྩེད་མོ་ཟེར་བ་ཡིན། ང་ཁ་སེང་ཡ་མེད་སྤུན་གསུམ་ལ་ཉམས་ཚོད་ལེན་པར་སོང་ནས་ཁོ་ཚང་གི་མདུན་གྱི་ན་ཐང་དེར་ཇ་བསྐོལ་ནས་བསྡད་ཀྱང་ཁོ་ཚོས་ཡ་བྱེད་ནུས་ཀྱི་མི་འདུག ངས་ད་དུང་ཆེད་མངགས་གལ་ཏའི་ཁ་ནས་ཤ་ལྷུ་གཅིག་མཐོང་བར་བྱས་ནས་དེའི་སྟེང་དུ་བབས་པའི་ཕོ་རོག་གཅིག་ལ་མེ་མདའ་བརྒྱབ་ནས་བསད་པས་ཁོ་ཚོ་ཞེད་ཐག་ཆོད་ནས་སྐྱག་གཅིན་གོས་ཐུང་གི་ནང་དུ་ཤོར་བ་འདྲ་’’ཞེས་བཤད་རྗེས་ཡང་‘‘ཧྭ་ཧྭ་ཧྭ་’’ཞེས་གད་མོ་ཆེན་པོ་བགད།
དབང་ཆེན་གྱིས་སྣ་རུ་མདུན་དུ་བཞག་ནས་མཐེ་བོང་དང་ལྡག་མཛུབ་གཉིས་ཀྱིས་སྣ་ཐ་ཅུང་ཟད་ཅིག་བཟུང་སྟེ་སྣ་ཁུང་གཡས་པའི་སྒོར་སྦྱར་ནས་སིར་སྒྲ་དང་བཅས་ཡར་འཐེན་པ་དང་། དེ་ནས་ཐལ་རྡུལ་དཀར་པོ་ཞིག་དགུན་དུས་བྱེ་ཐང་གི་ཐལ་རླུང་དང་འདྲ་བར་ཁ་སྣ་གཉིས་ལས་བཏོན་ཏེ་རེ་ཞིག་ངོ་གདོང་ཡང་མི་མཐོང་བར་བྱས་ནས་‘‘རི་དྭགས་རྒྱག་པར་སོང་བ་མིན་ཟེར་རམ། རི་དྭགས་རྒྱག་པར་སོང་ནས་ཕོ་རོག་གཅིག་བསད་འདུག་ག ཧྭ་ཧྭ་ཧྭ་’’ཞེས་ཀུ་རེ་བཤད། དབང་ཆེན་གྱི་བསམ་པར་ཡ་མེད་སྤུན་གསུམ་གཉའ་ཆག་ཅིང་དཔའ་ཞུམ་ནས་ཡོད་པས་ད་ནས་ཁོས་ཕལ་ཆེར་དགྲ་ཤ་ལེན་རྒྱུའི་བསམ་བློ་མེད་པ་འདྲ། མ་གཞི་ཐོག་འདྲ་བའི་མེ་མདའ་ཁུར་རྒྱུ་ཡོད་པས་མཚོན་ཆ་སྐྱེད་གྲི་ཙམ་ལས་མེད་པའི་དགྲ་ཡར་སྐྲག་དགོས་དོན་ཅི་ཡོད་སྙམ་ཡང་རང་གིས་སྡེ་དཔོན་གྱི་བདེ་འཇགས་ཐད་སེམས་ཁུར་ཆེན་པོ་ཡོད་ཁུལ་གྱིས་‘‘ཨ་ཙི། ཁྱོད་ཀྱིས་ང་མི་ཁྲིད་པ་ཅི་ཡིན། ངས་སྔ་ས་ནས་ཁྱོད་ལ་དགྲ་ཤ་ལེན་རོགས་བྱེད་རྒྱུའི་དམ་བཅའ་བཞག་པ་ཁྱོད་ཀྱིས་བརྗེད་སོང་བ་མ་རེད་དམ། ངས་ངོ་མ་ཁྱོད་རི་དྭགས་རྔོན་པར་འགྲོ་བ་ཡིན་གྱི་རེད་བསམ་བྱུང་’’ཞེས་བཤད་ཀྱང་དོན་དུ་ཕན་ཚུན་འཁོན་འགྲས་མེད་པའི་ཡ་མེད་སྤུན་གསུམ་དང་དམར་འཛིང་བྱེད་འདོད་མེད། 330སྡེདཔོན་གྱིས་‘‘ཁ་སེང་ངས་ཁོ་ཚོར་ཉམས་ཚོད་ལྟ་བ་ལས་ཁོ་ཚོ་དང་འཐབ་རྒྱུའི་གྲ་སྒྲིག་མེད་པས་རོགས་པ་མ་ཁྲིད་པ་ཡིན།
ཁོ་ཚོས་ང་ངོ་མ་ཤེས་པ་ཡིན་ཡང་སྲིད། གང་ལྟར་ཁོ་ཚོ་ངའི་མཐོང་ཡུལ་དུ་ཡོང་མ་བྱུང་། སང་ཉིན་དོན་གྲུབ་ང་གཉིས་ཀྱིས་ཁྱོད་རོགས་པར་ཁྲིད་དེ་དགྲ་ཤ་ལེན་པར་འགྲོ་བསམ་གྱི་འདུག ད་ཡུན་རིང་པོ་སྒུག་ནས་ཅི་ཕན། ཁྱོད་ལ་ཁོམ་པ་ཡོད་ན་’’ཞེས་བཤད་བྱུང་བས་དབང་ཆེན་རེ་ཞིག་ག་བྱེད་འདི་བྱེད་མེད་པར་གྱུར། གལ་སྲིད་སང་ཉིན་ཁོམ་པ་མེད་ཅེས་དོན་གཞན་ཞིག་ལ་ཁ་གཡར་ཡང་ནམ་ཡང་ཁོམ་པ་མེད་ཅེས་ཁ་གཡར་སའི་དོན་ཞིག་རྙེད་པའི་དབང་དུ་བཏང་ཡང་གཞན་གྱིས་ཡིད་ག་ལ་ཆེས། དང་ཐོག་སྡེ་ཚོ་འདིར་མགོ་འདོགས་སྐབས་ཀྱང་ཁས་ལེན་དམ་བཅའ་བཞག་ཟིན་པས་རྐྱེན་པ་མདའ་ཤོར་གྱིས་མདའ་མོ་ཤོར་བས་མདའ་དེ་ལ་ལོག་ཤོག་ཟེར་ས་མེད། ཁ་བ་ཚིག་ཤོར་གྱིས་ཚིག་ཤོར་བས་ཚིག་དེ་ལ་ལོག་ཤོག་ཟེར་ས་མེད་སྙམ་ནས་‘‘ཁོམ་པ་ཡོད། ཁྱོད་ཀྱིས་ག་དུས་འགྲོ་ཟེར་བ་དེ་དུས་འགྲོ་མིརིཟེར་བ་དང་ཡང་དགྲ་ཤ་ལེན་པར་འགྲོ་དུས་དཔའ་བའི་དཔུང་རོགས་མེད་ན་ག་ལ་འགྲིག དེ་དུས་རང་གིས་གཞན་ལ་རེ་དགོས་སྟབས་ཁ་དན་ཚིག་ལ་གནས་པ་བྱེད་དགོས་སྙམ་ནས་ཤིན་ཏུ་འཐད་པའི་ཚུལ་གྱིས་‘‘ང་ཚོ་ཚང་མར་མེ་མདའ་ཡོད་པས་སྐྱག་ཟན་གསུམ་ལ་སྐྲག་རྒྱུ་ཅི་ཡོད་’’ཟེར།
‘‘ད་ཡག་བྱུང་། ད་ཡག་བྱུང་རི’ཞེས་སྡེ་དཔོན་ཤིན་ཏུ་དགའ་བའི་རྣམ་འགྱུར་སྟོན་བཞིན་འ་ཆད་འུ་ཐུག་གི་གནས་སུ་གྱར་ན་མ་གཏོགས་གདོང་གཏུག་ནས་དམར་འཛིང་བྱེད་མཁན་དོན་གྲུབ་ང་གཉིས་རེད་སྙམས་ནས་བཀྲ་ཤིས་གཡང་ཆགས་དོན་གྲུབ་སྐད་གཏོང་བར་བཏང་། སྡེ་དཔོན་གྱིས་‘‘ཁྱོད་ཀྱིས་བལྟས་ན་ང་ཚོས་འཇབ་རྒོལ་བྱེད་དམ་མངོན་སུམ་འཛེམ་མེད་ཀྱིས་གདོང་གཏུག་ནས་འཛིང་’’ཞེས་དབང་ཆེན་ལ་དྲིས། ‘‘ཨུམ་ད་’’ཞེས་དབང་ཆེན་གྱིས་དེ་མར་ལན་འདེབས་མ་ཐུབ་པར་བསམ་331བློ་བཏང་། དེ་སྤུན་གསུམ་སྔར་ཡ་མེད་ཅེས་སྐད་དུ་གྲགས་ཀྱང་དུས་དེང་སང་དཔའ་ཞུམ་ནས་ཉམ་ཐག་པར་འདུག ཁ་སྔོན་རང་ཉིད་ཡུལ་དུ་འགྲོ་སྐབས་སྟེས་དབང་གིས་འབྲུག་དར་ཞེས་པ་དེ་དང་འཕྲད་དེ་མེ་མདའི་མཆུ་ལྡོགས་ཞེས་བརྙས་བཅོས་བཤད་པར་ཁོས་འཛེམ་བག་མེད་པར་ལྡག་གི་འདུག སྐྱེས་ཕོ་དང་སྐྱེས་ཕོ་ཐུག་དུས་དེ་ལྟ་བུའི་བརྙས་བཅོས་ཁུར་མཁན་ཉུང་ཉུང་རེད། སང་ཉིན་གལ་སྲིད་འཇབ་རྒོལ་བྱས་ཏེ་དགྲ་ཤ་ལེན་རྩིས་བྱས་ན་མེ་མདའ་གསུམ་གྱིས་ཡ་མེད་སྤུན་གསུམ་ཚང་མ་གསོད་རྒྱུར་གོར་མ་ཆག དེ་བས་གདོང་གཏུག་ནས་འཛིང་རྩིས་བྱས་ན་ཁོ་ཚོས་མགོ་སྒུར་ངེས་རེད། དེས་ན་ཁོ་ཚོ་ཚེ་ཐར་གཏོང་ཐབས་ཤིག་བྱས་ཏེ་དོན་མེད་མི་ཡང་གསོད་མི་དགོས་ལ།
སྡེ་དཔོན་དང་དོན་གྲུབ་གཉིས་ལའང་ལྷག་བསམ་ཟོལ་མེད་ཀྱིས་རོགས་པ་བྱས་པ་ངོ་མ་མདའ་གཅིག་གིས་བྱ་གཉིས་བསད་པའི་དཔེ་བཞིན་རང་གཞན་གཉིས་ཀའི་དོན་འགྲུབ་ཐུབ། ལྷག་པར་དུ་ཡ་མེད་སྤུན་གསུམ་དང་འཁོན་འགྲས་མེད་པས་ཁོ་ཚོ་གསོད་ཐུབ་པར་སྤོབས་པ་སྐྱེ་རྒྱུ་ཅི་ཡོད་སྙམ་ནས་‘‘ངས་བལྟས་ན་གདོང་གཏུག་ནས་འཛིང་རྒྱུ་རེད། མེ་མདའ་ཡོད་པའི་མི་གསུམ་གྱིས་འཇབ་རྒོལ་བྱས་ན་ངོ་ཚ་མི’ཞེས་བརྗོད། དེ་མཚམས་རྫ་མའི་ནང་གི་ཤ་ཁུ་ལྷོག་ལྷོག་ཏུ་ཁོལ་བཞིན་ཆུ་ཡི་ཟེགས་མ་ཐབ་འགྲམ་གྱི་མེ་མདག་གི་ནང་དུ་ལྷུང་ནས་‘‘ཚིར། ཚིར་’’ཞེས་གྲགས་པ་དང་གསེར་གྱི་ཁུ་བ་དང་འདྲ་བའི་ཤ་ཡི་ཞག་རྫ་མའི་ཁ་ནས་ལུད་ཙམ་ལུད་ཙམ་གྱིས་མ་གཞི་ནས་སྣུམ་ཞིང་ནག་དྲེག་ཆེ་བའི་རྫ་མ་དེ་སྔར་བས་བཀྲག་མདངས་ཆེ་བར་གྱུར། དབང་ཆེན་གྱིས་ལམ་སེང་ཕུ་དུང་གཉིས་ཀྱིས་འཇུས་ནས་རྫ་མ་ཐབ་ལས་ཕབ། གློ་གྲི་བཏོན་ནས་གྲི་སྣེ་ཡིས་ཤ་ལྷུ་རེ་རེ་བཞིན་སྡེ་དཔོན་གྱི་མདུན་དུ་ལེན་བཞིན་‘‘ཤ་ཚོས་ལ་མ་ཚོས་དེ་བྲོ་བ་ཆེ། རོགས་འདྲིས་ལ་མ་འདྲིས་དེ་བརྩེ་དུང་ཆེ། ’’ངོ་མ་ཤ་ལྷུ་དེ་དག་ཚང་མ་ཕྱི་ཚོས་ཀྱང་ནང་མ་ཚོས་པ་རྐྱང་རྐྱང་རེད་འདུག་པས་སྡེ་དཔོན་མདུན་གྱི་རྫ་མའི་སྡེར་མ་ཁ་ཆག་དེ་ལས་ཤ་332ཁུ་དམར་པོ་ཆུ་རྒྱུན་བཞུར་བ་ལྟར་འགྲམ་དུ་རྒྱུགདབང་ཆེན་གྱིས་‘‘ཤ་ཡག་པོ་རང་མི་འདུག འོན་ཀྱང་ཁྱེད་ཀྱིས་འཛེམ་མ་གནང་པར་ཡག་པོ་ཟ་རོགས་’’ཞེས་དེའི་ཁྲོད་ནས་ཚི་ལུ་ཆེ་བའི་ཤ་ལྷུ་གཅིག་བླངས་ཏེ་སྡེ་དཔོན་གྱི་ལག་ཏུ་འཇོག་གིན་དུ་‘‘ཇ་གྲང་ན་དགའ་ཡང་རང་གིས་མི་འཇོག
ཤ་ཚ་ན་དགའ་ཡང་གཞན་གྱིས་མི་བསྟེར་ཟེར་ཡང་ད་རེས་ཤ་ཚ་མོ་བསྟེར་ཡོད་དོ་’’ཞེས་ཀུ་རེ་བཤད། ད་ལྟ་རང་རྫ་མའི་ནང་ནས་བླངས་མ་ཐག་པའི་ཤ་ཚ་པོ་དང་དེའི་ཤ་ཁུ་ཚ་པོས་སྡེ་དཔོན་གྱི་ལག་པ་འཚིགས་ནས་མ་བཟོད་པར་‘‘ཏོག་ཙམ་སྒུག་དང་། ཨ་ཚ་ཚ་’’ཞེས་ཤ་ལྷུ་ཚིལ་ཆེན་དེཚོམར་བཞག་ནས་སྦར་མོའི་སྟེང་དུ་འགོས་པ་འི་ཞག་ཚིལ་དང་ཤ་ཁུ་གྱོན་པ་སྤུས་ལེགས་དེའི་སྟེང་དུ་འགོས་དོགས་ཀྱིས་སྦར་མོ་གཉིས་ཐེར་ཐེར་བྱས་ནས་མིག་གཉིས་ཤ་ལྷུ་དེའི་སྟེང་གི་ཚི་ལུར་བལྟས་ནས་སྒྲ་མི་གསལ་བའི་མ་ཎི་བགྲངས། ད་གཟོད་བཀྲ་ཤིས་གཡང་ཆགས་དང་། དོན་གྲུབ་མིང་སྲིང་གཉིས་ཀྱང་ཚུར་སླེབས། དོན་གྲུབ་ཀྱང་ལུས་དང་གྲིབ་མ་ཇི་བཞིན་མི་བྲལ་བའི་མེ་མདའ་དེ་རྒྱབ་ཏུ་ཁུར་ནས་འདུག ཁོ་གདན་སྟེང་དུ་སྡོད་ཁོམ་མེད་པར་‘‘སྡེ་དཔོན་ལགས། སང་ཉིན་རང་འགྲོ་རྒྱུ་ཡིན་ཟེར་བ་བདེན་ནམ་’’ཞེས་སྤྲོ་བ་རབ་ཏུ་འཕེལ་ནས་མཆུ་ཟུམ་མི་ཐུབ་པར་གྱུར། སྡེ་དཔོན་གྱིས་‘‘ཡིན་ཡིན། ད་སྡོད།
ཡ་དེ་ཟོ་དང་། ཚི་ལུ་ཆེ་དྲགས་པས་ངས་ཟ་ཐུབ་པ་མི་འདུག་’’ ཅེས་ད་གིན་དབང་ཆེན་གྱིས་ཆེད་མངགས་ཁོར་བསྟེར་པའི་ཤ་ལྷུ་དེ་དོན་གྲུབ་ལ་སྤྲད་པ་དང་། དེ་ནས་ཚི་ལུ་ཆུང་བ་ཞིག་བླངས་ཏེ་བཟས། དོན་གྲུབ་ཀྱིས་‘‘ཤ་ཚིལ་ཆེན་ཟ་བར་བུ་སྙིང་ཆེན་དགོས་’’ཞེས་ཀུ་རེ་བཤད་ཀྱིན་གློ་གྲི་བཏོན་ཏེ་བཟས། སྡེ་དཔོན་གྱིས་‘‘ཡ་ཡ། བུ་སྙིང་ཆེན་ཡིན་ན་སང་ཉིན་མ་འཕྱུག་’’ཅེས་333ཀུ་རེ་བཤད་ཞོར་དུ་ཁོ་རང་གིས་ཟ་བཞིན་པའི་ཤ་ལྷུ་དེའི་སྟེང་ནས་ཚི་ལུ་ཏི་ཀ་གཅིག་བཅད་དེ་‘‘ཡ། བུ་སྙིང་ཆེན། དེ་ཟོ་དང་མི’ཟེར། སྡེ་དཔོན་དང་། དོན་གྲུབ་གཉིས་ཀྱིས་དབང་ཆེན་རོགས་པར་འཁྲིད་དེ་ཉི་མ་སང་ཉིན་རང་དགྲ་ཤ་ལེན་པར་འགྲོ་རྒྱུ་ཡིན་པའི་སྐོར་གྱི་གཏམ་གཤོག་པ་སྐྱེས་པ་ལྟར་དེ་མ་ཉིད་དུ་གྲོང་ཚོ་ཆུང་ཆུང་དེར་ཁྱབ་པས་ཚེ་སྐྱབས་དང་།
དགྲ་འདུལ་གཉིས་འཚང་ཁ་ཤིག་ཤིག་གིས་དབང་ཆེན་ཚང་དུ་སླེབས་ནས་‘‘ང་ཡང་འགྲོ་རྒྱུ་ཡིན། ’’‘‘ང་ཁྲིད་དང་། ངས་ཞབས་འདྲེན་ཞུ་མི་སྲིད། ’’‘‘ང་ངེས་པར་དུ་ཁྲིད་དགོས། ’’‘‘ང་འགྲོ་ཐག་ཆོད་ཡིན། ’’‘‘གྲོགས་བརྒྱ་ཡོད་ཀྱང་ཉུང་སྐྱོན་དང་། དགྲ་གཅིག་ཡིན་ཡང་མང་སྐྱོན་ཟེར་སྲོལ་ཡོད་པས་ང་ངེས་པར་དུ་ཁྲིད་དགོས་རི’ཟེར། ཚེ་སྐྱབས་ཀྱིས་‘‘ཁྱེད་ཚོས་ང་ལ་ཡིད་ཆེས་དང་། བློས་འཁེལ་ན་ང་ཁྲིད་དང་། ངས་རང་སྲོག་རྟ་རྔ་ཕྲ་མོར་ཕངས་པ་མེད་པ་མ་ཡིན་ཡང་།
ཁྱེད་ཚོས་ང་ཚེ་ཐར་བཏང་བས་མི་ཚད་རང་མིར་བརྩིས་ཏེ་མེ་མདའ་ཡང་སྤྲད་པ་མ་ཟད་ངའི་བཟའ་ཟླ་འོ་མ་སྐྱིད་སྡུག་དམྱལ་བའི་ཡུལ་ནས་བསྐྱབས་པས་ངས་ད་རེས་ཁྱེད་ཚོར་དྲིན་ལན་གསབ་ཆེད་ང་ངེས་པར་དུ་ཁྱེད་ཚོའི་རོགས་པར་འགྲོ་རྒྱུ་མ་ཟད་ད་རེས་ཤི་ཡང་འགྱོད་པ་རྟ་རྔ་ཏིལ་འབྲུ་ཙམ་ཡང་མེད་’’ཟེར། དགྲ་འདུལ་གྱིས་‘‘ངེས་པར་དུ་ཁྱེད་ཚོའི་རོགས་པར་འགྲོ་རྒྱུ་ཡིན། འོག་ལ་བཞོན་རྒྱུའི་རྟ་ཕོ་ཡོད་ལ་རྒྱབ་ཏུ་ཁུར་རྒྱུའི་མེ་མདའ་ཡོད་པས་བུ་རྟ་གཉིས་ཀྱི་མདངས་འདོན་རྒྱུའི་དུས་ལ་སླེབས་སོང་’རིཞེས་ཁོ་རང་ཁྲིད་རྒྱུའི་ཡིད་ཆེས་ཀྱིས་ཁེངས། སྡེ་དཔོན་གྱིས་‘‘ཁྱོད་གཉིས་ཀྱི་སྐད་ཆ་ཚང་མ་སེམས་ནང་གི་སྐད་ཆ་ཡིན་པ་ངས་ཤེས་ཀྱི་འདུག ཁྱོད་གཉིས་ལ་ཡིད་མི་ཆེས་པ་དང་། ཞབས་འདྲེན་334ཞུ་བའི་དོགས་པ་མིན་ཡང་ཤིག་གསོད་པར་སྟ་རེ་འཕྱར་བའི་དཔེ་བཞིན་གྲི་འུར་རྡོ་ལས་མཚོན་ཆ་མེད་པའི་མི་གསུམ་གྱི་སྟེང་དུ་མི་ལྔ་རྒྱུག་སོང་ན་སྡེ་བ་གཞན་གྱིས་འཕྱ་ངེས་རེད། དེ་བས་རྗེས་མ་དབང་ཆེན་ཕ་བུ་གཉིས་ཀྱི་དཔུང་རོགས་སུ་འགྲོ་དུས་ང་ཚོ་ཚང་མ་དཔའ་ཞུམ་མི་རུང་། ཉྭ་འདར་མི་རུང་’’ཟེར་བས་ཚེ་སྐྱབས་བྱ་ཐབས་ཟད་དེ་ཟུར་ཞིག་ཏུ་བསྡད། དགྲ་འདུལ་ད་གིན་གྱི་ཡིད་ཆེས་དེ་ཆུ་ཡི་ལྦུ་་བ་ལྟར་ཡལ་ནས་‘‘ང་ཡང་ཁྲིད་ཀྱི་མིན་ཟེར་རམ་’’ཞེས་ཧང་སང་ནས་ཁ་ཆེར་གདང་སྟེ་བསྡད། སྡེ་དཔོན་གྱི་སྐད་ཆ་དེ་དབང་ཆེན་གྱིས་སེམས་སུ་ཤིན་ཏུ་འཐད་པ་མ་ཟད་‘‘རྗེས་མ་དབང་ཆེན་ཕ་བུ་གཉིས་ཀྱི་དཔུང་རོགས་སུ་འགྲོ་དུས་དཔའ་མ་ཞུམ།
ཉྭ་མ་འདར་’’ཞེས་པའི་སྐད་ཆ་དེས་ཁོར་སེམས་འགུལ་ཚད་མེད་ཐེབས་ཏེ་ད་རེས་སྡིག་པའི་ཁུར་པོ་རི་རབ་ལས་ཆེ་བ་ཞིག་ཁུར་ཏེ་དམྱལ་བ་ཆུ་རྒྱུན་ལས་རིང་བ་ཞིག་མྱོང་དགོས་ཀྱང་སོམ་ཉི་ཐེ་ཚོམ་རང་ལུས་ཀྱི་བ་སྤུ་ཕྲ་མོ་ཙམ་ཡང་མེད་པར་མཆོང་ཟེར་ན་དམར་ཡག་སྟག་དང་འདྲ་བ་ཞིག་དང་གསོད་ཟེར་ན་བྱིས་པ་ལོ་བརྒྱད་ཡིན་ཡང་ཡ་མི་ང་བ་བྱེད་དགོས་སྙམས་ནས་‘‘རེད། ཤིག་གསོད་པར་སྟ་རེ་འཕྱར་དགོས་མེད། ཁྱེད་གཉིས་བློ་བདེ་པོ་བྱོས་’’ཟེར། ཚེ་སྐྱབས་དང་། དགྲ་འདུལ་གཉིས་འགྲོ་འདོད་ཀྱི་སེམས་ད་དུང་མ་འཇགས་པར་ལག་པས་ལག་པ་ཕུར་གྱིན་དབང་ཆེན་དང་། སྡེ་དཔོན་གཉིས་ལ་བལྟས་ནས་བསྡད། དབང་ཆེན་གྱིས་ཁོ་གཉིས་ཀྱི་སེམས་རྟོགས་ནས་‘‘ངོ་མ་རེད། ཤིག་གསོད་པར་སྟ་རེ་འཕྱར་ན་སྡེ་བ་གཞན་གྱིས་འཕྱ་གི་རེད་’’ཅེས་ནན་བཤད་བྱས། དགྲ་འདུལ་གྱིས་སྐད་དམའ་པོའི་སྒོ་ནས་‘‘འོ་ན་ང་གཉིས་ལ་རོགས་པ་ཞིག་བཏང་སྟེ་སོང་ན་མི་འགྲིག་གམ་’’ཞེས་བཤད། ‘‘ཧྭ་ཧྭ་ཧྭ་’’ཞེས་སྡེ་དཔོན་གྱིས་གད་མོ་ཆེན་པོ་ཞིག་བགད་དེ་‘‘དེ་ག་ལ་འགྲིག
ད་རེས་དགྲ་ཤ་ལེན་རྒྱུ་དེ་ང་དང་དོན་གྲུབ་གཉིས་ཀྱི་བྱ་བ་རེད། 335དེར་རང་གི་ཚབ་ཏུ་མི་གཞན་བཏང་ན་མི་ཚེ་ལས་གཏམ་ཚེ་རིང་བར་གྱུར་ནས་འཇིག་རྟེན་ཁ་དཔེར་འགྱུར་ངེས་རེད། གྲོགས་དབང་ཆེན་ནི་ཐབས་བཀོད་པ་ཅན་ཞིག་ཡིན་པས་མ་ཁྲིད་ན་མི་འགྲིག་མི’ཟེར། དབང་ཆེན་གྱི་མིང་གི་མདུན་དུ་‘‘གྲོགས་མི’ཞེས་པའི་ཚིག་ཅིག་སྦྱར་བས་དབང་ཆེན་སྔར་བས་ལྷག་པའི་སེམས་འགུལ་ཐེབས་ནས་ལུས་ཡོངས་སུ་འཛད་མཐའ་མེད་པའི་སྟོབས་ཤུགས་འཕེལ་ཏེ་ཁ་ནས་སྐད་ཆའང་མ་ཐོན་པར་ངོ་གདོང་ལས་ཡིད་ཆེས་དང་སྤོབས་པ། དགའ་སྤྲོ། སེམས་ཤུགས་ཀྱི་རྣམ་འགྱུར་གྱིས་ཁེངས་ཏེ་སྡེ་དཔོན་ལ་བལྟས་ནས་བསྡད། དེ་ནས་ཁོ་ཚོ་ཅི་གྲོས་མོལ་གྲོས་ཀྱི་གཏམ་གླེང་སྣ་ཚོགས་ཤོད་ཀྱིན་ཡུན་རིང་བསྡད་རྗེས་སྡེ་དཔོན་དང་། དོན་གྲུབ་གཉིས་སང་ཉིན་ཕྱོགས་ཐོན་གྱི་གྲ་སྒྲིག་བྱེད་དགོས་སྟབས་དབང་ཆེན་ཚང་ལས་དོན་ཏེ་རང་གནས་སུ་ལོགཚེ་སྐྱབས་ཁོ་ཚོ་དང་མཉམ་དུ་འགྲོ་རྒྱུའི་རེ་བ་མ་འགྲུབ་པས་སྒྱིད་ལུག་གི་གོམ་པ་སྤོ་བཞིན་ལོགཚེ་སྐྱབས་དབང་ཆེན་ཚང་ལས་དོན་ཏེ་ཅུང་མ་སོང་བར་དབང་ཆེན་གྱིས་སྦྲའི་ནང་ནས་‘‘ཁོ་ཚེ་སྐྱབས། འདིར་ཤོག་དང་’’ཞེས་བོས་པས་ད་རེས་ཁོ་ཁྲིད་རྒྱུ་མིན་ནམ་སྙམས་པའི་དགའ་སྤྲོ་འཕེལ་ཏེ་‘‘ཨ་’’ཞེས་ཁ་ཕྱིར་བསྐོར་ཏེ་རྒྱུག་མ་འདུར་གྱིས་དབང་ཆེན་ཚང་དུ་འཛུལ། དབང་ཆེན་གྱིས་‘‘ང་ཚོར་རྫས་མདེལ་མང་པོ་རང་མེད་པས་གྲོན་ཆུང་བྱེད་དགོས་འདུག་’’ཟེར་བཞིན་ཚེ་སྐྱབས་ལ་མདེའུ་ལྔ་དང་རྫས་མགྱོགས་རྭ་གང་སྦྱིན།
དབང་ཆེན་གྱི་ངོས་ནས་བཤད་ན་རྫས་མདེལ་དེ་དག་ནི་ཚེ་སྐྱབས་ལ་རྦད་དེ་ཡིད་ཆེས་པའི་མཚོན་ཚུལ་ཞིག་ཡིན་པ་དང་། ཚེ་སྐྱབས་ཀྱི་ངོས་ནས་བཤད་ན་དེ་ནི་ད་རེས་ཁོ་ཚོ་དང་ལྷན་དུ་འགྲོ་བའི་གོ་སྐབས་མ་བྱུང་བའི་སེམས་གསོ་དང་། དབང་ཆེན་གྱིས་རང་ལ་ཡིད་ཆེས་པའི་མཚོན་ཚུལ་ཡིན་པས་སེམས་336འགུལ་ཚད་མེད་ཐེབས་ཏེ་གུས་ཞབས་ལྡན་པའི་སྒོ་ནས་རྫས་མདེལ་དེ་དག་ལག་གཉིས་ཀྱིས་ལེན་པའི་ཚུལ་ལ་བལྟས་ན་མགྱོགས་རྭ་དེ་ནི་འཇིག་རྟེན་ན་གཉིས་སུ་མ་མཆིས་པའི་གཡང་ཊི་ནག་པོའི་བུམ་པ་ཞིག་དང་། མདེའུ་ལྔ་ནི་རྙེད་པར་དཀའ་ཞིང་ཤིན་ཏུ་རྩ་ཆེ་བའི་འཆི་མེད་ལྷའི་རིལ་བུ་ལྔ་དང་མཚུངས། མགྲོན་པོ་རྣམས་རང་གནས་སུ་ལོག་རྗེས་དགྲ་འདུལ་གྱིས་‘‘ཨ་ཕ། ཁྱོད་ཚོས་ཚེ་སྐྱབས་མ་ཁྲིད་ཀྱང་ང་ངེས་པར་དུ་ཁྲིད་དགོས་’’ཞེས་ཞུ་བ་འཐེན། བཀྲ་ཤིས་གཡང་ཆགས་ཀྱིས་‘‘ད་རེས་སྡེ་དཔོན་གྱིས་ཤིག་གསོད་པར་སྟ་རེ་འཕྱར་མི་རུང་ཟེར་བ་ཁྱོད་ཀྱིས་མ་ཐོས་སམ་’’ཞེས་བཤད་ཞོར་དུ་ཤ་ཏིག་་གཅིག་བཅད་དེ་དགྲ་འདུལ་ལ་སྦྱིན། དགྲ་འདུལ་སུན་སྣང་སྐྱེད་དེ་‘‘ཨ་ཙི། ཁྱོད་ཚོ་བུད་མེད་ཀྱིས་ཅི་ཤེས་ཀྱི་ཡོད་’མིཅེས་བཀྲ་ཤིས་གཡང་ཆགས་ཀྱིས་སྤྲད་པའི་ཤ་ཏིག་དེའང་མ་བླངས་པར་དབང་ཆེན་གྱི་ཕྱོགས་སུ་ནུད་ཙམ་བྱས་ནས་‘‘ཨ་ཕ། འོ་ན་ཁྱོད་སྡོད།
ཁྱོད་ཀྱི་ཚབ་ཏུ་ང་འགྲོ་’’ཞེས་ཨུ་ཚུགས་བརྒྱབ། དབང་ཆེན་གྱིས་མགོ་བོ་འཕྲེད་དུ་གཡུག་གིན་‘‘ངས་སྔ་ས་ནས་སྡེ་དཔོན་ལ་དགྲ་ཤ་ལེན་རོགས་བྱེད་རྒྱུའི་དམ་བཅའ་བཞག་ཡོད་པས་ང་མ་སོང་ན་ག་ལ་འགྲིག་’’ཟེར། དགྲ་འདུལ་གྱིས་ཨ་ན་ཨུ་ཚུགས་ཀྱི་སྒོ་ནས་‘‘ཕ་བུ་གཉིས་སུ་སོང་ཡང་གཅིག་པ་རེད་པཱ། ངས་བལྟས་ན་ཁྱད་པར་ཡོད་ཀྱི་མ་རེད་’’ཅེས་རང་གིས་རྒྱུ་མཚན་མང་པོ་ཤེས་ཁུལ་བྱས་ཀྱང་དབང་ཆེན་གྱིས་‘‘ད་ཁྱོད་རང་རྙོག་གྲ་མ་ཤོད། དེ་བས་ངའི་མེ་མདའ་དེ་གཙང་མར་ཕྱིས་དང་’’ཞེས་སྦྲའི་ཕུབ་ཀར་ལ་བཅིངས་པའི་མེ་མདའ་དེ་ཚུར་བླངས་ཏེ་མགོ་ནས་མཇུག་བར་མྱོང་རོལ་ལན་འགའ་བྱས་རྗེས་དགྲ་འདུལ་གྱི་ལག་ཏུ་བཞག་ནས་‘‘ཕྱི་ནང་གཉིས་ཀ་གཙང་མར་ཕྱིས་དང་’མིཟེར། དབང་ཆེན་གྱིས་སྣ་རུ་བླངས་ཏེ་ལག་གཡོན་མའི་མཐེ་བོང་གི་སེན་མོའི་337སྟེང་དུ་སྣ་ཐ་བླུགས། ལག་གཡས་པའི་མཐེ་བོང་དང་ལྡག་མཛུབ་གཉིས་ཀྱིས་སྣ་ཐ་ཅུང་ཟད་ཅིག་བླངས་ཏེ་རྣ་བའི་བར་དུ་འཕྱར་ཞིང་ལག་གཡོན་མའི་སོར་མོ་གཅིག་ཐོག་གཅིག་བརྩེགས་ནང་དུ་འཁྱིལ་བ་བང་རིམ་ལྟ་བུ་དེ་བྲང་ཁའི་ཐང་དུ་སྦྱར་བའི་ཚུལ་ནི་ཉོན་མོངས་དུག་གསུམ་གྱི་དགྲ་བོ་ལས་རྣམ་པར་རྒྱལ་བའི་སངས་རྒྱས་ཀྱི་སྐུ་བརྙན་ཞིག་དང་མཚུངས། ཁོས་དེ་ལྟར་དགྲ་འདུལ་གྱིས་མེ་མདའི་ཕྱི་ནང་གང་སར་ཕྱིས་པའི་ཚུལ་ལ་ཡུད་ཙམ་བལྟས་རྗེས་‘‘སིར་’’ཞེས་ལག་གཡས་པའི་ལྡག་མཛུབ་དང་མཐེ་བོང་སྣ་ཁུང་གཡས་པའི་སྒོར་སྦྱར་ནས་འཐེན། བཀྲ་ཤིས་གཡང་ཆགས་ཀྱིས་‘‘སང་ཉིན་འགྲོ་བར་གྲོ་དུག་ཚོད་དགོས་སམ་’’ཞེས་དྲིས་པར་དབང་ཆེན་གྱིས་‘‘གྲོ་དགོས་ཀྱི་མ་རེད་’’ཟེར། བཀྲ་ཤིས་གཡང་ཆགས་ཀྱིས་‘‘གྲོ་མེད་ན་ག་འདྲ་ ’’དགྲ་འདུལ་གྱིས་དེའི་ཚིག་མཇུག་འཕྲོག་སྟེ་‘‘ཁོ་ཚོས་ཡ་མེད་སྤུན་གསུམ་གྱི་ས་ནས་ཟ་གི་ཡིན་ཟེར་གྱི་ཡོད་རེད་’’ཅེས་བཤད།
དབང་ཆེན་གྱིས་‘‘ཁོ་ཚོ་མི་གསུམ་ཚེ་གཅིག་ལྡེང་བའི་ཟས་གོས་ཡོད་ན་ང་ཚོ་གསུམ་ཉིན་གཅིག་ལྡེང་བའི་ཟས་གོས་ལོས་ཡོད་’མིཅེས་བཤད་རྗེས་ཆང་ཕོར་ཞབས་དག་རྒྱག་པ་ལྟར་ལག་གཡོན་མའི་སེན་མོའི་སྟེང་གི་སྣ་ཐ་ཡོངས་སྣ་ཁུང་གཡས་པར་བླུགས་ཏེ་གཙང་མར་འཐེན་རྗེས་མགྲིན་པ་གཟེངས་སུ་གཏོད་དེ་‘‘ཨ་་་་་་་ཧ་ཅི་’’ཞེས་སྦྲིད་པ་འབྲུག་སྟོང་གྲགས་པ་ལྟ་བུ་ཞིག་བརྒྱབ་པས་ཁ་ཆུའི་ཟེགས་མ་ཐབ་ནང་དུ་འཐོར་ཏེ་‘‘ཚིར་ཚིར་ཚིར་’’ཞེས་གྲགས་པ་དང་བཀྲ་ཤིས་གཡང་ཆགས་འདྲོགས་ཙམ་བྱས། ་ ཉི་མ་དེ་ཡི་ཕྱི་ཉིན་ཤར་སྐྱ་རེངས་སྐྱ་མདའ་མ་བཏང་གོང་སྡེ་དཔོན་ཚང་གི་ཕོ་གཡོག་མོ་གཡོག་དང་། ཚེ་སྐྱབས། དབང་ཆེན་གྱི་བུ་དགྲ་འདུལ་() གྲོ་ནི་བྱང་རིགས་ཀྱི་ཡུལ་སྐད་དུ་རྒྱགས་ཕྱེ་ཡི་དོན། 338བཅས་ཀྱི་བཞོན་རྟ་གསུམ་སྡེ་དཔོན་དང་དོན་གྲུབ་དབང་ཆེན་གསུམ་གྱི་སྒོར་བཏགས་ཏེ་སྒ་སྲབ་ལེགས་པར་སྤྲས། རྔ་མར་རྔ་མདུད་བརྒྱབ། མེ་མདའི་ནང་དུ་རྫས་མདེལ་དང་རྣ་རྫས་བླུགས་ཏེ་རྣ་ཁེབས་བརྒྱབ་ནས་ཐོན་ཆོག་ཆོག་གི་གྲ་སྒྲིག་བྱས། སྡེ་དཔོན་དང་། དབང་ཆེན་དོན་གྲུབ་གསུམ་ཞོགས་ཟས་ལེགས་པར་གྲུབ་རྗེས་ཁྲི་གདུགས་ཉི་མའི་དཀྱིལ་འཁོར་དབང་ཕྱོགས་ལྷུན་པོའི་སྤོ་ནས་འཆར་ཏེ་རི་ལུང་གང་སར་སེར་ཐིང་ཐིང་དུ་གྱུར། ཁོ་ཚོ་གསུམ་མེ་མདའ་རྒྱབ་ཏུ་ཁུར་རྟ་བོ་འོག་ཏུ་བཞོན་ནས་སྡེ་བ་ལས་ཐོན།
སྡེ་བའི་ནང་གི་ཁྱིམ་ཚང་སོ་སོའི་སྦྲ་འདབས་སུ་བསང་བཏང་སྟེ་དུ་བ་སྔོ་ལྷོག་ལྷོག་ཏུ་འཕྱུར་བ་དང་། གཞིས་སྡོད་ཚང་མས་གཡུལ་འགྱེད་ལ་རྒྱལ་ཁ་ཐོབ་རྒྱུའི་བཀྲ་ཤིས་སྨོན་ལམ་བཏབ། དགྲ་འདུལ་དང་། ཚེ་སྐྱབས་གཉིས་འགྲོ་འདོད་ཀྱི་འདུན་པ་འགོག་ཐབས་མེད་པར་གྱུར་ཏེ་ལྷག་བསམ་རྣམ་པར་དག་པའི་ཕོ་བྲང་གི་སྲུང་དམག་ལྟར་རང་རང་གི་སྒོ་འགྲམ་དུ་མེ་མདའ་བཟུང་ནས་ཀྲོང་ངེར་ལངས་ནས་རིང་དུ་གཤེགས་པའི་སྐྱ་མི་གསུམ་པོར་མིག་གི་སྐྱེལ་མ་ཡུན་རིང་བྱས། སྔར་ཡ་མེད་སྤུན་བརྒྱད་ཀྱི་དུས་ནས་བཟུང་སྡེ་བ་ཕྱི་ནང་གི་མི་ཚང་མར་དཔའ་དཔུང་པ་ཁོ་ན་ངོམ་སྲོལ་ཡོད་པས་སྡེ་བའི་མི་སུ་འདྲ་ཞིག་ཡིན་ཡང་ཁོ་ཚོ་གྲོགས་སྒྲིག་འགྲོ་འོང་མེད་པ་དང་དབྱར་དགུན་སྟོན་དཔྱིད་ས་ཆ་གང་དུ་ཕྱིན་ཡང་ཁོ་ཚོ་དང་གྲོང་རོགས་བྱེད་མཁན་མེད་པས་དེང་སྐབས་ཀྱང་ཉེ་འཁོར་དུ་གྲོང་རོགས་ཁྱིམ་མཚེས་གཅིག་ཀྱང་མེད་པར་ཁེར་འདུག་བྱས་ནས་འདུགད་ལྟ་བུ་སྤུན་གསུམ་ག་ནང་དུ་བསྡད་དེ་ཟ་འཐུང་དང་། ལབ་གླེང་གིས་དུས་བསྐྱལ་གྱིན་ཡོད་པ་འདྲ་སྟེ། མདུན་གྱི་ན་ཐང་དུ་ཕྱུགས་རིགས་དཀར་ནག་ཕྲ་གསུམ་བཀྲམས་ནས་འདུག་མོད་དེ་ཁྲོད་དུ་རྫི་བོ་གཅིག་ཀྱང་མི་འདུགསྦྲ་ཡི་སྟེང་ནས་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག་པས་མོ་རིགས་ཀྱིས་339དབེན་པའི་ཁྱིམ་ཚང་དེ་འབྱོར་ཕྱུག་ལྡན་པ་ཞིག་ཡིན་པ་ངེས་གཏན་རེད། ཁོ་ཚོ་ལ་ཉག་དེར་རྟ་ལས་འབབ་སྟེ་རྟ་སྒ་ཡི་གློ་སྨེད་བསྡམ་སྐྱོར་བྱས། དེ་ནས་ཚང་མའི་སློག་པའི་སྐེད་རགས་བཅིངས་སྐྱོར་བྱས་པ་དང་མེ་མདའི་མཆུ་ཡི་ཁ་དིལ་བླངས་ཤིང་མེ་ལྕགས་བརྡབ་ནས་སྦི་སྡིར་མེ་སྤར་ཏེ་སྐྲ་ཡི་སྟེང་དུ་བརྡར་ཙམ་བྱས་རྗེས་ཚང་མ་རྟ་ཡི་སྟེང་དུ་བཞོན། ལག་གཡོན་མས་རྟ་ཡི་སྲབ་དང་མེ་མདའ་བཟུང་།
ལག་གཡས་ཀྱིས་ལྕག་ཚན་འཕྱར་ཏེ་དུས་གཅིག་ཏུ་འཕངས་པའི་མདའ་མོ་གསུམ་དང་འདྲ་བར་ཡིད་གཉིས་ཐེ་ཚོམ་མེད་པར་ཡ་མེད་སྤུན་གསུམ་ཚང་གི་ཕྱོགས་སུ་ཤོར། དབང་ཆེན་སྔོན་དང་། དེ་རྗེས་སྡེ་དཔོན་དང་དེ་རྗེས་དོན་གྲུབ་བྱས་ཏེ་ཤོར་ནས་སྦྲ་དང་ཐག་ཉེར་སླེབས་ཀྱང་ཡ་མེད་སྤུན་གསུམ་ད་དུང་ཟ་འཐུང་དང་གཏམ་གླེང་ལ་མགོ་འཁོར་ནས་ཡོད་སྟབས་མི་གཅིག་ཀྱང་མཐོང་རྒྱུ་མི་འདུགདེ་མར་ཚང་མས་ལྕག་ཚན་སྐེད་པར་གཟེར་ནས་ལག་གཉིས་ཀྱིས་མེ་མདའ་བཟུང་ནས་‘‘ཀི་ཧི་ཧི། ’’‘‘ཀི་ཧི་ཧི། ’’‘‘ཀི་ཧི་ཧི། ’’དགྲ་ཀི་རྒྱག་བཞིན་སྦྲ་ཡི་མཐའ་བསྐོར་ནས་རྒྱུགསྤྲིནབྱིའུ་མགོ་ཙམ་མེད་པར་ཐོག་སྟ་རེ་ཙམ་ལྷུང་ཞེས་པའི་དཔེ་ལྟར་གློ་བུར་གྱི་དགྲ་ཀི་དེས་བུ་སྤུན་གསུམ་ཀ་ཧོན་ཐོར་བར་བཟོས་ནས་ཚང་མ་ཁ་གདང་མིག་བགྲད་ཀྱིས་རེ་ཞིག་འགུལ་སྐྱོད་ཀྱི་དབང་རྩ་ཉམས་པ་ལྟར་རེངས་པོར་ལུས། ད་དུང་མི་མཐོང་རྒྱུ་མེད་པས་དབང་ཆེན་གྱིས་ཡང་བསྐྱར་‘‘ཀི་ཧི་ཧི་’མིཞེས་དགྲ་ཀི་བརྒྱབ། སྡེ་དཔོན་གྱིས་‘‘ཁོ་རེ་ཡ་མེད་སྤུན་གསུམ་ཤི་བའི་རོ་མིན་ན་དོན་ཤོག་’’ཅེས་སྐད་བརྒྱབ། 340ཚང་མས་དེ་ནི་རོང་པ་སྡེ་གསར་གྱི་བཙན་ལྷ་ཡིན་པར་ཤེས་ཏེ་སྐེད་གྲི་བཟུང་ནས་སྒོར་དོན་དུས་སྨྲ་བསམ་བརྗོད་པའི་ཡུལ་ལས་འདས་པ་ཞིག་ལ་མེ་མདའ་རུ་རིང་ལག་ཏུ་ཐོགས་པའི་རྟ་པ་གསུམ་གྱིས་སྦྲའི་མཐའ་ལས་སྐོར་བ་སྐོར་གིན་འདུག་པས་ཡ་མེད་སྤུན་གསུམ་རང་སར་ལངས་ཏེ་སྐོར་བ་བསྐོར་གྱིན་ཁོ་ཚོ་གསུམ་པོ་རྒྱུག་སའི་ཕྱོགས་སུ་བལྟས་ནས་སྡོད་པ་ལས་ཡ་ལན་སྤྲོད་པའི་སྤོབས་པ་དང་བྲལ། ཁོ་ཚོས་ད་དུང་‘‘ཀི་ཧི་ཧི།
ཀི་ཧི་ཧི་’’ཞེས་དགྲ་ཀི་རྒྱག་གིན་སྦྲ་ཡི་མཐའ་བསྐོར་ནས་རྒྱུག་གིན་འདུགདེ་ལྟར་དགྲ་ཀི་རྒྱག་གིན་སྦྲའི་མཐའ་བསྐོར་ནས་ལན་མང་རྒྱུག་རྗེས་ད་གཟོད་ཁོ་ཚོ་གསུམ་རྟ་ལས་བབས་ཏེ་མེ་མདའི་མཆུ་ཡ་མེད་སྤུན་གསུམ་ལ་གཏད་དེ་‘‘ཤོག་དང་། བུ་དཔའ་བོ་ཡིན་ན་ཤོག་དང་། ཁྱོད་ཚོས་རྟག་ཏུ་འཕྱ་སྨོད་དང་། བརྙས་བཅོས་བྱེད་པའི་རྒན་མོ་རུ་བ་ལ་བུ་འཚར་ཡོད། ད་ཤོག་དང་’’ཅེས་སྡེ་དཔོན་གོམ་གང་མདུན་དུ་སྤོས། འཇིགས་སུ་རུང་བའི་མེ་མདའི་ཁ་དང་། དུ་བ་སྔོ་ལྷོག་ལྷོག་ཏུ་འཕྱུར་བའི་སྦི་སྡི་མཐོང་བས་ཡ་མེད་སྤུན་གསུམ་དཔའ་ཞུམ་ནས་ལག་ནང་གི་སྐེད་གྲི་ཁོ་ཚོ་གསུམ་གྱི་མདུན་དུ་གཡུག་ནས་‘‘སྐུ་མཁྱེན་ཚེ་ཐར་གཏོང་རོགས། སྔར་བྱས་ཀྱི་སྤྱོད་ངན་ཐམས་ཅད་ཐོལ་བཤག་བྱས་ནས་སླད་ཁྱོད་ཚོའི་ཚེ་གཡོག་བྱས་ཀྱང་ཆོག་’’ཅེས་ཨ་དར་དང་། ཆོས་དར་གཉིས་ཀྱིས་མཐེ་བོང་ར་རྔ་ལྟར་ཀེར་ཏེ་ཞུ་བ་འཐེན་བྱུང་། འབྲུག་དར་གྱིས་གང་ཡང་མི་ཤོད་པར་དབང་ཆེན་ལ་བལྟས་ནས་འདུགསྡེ་དཔོན་བཙན་ལྷ་དང་།
དོན་གྲུབ་གཉིས་ཀྱིས་གོམ་གང་མདུན་དུ་སྤོས་ནས་‘‘ཧེ་ཧེ། གཉེན་ཉེ་བའི་ཤ་འཁོན་བརྗེད་ན་སྐྱེས་པ་ཕོ་ཡི་གྲས་སུ་སྡོད་རིན་ཅི་ཡོད། སྔོན་མ་གཞན་རྒྱུའི་དོན་དུ་རང་སྲོག་ཤོར་བའི་སྤུན་མཆེད་ཚོའི་དགྲ་ཤ་ལེན་རྩིས་མེད་པ་རེད་དམ་རི’ཞེས་འཕྱ་སྨོད་བྱས། 341ཨ་དར་དང་། ཆོས་དར་གཉིས་ཀྱིས་པུས་མོའི་ལྷ་ང་ས་རུ་བཙུགས་ཏེ་‘‘ཚེ་ཐར་གཏོང་རོགས། ཚེ་ཐར་གཏོང་རོགས་’’ཞེས་ཞུ་བ་འཐེན་བྱུང་། འབྲུག་དར་ད་དུང་འཇིམ་སྐུ་ཇི་བཞིན་འགུལ་སྐྱོད་མེད་པར་ལངས་ནས་འདུག་པས་སྡེ་དཔོན་གྱིས་མེ་མདའི་མཆུ་འབྲུག་དར་ལ་གཏད་དེ་‘‘ཕོ་ཁྱོ་ག་ཞིག་ཡིན་བཟོ་འདུག འོན་ཀྱང་ཁྱོད་ཀྱི་དབང་རྩ་ཉམས་ནས་འགུལ་སྐྱོད་བྱེད་བདེ་པོ་མེད་པ་འདྲ། ངས་སྔོན་ལ་ཁྱོད་རང་འགུལ་སྐྱོད་བྱེད་རྒྱུ་ཡོད་པ་ཞིག་བཟོ་དགོས་’་ཞེས་མེ་མདའ་གཟེས་ཏེ་འཇིགས་སྐུལ་བྱས་པས་‘‘ཁོ་རེ། སྡུག་པུས་ས་རུ་ཚུགས་’’ཞེས་འབྲུག་དར་གྱི་གཉའ་བ་ལས་གནན་ཏེ་པུས་མོ་ས་རུ་འཛུགས་བཅུག
དེ་ནས་དཔྲལ་བ་ཡང་ས་རུ་སྦྱར་གྱིན་‘‘རོང་པ་ རོང་པ་སྡེ་གསར་གྱི་ དཔོན་་་་་་་དཔོན་བཙན་ལྷ་ ཁྱེད་ཐུགས་ཁག་མེད་མི་བྱེད་རྒུ་བྱེད་བྱེད་མཁན་ང་ཚོ་རང་ཡིན། དུས་དེ་རིང་ ཚེ་་་་་་་ཚེ་ཐར་གཏོང་རོགས། སྐུ་མཁྱེན་མི’ཞེས་ངུ་ངག་གིས་ཞུ་བ་འཐེན་བྱུང་། དབང་ཆེན་གྱིས་སྡེ་དཔོན་གྱི་རྣ་བར་ཁ་སྦྱར་ནས་‘‘ཁོ་ཚོས་འདི་ལྟར་ཞུ་བ་བྱེད་དུས་ཕོ་དཔའ་བོ་ལའང་སྙིང་རྗེ་ཞིག་དགོས་པས་ད་ཁོ་ཚོར་མེ་མདའི་མཆུ་ལྡག་ཆུགས། དེ་ནས་ཚེ་ཐར་བཏང་ན་ག་འདྲ་འདུག་མི’ཅེས་གྲོས་འདྲི་བའི་ཚུལ་གྱིས་དེ་ལྟར་བརྗོད། སྡེ་དཔོན་གྱིས་རེ་ཞིག་གང་ཡང་མ་བཤད་པར་མནོ་བསམ་གཏོང་བཞིན་དབུགས་རིང་འཐེན། ་ དབང་ཆེན་གྱིས་སྡེ་དཔོན་ལ་ཅི་ཞིག་བཤད་ཡོད་པ་ཡ་མེད་སྤུན་གསུམ་གྱིས་མ་ཤེས་ཀྱང་རང་ཉིད་ཚེ་ཐར་གཏོང་བའི་རེ་བ་ཆེན་པོའི་སྒོ་ནས་ཙི་ཙིས་བྱི་ལ་མཐོང་བ་ལྟར་གྲགས་འགུལ་མེད་པར་ཁོ་ཚོ་གསུམ་ལ་བལྟས་ནས་འདུགསྡེ་དཔོན་གྱིས་མེ་མདའ་མར་ཕབ་ནས་‘‘ཁྱོད་ཚོ་ད་དུང་འཇིག་རྟེན་མི་ཡུལ་དུ་བསྡད་དེ། གསལ་ཉི་ཟླ་གཉིས་མཐོང་འདོད་ན་ང་ཚོའི་བརླ་བར་ནས་ཕར་གཅིག་དང་ཚུར་གཅིག་སོང་’’ཞེས་བཤད་དེ་རྐང་པ་གཉིས་གྲད་གྲད་བྱས། 342‘‘ལགས་སོ། ལགས་སོ་’’ཞེས་ཡ་མེད་སྤུན་གསུམ་གཅིག་རྗེས་གཉིས་མཐུད་ཀྱིས་སྡེ་དཔོན་བཙན་ལྷའི་རྐང་པ་གཉིས་ཀྱི་བར་ནས་གོག་བགྲོད་བྱེད་ཀྱིན་ཕར་ཐེངས་གཅིག་དང་ཚུར་ཐེངས་གཅིག་ནུད་དེ་སོང་།
ཤིན་ཏུ་མི་འོས་པའི་བརྙས་བཅོས་དེ་མྱོང་རྗེས་ཡ་མེད་སྤུན་གསུམ་ད་དུང་ ་པུས་མོ་ས་རུ་བཙུགས་ནས་འདུག་མོད་གདོང་གཤིས་ད་གིན་ལས་ཅུང་ཟད་ཡག་ཏུ་ཕྱིན་འདུགདེ་ནས་ སྡེ་ དཔོན་གྱིས་ ཡང་ སྐད་ ཤུགས་ ཆེན་ པོའི་ སྒོ་ ནས་ ‘‘ཧུང་། གདོན་འདྲེ་གསུམ་ཚེ་ཐར་གཏོང་བར་ལས་སླ་པོ་དེ་འདྲ་ག་ལ་ཡོད། ཁྱོད་ཚོ་ངོ་མ་གསོན་འཇིག་རྟེན་དུ་སྡོད་འདོད་ན་ང་ཚོའི་མེ་མདའི་མཆུ་ལྡག་དགོས་’’ཞེས་བཤད་དེ་མེ་མདའི་མཆུ་ཨ་དར་ལ་གཏད། དོན་གྲུབ་ཀྱིས་མེ་མདའི་མཆུ་ཆོས་དར་ལ་གཏད། དབང་ཆེན་གྱིས་མེ་མདའི་མཆུ་འབྲུག་དར་ལ་གཏད། ཁོ་ཚོ་གསུམ་པོས་པུས་མོ་ས་རུ་བཙུགས་ཏེ་འཛེམ་བག་མེད་པའི་སྒོ་ནས་རང་རང་གི་ཕྱོགས་སུ་གཏད་པའི་མེ་མདའི་མཆུ་ལྕེ་ཡིས་ལྡགསྡེ་དཔོན་གྱི་ཀླད་པའི་ནང་གློ་བུར་དུ་‘‘བུ་ བུ་བཙན་ལྷ་ ཁྱེད་ཀྱིས་ ་་་་་སྡེ་བ་འདི་བྱིས་པ་བཞིན་སྐྱོང་ནས་ ངའི་ཆེད་དུ་་ མ་རེད་ང་དང་དེ་རིང་རྐྱེན་ལམ་དུ་སོང་བའི་ ཡུལ་མི་་་་་་་ཡོངས་ཀྱི་ཆེད་དུ་་་་་་་དགྲ་ཤ་ལེན་རོགས་ ཡ་མེད་སྤུན་བརྒྱད་ (དོན་དུ་ད་ལྟ་སྤུན་གསུམ་ལས་མེད་) ཚར་གཅོད་མ་ཐུབ་ན་ ཁྱོད་སྐྱེས་པ་ཕོ་ཡི་གྲལ་དུ་སྡོད་རིན་མེད་ ངེས་པར་དུ་དགྲ་ཤ་དེ་ལེན་དགོས། ངའི་དབུགས་རྟ་རྔ་ཙམ་འདི་་་་་་་མ་ཆད་གོང་ ཁྱོད་ ཁྱོད་ཀྱིས་ཁས་ལེན་གྱི་ཡིན་ནམ་མིན། ཁས་མ་བླངས་ན་ ང་ཤི་དུར་ཁུང་དུ་སོང་ཡང་ མིག་བཙུམ་མི་ཐུབ་ད་ཁྱོད་ཀྱིས་ཁས་ལེན་གྱི་ཡིན་ནམ་མིན། རི’‘‘ཨ་ཕ། ངས་ཁས་ལེན་གྱི་ཡིན།
དགྲ་ཤ་དེ་མ་བླངས་ན་ང་བུ་མིན་’’ཞེས་པའི་སྐད་ཆ་དེ་རྣ་ལམ་དུ་ཡང་ཡང་འཁོར། 343ཡ་མེད་སྤུན་གསུམ་ནི་འཇིག་རྟེན་གྱི་ཁམས་སུ་ཤིན་ཏུ་དཀོན་པའི་བདུད་རྩི་ཞིག་རག་པ་ལྟར་མེ་མདའི་མཆུ་ལྡག་གིན་འདུག‘‘ཏྭ། ’’ ‘‘ཏྭ། ’’མེ་མདའི་སྐད་གཉིས་གྲགས་པ་དང་དུས་མཉམ་ཨ་དར་དང་ཆོས་དར་གཉིས་ཀླད་ཞོ་སྐྱ་ཆི་ལེར་ཐོར་ཏེ་གན་རྐྱལ་དུ་ཤི་སོང་། དབང་ཆེན་ཧ་ལས་ཧང་སང་གིས་མིག་ཧུར་རེ་སྡེ་དཔོན་ལ་བལྟས་ནས་འདུགསྡེ་དཔོན་གྱིས་དབང་ཆེན་གྱི་ཕྲག་པར་བཅག་ཙམ་བྱས་ནས་‘‘ཐབས་ཤེས་མི་འདུག ངས་གསོན་ལག་ཚ་མོས་ཕ་དམ་པའི་འཆི་ལག་གྲང་མོ་འཇུས་ཏེ་དགྲ་ཤ་དེ་ལེན་རྒྱུ་ཡིན་ཞེས་ཁས་བླངས་པ་ཡིན། ཕོ་དཔའ་བོ་ལའང་སྙིང་རྗེ་དགོས་པ་ངས་ཤེས་ཀྱི་འདུག འོན་ཀྱང་ངས་ཕ་དམ་པ་འཆི་ཁར་ཁས་བླངས་ཟིན་པས་ཐབས་ཤེས་མི་འདུག་’’ཟེར་ནས་ཅུང་དོགས་མི་བདེ་བའི་ངང་ནས་མགོ་བོ་ཐུར་དུ་སྨད། འབྲུག་དར་ནི་འཇིམ་ སྐུ་ཇི་ བཞིན་ ངོ་ གདོང་ལས་ དགའ་སྐྱོ་ དང་། འཇིགས་སྐྲག
ཞེ་སྡང་། སྡུག་བསྔལ་ལ་སོགས་ཀྱི་རྣམ་འགྱུར་གང་ཡང་མེད་པ་མ་ཟད་ཐ་ན་རང་གི་སྤུན་མཆེད་གཉིས་བསད་པའང་མ་ཤེས་པ་ལྟར་སྔར་བཞིན་དབང་ཆེན་གྱི་མེ་མདའི་མཆུ་ལྡག་གིན་འདུགསྡེ་དཔོན་གྱིས་‘‘ད་གསོད། ཁོ་གཅིག་པུ་ཚེ་ཐར་བཏང་བས་ཅི་ཕན་’’ཟེར། དབང་ཆེན་གྱིས་‘‘ཁྱོད་གཉིས་ཀྱི་དགྲ་ཤ་ནི་བླངས་ཟིན། ད་འདི་བསད་པས་ཅི་ཕན། དེ་བས་ཁོ་ངེད་ཚོའི་རྟ་བརྟོད་ཁྱི་འདོགས་བྱེད་མཁན་གྱི་གཡོག་པོར་ཉར་ན་ཅི་འདྲ་འདུག་’’ཅེས་བཤད་དེ་མེ་མདའ་མར་ཕབས། ‘‘སྤྱང་ཕྲུག་གསོས་པས་སྒོ་ཁྱི་མི་འོང་། ད་འོ་ན་ཁོ་ཚེ་ཐར་ཐོངས་’’ཞེས་སྡེ་དཔོན་གྱིས་མེ་མདར་རྫས་མདེལ་བླུགས་ཞོར་དུ་དེ་ལྟར་བརྗོད། དབང་ཆེན་གྱིས་སྙིང་རྗེ་བྱས་ཏེ་ཁོ་མ་བསད་ཀྱང་འབྲུག་དར་གྱི་སེམས་སུ་344དེ་ནི་སྙིང་རྗེ་སྐྱེད་པ་མིན་པར་དམའ་འབེབས་དང་མཐོང་ཆུང་གིས་གསོད་རིན་མེད་པར་རྐང་བཙུགས་ནས་ངོ་ཚ་ཉོ་རུ་བཅུག་པ་རེད་སྙམས་ནས་ཕར་ཙམ་སོང་བ་དང་ཡང་ཁོའི་སེམས་སུ་སྔར་སྟག་ཕྲུག་ཚང་ལས་དོན་འདྲའི་བུ་སྤུན་བརྒྱད་ཡོད་པ་ལས་ད་ནི་ང་མ་གཏོགས་འཇིག་རྟེན་མི་ཡུལ་དུ་ལྷག་པ་གཅིག་ཀྱང་མེད། ང་གསོན་པོར་བསྡད་ཀྱང་མི་ཀུན་གྱི་འཕྱ་སྨོད་བྱེད་ཡུལ་དུ་གྱུར་བ་རེད།
ཁོས་ང་མི་གསོད་པ་ཡང་ཀུན་གྱི་འཕྱ་སྨོད་བྱེད་ཡུལ་དུ་འཇོག་དགོས་སྙམས་པ་ལས་སྙིང་རྗེ་སྐྱེད་པ་ཞིག་ག་ལ་ཡིན། ཁོ་དང་ང་ཚོའི་བར་ལ་ཁབ་སྐུད་ཙམ་གྱི་རྩོད་གཞི་མེད་ཀྱང་ཁ་སྔོན་དོན་མེད་ང་ལ་བརྙས་བཅོས་ཀྱིས་མེ་མདའི་མཆུ་ལྡག་བཅུག མི་ཁོ་ལ་སྙིང་རྗེ་ཡོད་མི་སྲིད། ད་རེས་ང་མི་གསོད་པ་ཡང་བརྙས་བཅོས་ཀྱིས་གསོད་རིན་མེད་པའི་གྲས་སུ་བཞག་ནས་ཀུན་གྱི་འཕྱ་སྨོད་བྱེད་ཡུལ་དུ་བཞག་པ་རེད། ང་གཅིག་པུ་གསོན་པོར་བསྡད་པས་ཅི་ཕན་སྙམས་ནས་གློ་བུར་དུ་རྡོ་ཕུག་རོན་ཙམ་ཞིག་སྒྲུག་ནས་བརྒྱབ་པ་དབང་ཆེན་གྱི་རྐང་པ་གཡས་ཀྱི་རྗེ་ངར་ལ་ཐེབས་པས་དབང་ཆེན་ན་ཟུག་མ་བཟོད་པར་གན་རྐྱལ་དུ་འགྱེལ། ‘‘ཨ་ཁུ་དབང་ཆེན་’’ཞེས་དོན་གྲུབ་ཀྱིས་དེ་མར་མེ་མདའ་ས་རུ་གཡུག་སྟེ་དབང་ཆེན་སྐྱོར། སྡེ་དཔོན་གྱིས་‘‘ཏྭ་’’ཞེས་མེ་མདའ་བརྒྱབ་ནས་འབྲུག་དར་འཇིག་རྟེན་ཕྱི་མའི་གཟིགས་མོར་བརྫངས། ‘‘ཨ་རུ་རུ་’’ཞེས་དབང་ཆེན་དོན་གྲུབ་ཀྱིས་སྐྱོར་ནས་ལངས་ཐབས་བྱས་ཀྱང་རྐང་པ་གཡས་པ་ས་རུ་འཛུགས་ཐུབ་ཀྱི་མི་འདུག སྡེ་དཔོན་དང་དོན་གྲུབ་གཉིས་ཀྱིས་ལག་པ་གཡས་གཡོན་ནས་བསྐྱོར་ཏེ་ག་ལེར་སྦྲ་དེའི་ནང་དུ་སོང་། སྦྲ་ཡི་ནང་དུ་ཁལ་སྒ་དང་།
གྱོན་ཆས། ཤ་བླུགས་པའི་སྒྱེ་མོ་སོགས་གྲལ་འགྲིག་པོར་བརྩིགས་པ་དང་། སྒོ་འགྲམ་གྱི་རྡོ་ལེབ་ནར་མོའི་ལྕོག་ཙེའི་སྟེང་དུ་ཇ་བླུགས་པའི་ཕོར་པ་དང་། ཤ་བཟས་འཕྲོ་ཡང་མང་པོ་བཞག་འདུགསྡེ་དཔོན་དང་། དོན་གྲུབ་གཉིས་ཀྱིས་སློག་པ་གཅིག་རྒྱབ་བསྙེས་སུ་345བཞག་ནས་དབང་ཆེན་ག་ལེར་གདན་སྟེང་དུ་རྐང་པ་གཉིས་མདུན་དུ་བསྣར་ནས་བཞག ཐབ་ནང་དུ་མེ་མདག་དམར་ཧུར་རེར་འདུག་པས་དོན་གྲུབ་ཀྱིས་ལམ་སེང་རང་ཁྱིམ་དུ་སླེབས་པ་ལྟར་ཐབ་ནང་དུ་ལྕི་བ་བླུགས་ནས་ཇ་བསྐོལ། དབང་ཆེན་གྱི་རྐང་མགོ་ག་ལེར་འགུལ་སྐྱོད་བྱེད་ཐུབ་ཀྱི་འདུག་པས་རུས་པ་ཆག་ནས་དུམ་བུ་གཉིས་སུ་གྱུར་མེད་པ་ཤེས། འོན་ཀྱང་རུས་གས་བཏང་པ་གཏན་འཁེལ་ཡིན་པས་དེ་མར་སྡེ་དཔོན་དང་། དོན་གྲུབ་གཉིས་ཀྱིས་ཤིང་གི་ཕུར་པ་ཁ་ཤས་ལེབ་མོར་བཤག་ནས་དབང་ཆེན་ལ་ཆག་བཅིངས་བྱེད་རྩིས་ཀྱིས་དབང་ཆེན་གྱི་ལྷམ་ཕུད་ནས་བལྟ་དུས་རྗེ་ངར་གྱི་སྟེང་དུ་སྒོར་རྒྱ་ཇ་ཕོར་གྱི་ཆེ་ཆུང་དང་འདྲ་བའི་སྔོ་ཐིག་ཅིག་ཡོད་པ་དང་། རྐང་པ་ནས་པུས་མོའི་བར་དུ་སྐྲངས་ནས་འདུག་པས་སྡེ་དཔོན་གྱིས་རྐང་པ་སྐྲངས་པའི་སྟེང་དུ་ག་ལེར་མཛུབ་མོ་འཛུགས་ཀྱིན་དུ་‘‘སྙིང་རྗེ་སྐྱེད་ཆེ་ན་ཞེ་སྡང་གི་རྒྱུན་མི་ཆད་ཅེས་པ་ཅིས་མི་བདེན།
སྤྱང་ཀི་ལྟ་བུའི་མི་དེ་དག་ལ་སྙིང་རྗེ་བྱེད་མི་རུང་’རིཟེར། དབང་ཆེན་གྱིས་‘‘དེ་ངས་སྐྱེ་བ་སྔོན་མ་ཆད་པའི་བུ་ལོན་ཞིག་ཡིན་གྱི་རེད། རྐང་པ་ཆག་མི་འདུག་པས་སྐྱོན་ཆེན་པོ་ཡོང་མི་སྲིད་མིམིཟེར། དོན་གྲུབ་ཀྱི་རོགས་པའི་འོག་སྡེ་དཔོན་གྱིས་དབང་ཆེན་གྱི་རྗེ་ངར་གྱི་རྒྱབ་མདུན་གཡས་གཡོན་གང་སར་ཤིང་ཐུར་ལེབ་མོ་གྲལ་འགྲིག་པོར་བསྒྲིགས་ནས་རྩིད་སྐུད་ཀྱིས་ཡང་སྐོར་བསྐྱར་སྐོར་དམ་པོར་དཀྲིས་ཏེ་ཆག་བཅིངས་བྱས། ད་ལྟ་རྐང་པ་པུས་མོའི་བར་སྐྲངས་པས་དབང་ཆེན་ལ་བཟོད་གླགས་བྲལ་བའི་ན་ཟུག་མེད་ཀྱང་འགྲོ་སྐྱོད་བྱེད་ཐབས་བྲལ་བས་སྡེ་དཔོན་གྱིས་དོན་གྲུབ་ལ་ཤ་ལྷུ་གཅིག་སྤྲད་དེ་‘‘ཁྱེད་རང་མགྱོགས་པོ་ལྟོ་བཟས་ཏེ་ལམ་སེང་ཕར་ལོག་ནས་དགྲ་འདུལ་དང་། ཚེ་སྐྱབས། ཉི་མ། ལྷ་དགའ་ཁོ་ཚོ་ཁྲིད་ཤོག དེ་ལྟར་མ་བྱས་ན་ད་ལྟ་དབང་ཆེན་གྱི་རྐང་པར་རྨས་སྐྱོན་ཕོག་པས་ང་ཚོ་ཕར་ལོག་ཐུབ་ཀྱི་མ་རེད། ཁྱོད་ཀྱིས་དབང་ཆེན་གྱི་རྐང་པར་རྡོ་ཞིག་ཕོག་ནས་འགྲོ་སྐྱོད་346མི་བདེ་བ་ཙམ་ལས་གནས་ཚུལ་ཚབས་ཆེན་རེད་ཅེས་བརྗོད་མི་རུང་’’ཟེར།
དོན་གྲུབ་ཀྱིས་ཤ་ཟ་བཞིན་མནོ་བསམ་ཅུང་ཟད་བཏང་ནས་‘‘ང་ད་ལྟ་ཕར་ལོག་ན་དོ་དགོང་ནམ་དཀྱིལ་མ་ཟིན་ཙམ་ལས་སླེབས་མི་ཐུབ། ད་ལྟ་ཉི་མ་ཉིན་གུང་ཟིན་ཉེར་ཡོད་པས་དེ་བས་ཟླ་བ་ཚང་དུ་སོང་ན་ལམ་ཐག་ཉེ་བ་ཡོད་’’ཅེས་བཤད། ‘‘ཏག་ཏག་རེད། ཨ་ཁུ་ཟླ་བ་ཚང་དུ་སོང་ནས་གནས་ཚུལ་ཡོངས་ཤོད། དེ་ནས་མི་གསུམ་ཙམ་ཞིག་རོགས་པར་གཏོང་རོགས་ཞེས་ཤོད་དང་། ཁོང་གིས་རོགས་པ་བྱེད་ངེས་རེད། ཨ་ཙི་ངས་རྦད་དེ་བརྗེད་པ་རེད་’’ཟེར། དོན་གྲུབ་དེ་མར་མེ་མདའ་རྒྱབ་ཏུ་ཁུར་ནས་རྟ་ཕོ་ལྕག་གིས་བྲབ་ནས་ཐད་ཀར་ཟླ་བ་ཚང་གི་ཕྱོགས་སུ་སྐྱོད། དབང་ཆེན་གྱིས་སྡེ་དཔོན་ལ་‘‘ཟླ་བ་ཞེས་པ་སུ་རེད། མིང་དེ་ངས་གོ་མྱོང་འདུག་’’ཅེས་འདྲི་བཞིན་སྣ་རུ་བཏོན་ཏེ་མཐེ་བོང་གཡོན་མའི་སེན་མོའི་སྟེང་བླུགས།
སྡེ་དཔོན་བཙན་ལྷ་ཅུང་དོགས་མི་བདེ་བའི་སྒོ་ནས་འཛུམ་ཙམ་བྱས་ནས་‘‘དེ་ཁྱོད་ཀྱིས་གོ་ལོས་མྱོང་། ཁྱོད་དང་ ཨ་ཙི། ཁོ་སྡེ་བ་འདིའི་སྡེ་དཔོན་ཡིན་ཁུལ་རེད། འོན་ཀྱང་ཡ་མེད་སྤུན་བརྒྱད་ཀྱི་འོག་ཏུ་ཁོ་ལ་བཟའ་བའི་བཟའ་དཔོན་ལས་སྡེ་ཚོ་པར་ཇུས་བཀོད་བྱེད་དབང་མེད། ཁོ་ནི་ངའི་ཕ་དམ་པ་དེའི་སྲུ་མོའི་ཕྲུ་གུ་ཆུང་ཤོས་དེ་རེད། ཁྱོད་ཚོ་ང་ཚོའི་དབྱར་མཚེར་རྩྭ་ཐང་དུ་སླེབས་པའི་སྐབས་དེ་དུས་ཁོང་ང་ཚོའི་ནང་དུ་གཉེན་འཕྲད་དུ་སླེབས་ཡོད། ཁོང་གི་ངོ་གདོང་དེ་མི་ཕལ་པས་བལྟས་ན་གདུག་ཙུབ་ཆེ་ཞིང་བཙན་གྲགས་ཅན་ཞིག་ཡོད་པས་དེ་ཉིན་དོན་གྲུབ་དང་ཁ་སྔོན་འདས་པ་དེ་(གྲགས་པ་ཁྲི་སྲོང་)གཉིས་ཀྱི་རོགས་པར་འགྲོ་རོགས་ཞེས་བཤད་པ་ཡིན། ཨ་ཙི། ད་དེའི་སྐོར་མི་ལབ། ངོ་ཡང་ཚ་’’ཞེས་སྡེ་དཔོན་ངོ་གནོང་པར་གྱུར།
དབང་ཆེན་གྱིས་སྐབས་དེའི་གནས་ཚུལ་དྲན་སོས་ཏེ་‘‘ད་ངས་དྲན་སོང་། 347ངོ་གདོང་སྒོར་སྒོར་ཞི་མི་དང་འདྲ་བ། ཟ་འགྲམ་གཡས་གཡོན་གང་སར་སྨ་ར་སྐྱེས་པ། མིག་རྩ་ཤིན་ཏུ་དམར་བ་དེ་རེད་པ་’’ཞེས་དྲིས། སྡེ་དཔོན་གྱིས་ཐབ་ནང་དུ་ལྕི་བ་བླུགས་ཞོར་དུ་‘‘ཏག་ཏག་རེད། དེ་རེད། དེ་རིང་ཡ་མེད་སྤུན་གསུམ་ཚར་བཅད་པ་ཤེས་དུས་ཁོ་དགའ་ནས་སྨྱོ་གྲབས་བྱེད་ཀྱི་རེད་’’ཟེར། དབང་ཆེན་གྱིས་‘‘དེ་ཉིན་ཁྱོད་ཚོའི་སྐྱ་མི་གསུམ་ངེད་ཚོའི་སར་ཡོང་དུས་ཇག་པ་གསུམ་སླེབས་འདུག་སྙམས་ནས་ང་ཚོ་སེམས་ཁྲལ་ཆེན་པོ་བྱུང་’’ཟེར། སྡེ་དཔོན་གྱིས་‘‘དབྱར་མཚེར་གྱི་སར་སྔར་མེད་ཀྱི་གྲོང་པ་གཅིག་སླེབས་འདུག་ཅེས་ང་ཚོའི་རྫི་བོས་བཤད་དུས། ཡང་ཡ་མེད་སྤུན་གསུམ་ལྟ་བུའི་བཙན་ཤེད་ཅན་ཞིག་མིན་ནམ་སྙམས་ནས་ང་ཚོ་ཡང་སེམས་ཁྲལ་ཆེན་པོ་བྱུང་།
འོན་ཀྱང་ང་ཚོ་སྡེ་བ་གཅིག་གི་ནང་དུ་མཉམ་དུ་བསྡད་དེ་ཕྱི་དགྲ་མ་ལུས་ཀུན་བཅོམ་སྟེ་སྡེ་བ་གཞན་གྱི་མདུན་དུ་སྙན་གྲགས་ཁྱབ་པ་འདི་ཚེ་སྔོན་ཚོགས་བསག་གི་དམ་ཚིག་ཡིན་པ་སྨྲོས་མེད་རེད་’’ཟེར། དེ་ནས་ཇ་འཁོལ་སོང་བས་སྡེ་དཔོན་གྱིས་རྩམ་ཁུག་བཙལ་ཏེ་དབང་ཆེན་ལ་ཇ་ལྡུར་དང་ཤ་བསྟེར། ཇ་ལྡུད་དེ་གཅེས་ཕྲུག་བཞིན་བསྐྱངས། ས་མ་རུབ་ཙམ་ལ་སྡེ་དཔོན་གྱིས་ནོར་ལུག་གི་ཁྱུ་ལྷས་སུ་བསྐོང་། རྟ་གཉིས་པོར་ཁེབས་བཀབས་ཤིང་བརྟོད་ཁ་སྤོས། ས་མ་རུབ་ཙམ་ལ་དོན་གྲུབ་ཟླ་བ་ཚང་དུ་སླེབས་ཏེ་རྟ་ལས་བབས་ཏེ་ཕན་ཚུན་བདེ་འཚམས་ཀྱི་ཁམས་འདྲི་ཡང་བྱེད་ཁོམ་མེད་པར་‘‘ཨ་ཁུ་ཟླ་བ། ཡ་མེད་སྤུན་གསུམ་ང་ཚོས་བསད་ཚར། ཚང་མ་བསད་པ་ཡིན་’’ཞེས་དགའ་སྤྲོ་རབ་ཏུ་འཁོལ་ཏེ་དེ་ལྟར་བཤད། ཟླ་བས་རང་གིས་གོ་ནོར་ཐེབས་པ་མིན་ནམ་སྙམ་ནས་‘‘ཨ།

ག་རེ། ཅིག་ཤོད་དང་’’ཞེས་རྣ་བ་གཡས་པ་ཡང་དོན་གྲུབ་ཀྱི་ཕྱོགས་སུ་གཏད་དེ་ཉན་དུས་རང་གིས་གོ་འཛོལ་ཐེབས་མེད་པ་ཤེས་པས་‘‘ཕོ་རབ། ཕོ་རབ། གཏམ་348བཟང་དེ་འདྲ་ཞིག་ངས་དེ་རིང་མ་གཏོགས་གོ་ག་ལ་མྱོང་། ནང་དུ་ཤོགནང་དུ་ཤོག་’’ཅེས་དོན་གྲུབ་ཀྱི་ལག་ནང་གི་སྲབ་མདའ་ཁོ་རང་གི་བུ་རྒོད་ཕྲུག་གི་ལག་ཏུ་བཞག་ནས་རྟ་སྒ་བླངས་ཏེ་རྟ་ཆུ་ལྡུད། དེ་ནས་རྩྭ་ཡག་ས་ཞིག་ཏུ་ཐོད་’’ཅེས་བཤད་རྗེས་དོན་གྲུབ་ཀྱི་ལག་པ་ནས་བཟུང་སྟེ་ནང་དུ་ཁྲིད་དེ་‘‘ཡ། ག་འདྲ་བྱས་ནས་བསད་པ་ཡིན། སྡེ་དཔོན་ཁྱེད་གཉིས་གཅིག་པུ་ཡིན་ནམ། སྡེ་དཔོན་གྱིས་ཁྱོད་ངའི་སར་གཏམ་བཟང་ཤོད་པར་མངགས་བྱུང་ངམ་’’ཞེས་གནའ་སྒྲུང་ཉན་རྒྱུར་དགའ་བའི་བྱིས་པ་ཞིག་ལྟར་དོན་གྲུབ་ཀྱི་འགྲམ་དུ་བསྡད་ནས་དོན་གྲུབ་ཀྱི་སྐད་ཆར་ཉན། དོན་གྲུབ་ཀྱིས་‘‘ང་གཉིས་གཅིག་པུ་མིན། རོགས་པར་དབང་ཆེན་ཡོད།
’’‘‘དབང་ཆེན་ཞེས་པ་སུ་རེད། ’’‘‘གཞེས་ནིང་ང་ཚོའི་སྡེ་བར་མགོ་བཏགས་ཞུ་མཁན་དེ་རེད། ’’‘‘འོ། མེ་མདའ་ཡོད་པའི་མི་དེ་རེད་དམ། ’’ ་‘‘རེད། ’’ཕོ་རབ་ཚོ་ད་འགྲིགས་སོང་། མི་ངན་ལ་དབང་ཡོད་ན་བསྟན་པ་མེར་བསྲེགས་ཞེས་པ་ལྟར་མི་ངན་དེ་ཚོ་ཚར་གཅོད་མ་ཐུབ་ན་ཡུལ་སྡེ་མི་གསུམ་སྐྱིད་ཉི་མ་གཅིག་ཀྱང་རིག་ས་མ་རེད། ’’ཅེས་བཤད་ཞོར་དོན་གྲུབ་ཀྱི་མེ་མདའ་དེར་ལག་པས་རེག་ཙམ་བྱས་ནས་‘‘ཁ་སྔོན་ཁྱེད་ཚོས་ཇག་ཚོགས་ཤིག་རྩ་མེད་བཏང་སྟེ་མེ་མདའ་མང་པོ་ཐོབ་པའི་གཏམ་བཟང་གོ་དུས་བཀྲ་ཤིས་བདེ་ལེགས་ཞུ་བར་བཅར་བསམ་ཡང་བསྟན་དགྲ་གསུམ་པོས་(ཡ་མེད་སྤུན་གསུམ་) ཤེས་ན་རྙོག་གྲ་སློང་གི་རེད་བསམ་ནས་འགྲོ་ནུས་མ་བྱུང་’’ཟེར།་ དེ་ནས་དོན་གྲུབ་ཀྱིས་ཁོ་ཚོས་ཇི་ལྟར་བྱས་ནས་ཡ་མེད་སྤུན་གསུམ་བསད་པ་དང་། དབང་ཆེན་གྱི་རྗེ་ངར་ལ་རྨས་སྐྱོན་བྱུང་སྟངས།
དེ་བཞིན་ད་རེས་རང་ཉིད་ཡོང་དོན་སོགས་འགོ་ནས་མཇུག་བར་ཟླ་བ་ལ་བཤད། 349ཕྱི་ཉིན་ཉིན་གུང་མ་ཟིན་ཙམ་ལ་དོན་གྲུབ་དང་། ཟླ་བ། ཟླ་བའི་བུ་རྒོད་ཕྲུག་དང་ལྡན་མ་བཅས་སྡེ་དཔོན་དང་། དབང་ཆེན་གྱི་སར་སླེབས། ཡ་མེད་སྤུན་གསུམ་ཇི་ལྟར་ཚར་བཅད་པའི་སྐོར་དོན་གྲུབ་ཀྱིས་མདང་ནུབ་ཁོ་ལ་མགོ་ནས་མཇུག་བར་བཤད་ཚར་ཡང་ཟླ་བ་ད་དུང་ཉན་འདོད་ཀྱི་སྤྲོ་བ་འཕེལ་ནས་‘‘ཡ། ཨ་ཁུའི་ཚ་བུ། ཕོ་རབ་ཚོ། ཁྱོད་ཚོས་ག་འདྲ་བྱས་ནས་བསད་པ་ཡིན། ཁྱོད་ཚོས་མེ་མདའི་མཆུ་ལྡོག་ཟེར་དུས་ཁོ་ཚོས་ག་འདྲ་བྱེད་ཀྱི་འདུག
ཁོ་ཚོ་སྐྲག་སྣང་ག་འདྲ་འདུག་’’ཅེས་ཡང་ཡང་དྲིས་པས་སྡེ་དཔོན་གྱིས་མགོ་ནས་མཇུག་བར་ཁོ་ལ་ཐེངས་གཅིག་བཤད། དེ་ནས་ཁོ་ཚོས་སྦྲ་དང་ཤ་མར་རྩམ་ཕྱུར་སོགས་ཟས་ཀྱི་རིགས་སུ་གྱུར་བ་དང་དེ་བཞིན་པགས་པ་དང་ཟས་སྣོད་སོགས་མ་ལུས་པ་གཡག་ལ་བཀལ། གྱོན་པའི་རིགས་སུ་གྱུར་བ་ཚང་མ་བསྐྱུར། དབང་ཆེན་རྟ་ལ་བསྐྱོན་ནས་ཟླ་བས་རྟ་ཁ་ཁྲིད་དེ་ཁོ་ཚོ་སྔོན་དུ་སོང་། རྒོད་ཕྲུག་དང་། ལྡན་མ་གཉིས་ཀྱིས་ནོར་ལུག་དེད་དེ་རྗེས་ནས་སོང་། ཁོ་ཚོ་ལྷོ་ཡི་ལ་ཉག་གི་སྟེང་ནས་ཐོན་པ་དང་དགྲ་འདུལ་དང་། ཚེ་སྐྱབས་གཉིས་བྱིས་པས་ཡུན་རིང་བྲལ་བའི་རང་གི་ཕ་མཐོང་བ་ལྟར་མདུན་བསུ་བར་རྒྱུགགམ་དུ་སླེབས་དུས་རང་གི་ཕ་དབང་ཆེན་གྱི་རྟ་མི་གདོང་དབྱིབས་སྒོར་སྒོར་བྱས་པའི་སྟེང་དུ་སྨ་ར་ཟང་ཟིང་དུ་སྐྱེས་པ་ཞིག་གིས་ཁྲིད་པ་དང་། རྐང་པ་གཡས་པའི་པུས་མོའི་བར་དུ་བལ་ཕྱིང་གིས་བཏུམས་ཏེ་བརླ་ཤ་ལས་སྦོམ་པར་འདུག་པས་རྨས་སྐྱོན་ཕོག་པ་ཤེས་ཏེ་དགྲ་འདུལ་གྱིས་‘‘ཨ་ཕ། ཨ་ཕ།
གང་གང་བྱས་པ་རེད་’’ཅེས་ངུ་ངག་གིས་འབོད་ཀྱིན་དུ་དབང་ཆེན་ལ་འཁྱུད། དབང་ཆེན་གྱིས་དགྲ་འདུལ་གྱི་ཕྲག་པར་བཅག་ཙམ་བྱས་ནས་‘‘སྐྱོན་མི་འདུགསྐྱོན་མི་འདུག་སེམས་ཁྲལ་མ་བྱེད་’’ཅེས་སེམས་གསོ་བྱས། སྡེ་དཔོན་གྱིས་དགྲ་འདུལ་མཆན་འོག་ཏུ་བཟུང་ནས་‘‘ཁོའི་རྗེ་ངར་གྱི་350སྟེང་དུ་རྡོ་ཕོག་ནས་གཅོག་གྲབས་བྱས་འདུག གནས་ཚུལ་ཚབས་ཆེན་མ་རེད་’’ཅེས་གསལ་བཤད་བྱས། ཚེ་སྐྱབས་ཀྱིས་སྐད་གདངས་དམའ་བོའི་སྒོ་ནས་‘‘ཁ་སེང་ང་གཉིས་ཁྲིད་ན་ཏག་ཏག་རེད་ཨང་’’ཞེས་དགྲ་འདུལ་གྱི་ཕྱོགས་སུ་བལྟ་ཙམ་བྱས། དབང་ཆེན་གྱིས་‘‘ཧྭ་ཧྭ། བསྐོས་པའི་ལས་དེ་བྲོས་པས་མི་ཐར། རྒས་པའི་གཉེར་མ་ཕྱིས་པས་མི་དག་ཟེར་སྲོལ་ཡོད་པས་ཁྱོད་གཉིས་ལྟ་ཅི། སྟོང་དམག་ཅིག་ཁྲིད་ཡོད་ཀྱང་ལྡོག་ཐབས་མེད། འདི་ནི་ངས་ཚེ་སྔོན་མར་ཆད་པའི་བུ་ལོན་རེད་’’ཟེར།
‘‘གཅོག་གྲབས་བྱས་འདུག་’རིཅེས་པར་ཡིད་མ་ཆེས་པར་དགྲ་འདུལ་སེམས་ཁྲལ་ཆེན་པོའི་སྒོ་ནས་‘‘ཆག་ཡོད་པ་གཏན་གཏན་རེད། ཁྱོད་ཚོས་ང་ལ་གསང་བ་བྱས་པ་རེད་’’ཅེས་ཆག་བཅིངས་བྱས་པའི་དབང་ཆེན་གྱི་རྐང་པར་བྱིལ་བྱིས་བྱས། ‘‘ཆག་མི་འདུག་’’ཅེས་དོན་གྲུབ་ཀྱིས་གསལ་བཤད་བྱས་ཀྱང་ཁོ་ད་དུང་ཡིད་མ་ཆེས་པར་‘‘ཆག་མེད་ན་ཆག་བཅིངས་བྱེད་དགོས་དོན་ཅི་ཡོད་’’ཟེར། དོན་གྲུབ་ཀྱིས་‘‘ངོ་མ་ཆག་མི་འདུག མག་སྤུན་ཁྱེད་སེམས་ཁྲལ་མ་བྱེད། ཕལ་ཆེར་རུས་གས་བཏང་ཡོད་ནའི་ཆོག་’’ཅེས་གསལ་བཤད་ག་ཚོད་བྱས་ཀྱང་དགྲ་འདུལ་ཡིད་མ་ཆེས་པར་སྐད་ཆ་དེ་དག་ནི་ཁོ་ལ་སེམས་གསོ་བྱས་པ་རེད། ཕྱིང་པའི་ཕྱི་སྒྲིལ་དེ་གཤིག་ན་ཨ་ཕའི་རྐང་པ་དེ་འཇིགས་སུ་རུང་བ་ག་འདྲ་ཞིག་ཡོད། ཆག་ནས་དུམ་བུ་གཉིས་སུ་གྱུར་པ་ཁོ་ཐག་རེད་སྙམ་བཞིན་ཕྱིང་པས་བཏུམས་པའི་རྐང་པར་བལྟ་དུས་ཕྱིང་པའི་ཕྱི་རུ་སིམ་འཛུལ་བྱས་པའི་ཁྲག་རྗེས་ནི་སེན་མོའི་སྒོར་རྒྱ་ཙམ་ཡང་མཐོང་རྒྱུ་མེད་ཀྱང་ད་ནི་ཨ་ཕའི་རྐང་པ་དགྲ་ལག་ཏུ་ཤོར་ནས་མི་ཚེ་རྐང་གྱོལ་དུ་ཆགས་པ་རེད་སྙམས་པ་ལས་ཁོ་ཚོའི་སྐད་ཆར་ཡིད་ཆེས་མ་བྱས། ་ སྡེ་ནང་དུ་འབྱོར་དུས་མི་རྒན་གཞོན་ཕལ་ཆེ་བ་གདོང་བསུ་བར་ཡོང་ནས་351ཕན་ཚན་ཁམས་འདྲི་བྱས་པ་དང་། དེ་ནས་ཚང་མ་དབང་ཆེན་གྱི་ཕྱོགས་སུ་རརིང་ །།།
སྡི 1)ངེ། རུབ་ནས། ‘‘རྐང་པ་ ་བྱས་པ་ ་ད། ’’‘‘རྨས་པ་རེད་དམ། ’’‘‘ཆག་པ་ཡིན་གྱི་རེད། ཆག་བཅིངས་བྱས་འདུག’’‘‘གྲི་བརྒྱབ་པ་རེད་དམ། ’རིཏྭེཏྭེགྲི་བརྒྱཌི་པ་ཡིན་གྱི་རེད། ཁོ་ཚོར་མེ་མདའ་ནི་མེད་པ་’’དབང་ཆེན་གྱིས་‘‘ཁྱེད་ཚོས་ཟེར་ན་ངའི་རྐང་པ་ཆག་པ་རེད་ཟེར་རམ། ཆག་མེད། རྨས་སྐྱོན་ཡང་ཕོག་མ་བྱུང་།
ཕྱིང་ལྷམ་འདི་སྟེར་བཟོ་མི་འདུག་གམ་’’ཞེས་ཀུ་རེ་ཤོད་པ་ལས་རྒྱུ་མཚན་མ་བཤད། སྒོ་འགྲམ་དུ་སླེབས་དུས་དགྲ་འདུལ་དང་། སྡེ་དཔོན། དོན་གྲུབ། ཚེ་སྐྱབས། ཟླ་བ་སོགས་ཀྱིས་ལ་ལས་སྐེད་པ་ནས་བཟུང་། ལ་ལས་ལག་པ་གཉིས་ནས་འཇུས། ལ་ལས་སེམས་ཆུང་གིས་རྐང་པ་གཡས་པ་ཡར་འདེགས་ཀྱིན་དུ་དབང་ཆེན་རྟའི་རྒྱབ་ནས་ག་ལེར་ཕབས་ཏེ་གཡས་སྐྱོར་གཡོན་སྐྱོར་བྱས་ནས་ནང་དུ་ཁྲིད། ཚུལ་དེ་མཐོང་བས་འོ་མ་སྐྱིད་ཀྱིས་དབང་ཆེན་ལ་རྨས་སྐྱོན་ཚབས་ཆེན་ཕོག་པ་འདྲ་སྙམས་ནས་གོས་མཐའ་ལག་པས་བརྫེས་ཏེ་རྒྱུག་ནས་དབང་ཆེན་ཚང་དུ་འཛུལ་ཏེ་རྐང་པ་གཡས་པ་མ་གཏོགས་སྐྱོན་མེད་པ་ཤེས་པས་སེམས་ཅུང་ལྷོད་པར་གྱུར་ནས་‘‘ཨ་ཙི། རྐང་པ་ རྐང་པ་་་་་་་’’ཞེས་འགོ་མེད་མཇུག་མེད་ཀྱི་སྐད་ཆ་འགའ་དྲིས།
དབང་ཆེན་གྱིས་འོ་མ་སྐྱིད་ཀྱི་སྐད་ཆར་ལད་ཟློས་བྱེད་ཀྱིན་དུ་‘‘རྐང་པ་རྐང་པ་ ཕྱིང་ལྷམ་་་་ ་་ཕྱིང་ལྷམ་གྱོན་ཡོད་རི’ཅེས་ཀུ་རེ་བཤད་ཀྱང་གད་མོ་དགོད་མཁན་གཅིག་ཀྱང་མི་འདུག ་ བཀྲ་ཤིས་གཡང་ཆགས་དབང་ཆེན་གྱི་རྐང་པ་སྦོམ་པོ་དེ་མཐོང་བ་ཙམ་352གྱིས་འཇིགས་སྐྲག་སྐྱེད་དེ་དེ་ཕྱོགས་སུ་བལྟ་མ་ནུས་པར་བྲེལ་འཚུབ་འཚུབ་ཀྱིས་ཐབ་ལས་བྱེད་པ་དང་། དེ་ནས་ཕོར་པ་ཞིག་གི་ནང་དུ་མར་དང་ཕྱུར་བ་བླུགས་ཏེ་སྤགས་ཞིམ་པོ་ཞིག་གཡོས་ཏེ་འཆང་བུ་རེ་རེ་བཞིན་བཅངས་ནས་‘‘ཨ་ཕ། དེ་ཟོ་དང་’’ཞེས་དབང་ཆེན་གྱི་ལག་ཏུ་བཞག་པ་དང་། དེ་ནས་དེར་ཡོད་ཚང་མར་ཇ་བླུགས། སྡེ་དཔོན་དབང་ཆེན་གྱི་གམ་དུ་བསྡད་དེ་ཐག་པའི་སྣེ་ལས་བཀྲོལ་ཏེ་རྐང་པར་དཀྲིས་པའི་ཕྱིང་པ་དེའི་སྒྲིལ་བཤིགས། ཕྱིང་པས་བཏུམས་པའི་རྐང་པའི་ཆག་ཁ་ནས་ཁྲག་དམར་བཞུར་གྱི་རེད་སྙམས་ནས་ཚང་མ་རུབ་རུབ་བྱས་ཏེ་མིག་ཧྲིག་གེར་བལྟས། སྡེ་དཔོན་གྱིས་ཡུན་རིང་ཉར་ཚགས་བྱས་པའི་མེས་པོའི་ཤུལ་བཞག་རྩ་ཆེན་ཞིག་ཀུན་གྱི་མིག་གི་ལོངས་སྤྱོད་དུ་སྦྱིན་པ་ལྟར་རྐང་པར་དཀྲིས་པའི་ཐག་པ་བཀྲོལ་ཏེ་ཕྱིང་པའི་སྒྲིལ་དེ་ག་ལེར་བཤིགས་དུས་རྗེ་ངར་གྱི་སྟེང་དུ་ཆག་བཅིངས་སྟབས་བདེ་ཞིག་བྱས་པ་ལས་རྨ་རྗེས་ཁྲག་རྗེས་གང་ཡང་མཐོང་རྒྱུ་མེད་པས་དགྲ་འདུལ་དགའ་ཐག་ཆོད་དེ་‘‘ངོ་མ་ཆག་མེད་པ་འདྲ། ང་ད་གིན་ཞེ་དྲག་སྐྲག་བྱུང་’’ཞེས་བརྗོད། དབང་ཆེན་གྱི་རྐང་འགོ་འགུལ་ཙམ་འགུལ་ཙམ་བྱས་ནས་‘‘ཆག་མི་འདུག
གལ་སྲིད་ཆག་པ་ཡིན་ན་འགུལ་ཐུབ་ཀྱི་མ་རེད་’’ཟེར། དགྲ་འདུལ་གྱིས་ལམ་སེང་རྐང་པའི་འོག་ཏུ་སློག་པ་རྙིང་ཧྲུལ་ལས་བཅད་པའི་པགས་གདན་ཞིག་བཏིང་། ་ སྡེ་དཔོན་གྱིས་‘‘དོ་དགོང་ལུག་ལྷས་སུ་བསྐོང་རྗེས་ཆུང་པོར་ཆག་བཅིངས་ཡག་པོ་ཞིག་བྱེད་རོགས་ཟེར་དགོས། ངས་ཆག་བཅིངས་ཡག་པོ་བྱེད་ཤེས་ཀྱི་མེད་’’ཅེས་བཤད་དེ་གཞི་ནས་ཟླ་བ་དང་ལྷན་དུ་རང་ཁྱིམ་དུ་ལོགསྡེ་དཔོན་གྱི་ཆུང་མ་བཅས་པས་སྔ་ས་ནས་སྒོ་འགྲམ་དུ་ལངས་ཏེ་ལག་གཉིས་ཀྱིས་ཕྱེ་མར་དང་ཆང་ཕོར་བཟུང་སྟེ་སྒུགས་ནས་འདུག་མོད། ད་གིན་353རང་གི་ཆེད་དུ་དབང་ཆེན་གྱི་རྐང་པར་རྨས་སྐྱོན་ཕོག་པས་སེམས་ཁྲལ་གྱིས་འགྲོ་ཞོར་དུ་ཕྱེ་མར་གྱི་རྩམ་སྐྱ་མཚོན་བྱེད་ཙམ་དུ་ཟས་ཙམ་བྱས་པ་དང་ཆང་ཕོར་ལག་ཏུ་བླངས་ཏེ་གཙང་མར་བཏུང་ནས་ནང་དུ་འཛུལ། དེ་མར་གཡོག་འགས་ལག་གཉིས་ཀྱིས་བཏེགས་ཏེ་ཁ་སྔོན་ནས་གྲ་སྒྲིག་བྱས་པའི་སྒུག་ཤ་དང་སྒུག་ཐུད་མདུན་དུ་བཞག ཟླ་བས་འཛེམ་བག་མེད་པའི་སྒོ་ནས་གློ་གྲི་དངུལ་ཤན་བཏོན་ནས་ཟ་བཞིན་‘‘འབྲུག་དར་དེ་མར་བསད་ན་ཁོ་རང་གི་རྐང་པར་རྨས་སྐྱོན་ཕོག་དོན་ཡོད་མ་རེད། དེ་མ་བསད་པ་ནི་ཁོ་རང་གིས་འཆུག་པ་རེད་’’ཅེས་སྔར་ཡ་མེད་སྤུན་བརྒྱད་ཀྱིས་བརྙས་བཅོས་ཤ་སྟག་བྱས་པའི་འཁོན་འཛིན་ད་དུང་མ་འཇགས་པར་ཤི་མིང་འབོད་དེ་བཤད། སྡེ་དཔོན་གྱིས་‘‘དབང་ཆེན་གྱིས་སྙིང་རྗེ་བྱས་དྲགས་སོང་’’ཟེར། ཟླ་བས་‘‘སྙིང་རྗེ་བྱས་དྲགས་ན་ཞེ་སྡང་གི་རྒྱུན་མི་ཆད་ཟེར་བ་ཅིས་མི་བདེན།
མི་སྤྱང་དེ་དག་ལ་སྙིང་རྗེ་བྱེད་རིན་ཅི་ཡོད་རི’ཟེར། དབང་ཆེན་གྱི་རྐང་པར་བཟོད་གླགས་བྲལ་བའི་ན་ཟུག་མི་འདུག་ལ་ཁོ་རང་གི་སེམས་སུའང་ང་དང་ཡ་མེད་སྤུན་གསུམ་བར་ཞེ་འཁོན་གང་ཡང་མེད་ཀྱང་བརྙས་བཅོས་ཚད་མེད་བྱས་པའི་ལན་པ་འདི་རེད་སྙམས་པ་དང་ཐ་ན་རང་གི་རྗེ་ངར་ལ་འབྲུག་དར་གྱིས་རྡོ་གཞུས་ཏེ་རྨས་སྐྱོན་ཕོག་པ་དེ་ཤིན་ཏུ་འོས་ཤིང་འཚམས་པར་བསམ་ནས་ཕར་མེ་མདའི་མཆུ་ལྡག་ཏུ་བཅུག་པའི་བརྙས་བཅོས་དང་། ཚུར་རྡོ་གཞུས་ཏེ་རྨས་སྐྱོན་ཕོག་པ་དེ་ཤིན་ཏུ་འོས་ཤིང་འཚམས་པའི་ངོས་འཛིན་གྱི་ཐོག་ནས་དེ་གཉིས་བྲེ་ཁ་བཅད་ཀྱང་མཐོ་དམན་དང་རྒྱ་སྲང་ལ་གདེག་ཀྱང་ཡང་ལྕི་མེད་སྙམས་ཏེ་སེམས་ལྷོད་པར་གྱུར། ངོ་མ་ལྷག་བསམ་ཟོལ་མེད་ཀྱིས་དེ་ལྟར་བསམ་པ་མ་ཟད་འབྲུག་དར་ལ་ཁོང་ཁྲོ་མི་ལངས་པས་མི་ཚད་མཚོན་གྱིས་བཀུམ་པའི་མི་ལ་སྐྱེ་བ་ལྔ་བརྒྱ་མ་སོང་བར་མི་ལུས་ལེན་རྒྱུ་མེད་ཨང་སྙམ་པའི་སྙིང་རྗེའང་སྐྱེད། དགོང་མོ་རྒོད་ཕྲུག་དང་། ལྡན་མ་གཉིས་ཀྱིས་དེད་ནས་ཡོང་བའི་ཡ་354མེད་སྤུན་གསུམ་གྱི་ནོར་ཁྱུ་དང་། ལུག་ཁྱུ་སྡེ་བར་སླེབས་པས་མི་ཚང་མ་ནོར་ལུག་གི་ཁྲོད་དུ་ཕྱིན་ནས་ནོར་ལུག་གི་སྤུ་མདོག་དང་། རྭ་དབྱིབས། ཤེད་བཟང་ངན་སོགས་གླེང་མོལ་བྱེད་ཀྱིན་འདུག དེའི་སྐབས་སྡེ་དཔོན་གྱིས་ལུག་རྫི་ཆུང་པོ་ཁྲིད་ནས་དབང་ཆེན་ཚང་དུ་སླེབས།
དེ་རིང་ཁོའི་སྐེད་པའི་མཚམས་སུ་སླེབས་པའི་རང་བྱུང་གི་རལ་པ་དེ་བལ་སྐུད་སྦོམ་པོ་ཞིག་གིས་བསྡམས་ནས་འདུག་པ་ནི་ཕྱགས་མ་རྙིང་གོག་ཞིག་དང་འདྲ། སྡེ་དཔོན་གྱིས་‘‘ཨ་མྱེ་ལུག་རྫི་ཁྱོད་ནོར་ལུག་རྐང་པ་ཆག་པར་ཆག་བཅིངས་ཡག་པོ་བྱེད་ཤེས་ཀྱི་ཡོད་པས་ཁོའི་རྐང་པར་ཆག་བཅིངས་ཡག་པོ་ཞིག་བྱོས་དང་’’ཟེར་ནས་ཁོ་རང་དབང་ཆེན་གྱི་ཁ་སྤྲོད་དུ་བསྡད། ལུག་རྫི་ཆུང་པོས་ངོ་གདོང་གི་གཉེར་རིས་གྱ་མ་གྱུ་གྲངས་ལས་འདས་པའི་ཁྲོད་དུ་སེར་ཀ་ལས་ཆེ་ཙམ་གྱི་འདྲེན་བྱེད་ཀེམ་ཀེམ་དུ་གཡོ་བཞིན་དབང་ཆེན་གྱི་རྐང་པའི་སྟེང་གི་སྐྲངས་འབུར་ལ་བལྟས་ནས་‘‘སྐྲངས་པོ་ཆེ་ཙམ་འདུག་’’ཟེར་བཞིན་དུ་རུམ་ལས་བརྡར་རྡོ་གཡག་ལྕེ་འདྲ་བ་ཞིག་བླངས་ཏེ་སྐྲངས་པོའི་སྟེང་དུ་བརྡར། དེ་ནས་རྗེ་ངར་གྱི་སྟེང་དུ་སྣམ་བུ་ལྷེབ་ཙམ་ཞིག་དཀྲིས་པའི་སྟེང་དུ་ཁ་སེང་སྡེ་དཔོན་དང་དོན་གྲུབ་གཉིས་ཀྱིས་བཟོས་པའི་ཆག་བཅིངས་བྱེད་ཆེད་ཀྱི་ཤིང་ལེབ་ནར་མོ་དེ་དག་གོ་རིམ་ལྡན་པའི་སྒོ་ནས་དམ་ལྷོད་རན་པོ་ཞིག་བསྡམས་ནས་‘‘འགུལ་སྐྱོད་མ་བྱེད། རུས་གས་ཤོར་འདུག་པས་རུས་ཁུ་མང་ཙམ་ཐུངས་དང་ལམ་སེང་དྲག་ཡོང་། སྐྱོན་ཆེན་པོ་མི་འདུག་’’ཟེར། ཡ་མེད་སྤུན་གསུམ་ཆམ་དུ་ཕབས་ཏེ་ཐོབ་པའི་རྒྱུ་དངོས་དང་། ཕྱུགས་རིགས་ལས་ཚེ་སྐྱབས་ཚང་ལ་འབྲི་གཡག་ལྔ་དང་། ར་ལུག་བཅུ་སྤྲད། དེ་བྱིངས་ཚང་མ་སྡེ་དཔོན་ཚང་དང་།
དབང་ཆེན་ཚང་། དོན་གྲུབ་ཚང་གསུམ་པོར་མང་ཉུང་མེད་པར་བགོས་པ་དང་། སྡེ་དཔོན་གྱིས་‘‘སྦྲ་དེ་ང་ལ་དགོས། ངའི་གཡོག་ཕོ་མོ་ཚོ་ཉལ་ས་ཆར་ཆུས་སྦང་ཞིང་རླུང་ལྷགས་ཀྱིས་བརྡབ་སྟེ་རྩབ་ཧྲལ་དུ་ཕྱིན་འདུག་པས་ཁོ་ཚོ་ཉལ་ས་བརྗེ་དགོས་’’ཟེར། 355ཉིན་བཅུ་གྲངས་ཕྱིན་རྗེས་དབང་ཆེན་འཁར་བར་བརྟེན་ནས་སྒོ་ཕྱི་ནང་དུ་འགྲོ་ཐུབ་ཀྱི་འདུག་པས་དྲག་མགྱོགས་པོ་འདུག་སྙམ་ནས་ཚང་མ་དགའ་སྤྲོ་སྐྱེད། ལུག་རྫི་ཆུང་པོས་ཉིན་ལྟར་དགོང་མོའམ་ཡང་ན་ཞོགས་པ་དབང་ཆེན་ལ་ལྟ་བར་ཐེངས་རེ་ཡོང་གི་ཡོད། དེ་ཉིན་ཆུང་པོས་མིག་སེར་ཀ་ལྟ་བུ་དེ་ཀེམ་ཀེམ་དུ་གཡོ་བཞིན་སྦྲའི་སྒོ་སྲུབ་ལས་ཡར་བལྟས་ཏེ་‘‘ཨ་ཁུ་དབང་ཆེན། ག་འདྲ་འདུག དྲག་སྐྱེད་འདུག་གམ་རིརིཞེས་དྲིས། དེ་དུས་དབང་ཆེན་ད་དུང་ཉལ་ནས་ཡོད་པས་དེ་མར་མགོ་མལ་ཆས་ལས་དོན་ཏེ་‘‘དྲག་ཏུ་ཕྱིན་འདུག
ཁྱོད་ཡར་ནང་དུ་ཕེབས་’’ཟེར། ཆུང་པོ་ག་ལེར་ཡར་འཛུལ་ཏེ་‘‘ག་འདྲ་འདུག ངས་གཅིག་ལྟ་’’ཟེར་ནས་དབང་ཆེན་གྱི་མལ་གོས་ཡར་བརྫེས་ནས་ཆག་བཅིངས་བཀྲོལ་ནས་བལྟ་དུས་སྐྲངས་ཞོམ་ནས་རྒྱུན་ལྡན་གྱི་རྐང་པ་དང་མི་འདྲ་བ་མེད་པ་དང་རྗེ་ངར་སྟེང་གི་རྡོ་ཕོག་ཤུལ་དེ་ཡང་མཐོང་རྒྱུ་མེད་པས་‘‘ད་ཆག་བཅིངས་བཀྲོལ་ན་ཡག་པ་འདུག འོན་ཀྱང་འགུལ་སྐྱོད་ཞེ་དྲག་མ་བྱེད་’རིཅེས་བཤད། བཀྲ་ཤིས་གཡང་ཆགས་ཀྱིས་ཆུང་པོར་ཇ་ཕོར་པ་གང་བླུགས་པ་དང་དབང་ཆེན་ལ་ཇ་ཕོར་པ་གང་དང་། རུས་ཐང་ཕོར་པ་གང་བླུགས། ཆུང་པོས་‘‘རུས་ཐང་ད་དུང་མུ་མཐུད་ཐུངས་’’ཟེར། དབང་ཆེན་གྱིས་‘‘ཁྱེད་ཀྱིས་ཆག་བཅིངས་ཡག་པོ་དེ་འདྲ་ག་འདྲ་བྱས་ནས་ཤེས་པ་རེད་’’ཅེས་དྲིས། ཆུང་པོས་སེར་ཀ་ལས་ཞེ་དྲག་མི་ཆེ་བའི་མིག་གིས་དབང་ཆེན་ལ་བལྟས་ནས་ཆུང་བྱིས་པ་ལོ་བརྒྱད་ནས་བཟུང་ནོར་ལུག་གི་རྫི་བོ་ཁོ་ནར་སོང་བས་སྐབས་རེ་མ་བསམ་ས་ནས་ནོར་ལུག་གི་རྐང་ལག་ལ་འུར་རྡོའི་རྡོ་ཕོག་སྟེ་ཆག་གི་འདུག ནོར་ལུག་ནི་སྦྱིན་བདག་གི་ཡིན་པས་རྐང་ལག་བཅག་ན་སྦྱིན་བདག་356གིས་མཐོང་པར་དོགས་ནས་ལམ་སེང་ཆག་བཅིངས་བྱེད་ཀྱི་ཡོད།
དེ་ལྟར་ལོ་མང་བསགས་པའི་ཉམས་མྱོང་ལས་གཞན་གང་ཡང་ཤེས་ཀྱི་མེད་’’ཅེས་ཧ་ཅང་ཁེངས་སྐྱུང་གིས་བཤད་དེ་ལག་པས་ལག་པ་ཕུར་གྱིན་བསྡད། དེ་ལྟར་ཟླ་ཤས་ཕྱིན་པ་ན་དབང་ཆེན་གྱི་རྐང་པ་གོམ་པ་སྤོ་སྐབས་ཅུང་ཟད་འཐེང་པ་ལས་རྩ་བའི་ཆ་ནས་དྲག་ཡོད་ཀྱང་ཆུང་པོས་རྦད་དེ་མ་དྲག་བར་འཁར་རྒྱུག་དོར་མི་རུང་ཞེས་བཤད་པས་དབང་ཆེན་གྱིས་ཆུང་པོའི་ཁར་ཉན་ཏེ་གར་སོང་གར་བསྡད་ལུས་དང་གྲིབ་མ་ཇི་བཞིན་འཁར་རྒྱུག་ཐོགས་ཏེ་རྐང་པ་གཡས་པ་ས་རུ་འཛུགས་སྐབས་གཟུགས་པོའི་ལྗིད་ཚད་འཁར་རྒྱུག་ལ་བརྟེན་དགོས་བྱུང་། དཔྱིད་ཀྱི་དྲོད་རླུང་ལྡང་བའི་ཚེ། ས་ཕྱོགས་གང་སར་ལྗང་མདོག་མངོན་ཞེས་པ་ལྟར་ནམ་ཟླ་ཉིན་རེ་བཞིན་དྲོ་རུ་ཕྱིན་ནས་ཆུ་བོའི་འགྲམ་གང་སར་ལྗང་ཐིང་ཐིང་གི་རྩྭ་གསར་གྱི་ཁྲོད་དུ་མེ་ཏོག་གི་གང་བུ་ཐར་ཐོར་ཡང་མཐོང་རྒྱུ་འདུག་པས་དཔྱིད་ཐ་མའི་དུས་ཚིགས་དེ་སྔར་རྒྱུན་བཞིན་རོང་པ་རྩྭ་ཐང་དུ་སླེབས་པ་མངོན། ལྷས་རའི་ནང་དུ་སྔ་དགོང་ལུ་གུའི་འབའ་སྐད་དང་མ་མོའི་འབའ་སྐད་ལྷང་ལྷང་དུ་གྲགས། ཉིན་དགུང་དང་། དགོང་མོ་མ་མོའི་འོ་མ་འཇོ་བ་དང་། སྔ་དྲོ་ལུ་གུ་ལོགས་སུ་ཕྱེས་ཏེ་འཚོ་བ། ཕྱི་དྲོ་ལུ་གུ་དང་མ་མོ་མཉམ་དུ་འཚོ་བ། དགོང་མོ་ལུ་གུ་ཡོངས་ཁང་བུ་ཞེས་བྱ་བ་ལྕི་བས་བརྩིགས་པའི་འཇུག་ཁང་དུ་འཇུག་པ།
བུད་མེད་རྣམས་འོ་མ་སྐོལ་བ། ཞོ་དཀྲོག་པ་སོགས་དཀར་ཆུ་འོ་མའི་དབྱར་མཚོ་རྒྱས་ཤིང་མི་རྣམས་ལས་བྲེལ་ཆེ་རུ་ཕྱིན། སྔར་སྡེ་དཔོན་བཙན་ལྷ་ཚང་གི་སྒེར་བདག་དབྱར་མཚེར་དེ་འདི་ལོ་ནས་བཟུང་ཁྱིམ་དུད་བཞི་ཀའི་དབྱར་མཚེར་དུ་གྱུར་ནས་རིམ་གྱིས་དབྱར་མཚེར་རྩྭ་ཐང་དུ་སྐྱས་སྤོ་བྱས་ཏེ་ཁྱིམ་དུད་བཞི་པོ་ཕན་ཚུན་བར་ཐག་ངེས་ཅན་ཡོད་པ་བྱས་ནས་བསྡད། སྡེ་དཔོན་ཚང་གི་གཡོག་ཕོ་མོ་ལས་ཁྱིམ་གྱི་མི་གཅིག་ཀྱང་357འགྲོ་སྲོལ་མེད་པས་ད་རེས་འགྲོ་ཁར་སྡེ་དཔོན་གྱིས་དབང་ཆེན་ལ། ‘‘དབྱར་མཚེར་དུ་སྡོད་པའི་རིང་ཕ་གིར་དོན་དག་ཆེ་ཆུང་གང་བྱུང་ཡང་ཁྱོད་ཀྱིས་འགོ་འདྲེན་བྱོས། ’’ཞེས་མངགས་བཅོལ་བྱས། དབྱར་མཚེར་གྱི་རྩྭ་ཐང་དུ་ཁྱིམ་དུད་བཞི་ཀའི་ཕྱུགས་དཀར་ནག་ཚང་མ་ཡོད་པས་སྔར་བས་འཁྲུག་ཆ་དོད་ཅིང་ཉམས་དགའ་བ། མཛེས་སྡུག་ལྡན་པར་གྱུར། རོང་པ་སྡེ་གསར་གྱི་ཁྱིམ་དུད་གཞན་ཁ་ཤས་ཀྱང་ལུང་པ་དེའི་ལྷོ་བྱང་ཤར་གསུམ་གྱི་སྤང་རིའི་ཕར་ཕྱོགས་སུ་དབྱར་མཚེར་བབས། སྔར་རྒན་མོ་རུ་བ་ཞེས་ཀུན་གྱིས་བརྙས་བཅོས་བྱ་ཡུལ་གྱི་སྡེ་ཚོ་དེས་ན་ནིང་ནས་བཟུང་ཡུལ་ལུང་བདེ་རུ་མི་འཇུག་མཁན་གྱི་ཕྱིའི་དགྲ་ཇག་དང་།
དཔའ་དཔུང་པ་ཁོ་ན་ངོམ་མཁན་ཚང་མ་ཆམ་དུ་ཕབས་པས་ཕྱི་ནང་སྡེ་བའི་མི་ཚང་མ་རང་ས་རང་ཡུལ་དུ་སོས་དལ་བག་ཕེབས་སུ་འཚོ་སྡོད་ལས་གཉེར་བྱེད་པའི་སྐལ་བཟང་ཤར། སྔར་རོང་པ་སྡེ་གསར་དང་། ལུང་སྐྱིད་ཚོ་པ་གཉིས་སྡེ་འདྲེས་ཡིན་པས་བུ་ཕར་འགྲོ་མནའ་མ་ཚུར་ལེན་གྱི་གཉེན་འབྲེལ་རྒྱུན་མ་ཆད་པར་ཕོ་ཕྱེད་ཕ་དང་ཨ་ཁུ། མོ་ཕྱེད་མ་དང་སྲུ་མོའི་མཛའ་བཤེས་ཟབ་ཀྱང་བསྟན་དགྲ་ཡ་མེད་སྤུན་བརྒྱད་འཚར་ལོངས་བྱུང་བ་ནས་བཟུང་ཁོ་ཚོས་དཔུང་པ་ངོམ་ནས་ས་མཚམས་སུ་བསྡད་དེ་རང་སྡེར་གཉའ་གནོན་བཙན་ཤེད་དང་། ཁྲིམས་འགལ་ལུགས་འགལ་གྱིས་རྩྭ་ཆུ་གང་ལེགས་ཀྱི་ས་ཆ་ཚང་མ་སྒེར་བདག་གིས་ཕྱུགས་འཚོ་སྐྱོང་བྱེད་པ་དང་། ཁྱིམ་མཚེས་སྡེ་ཚོའི་རྩྭ་ཐང་དུ་ཕྱུགས་རིགས་རྒྱ་ཡན་དུ་བཏང་ནས་རྩྭ་ཟ་ཆུ་འཐུང་གིས་བརྙས་བཅོས་ཚད་མེད་བྱས་པས་སྡེ་ཚོ་གཉིས་བར་རེ་ཞིག་གཉེན་འབྲེལ་ཆད། ད་ཡང་ཡུལ་སྡེ་མི་གསུམ་བདེ་སྡོད་སྐྱིད་འཚོའི་སྐལ་བཟང་ཤར་བས་ཁྱིམ་མཚེས་སྡེ་ཚོའི་གཞོན་ནུ་ཕོ་མོ་མང་པོ་སྙན་གྲགས་ཀྱི་བ་དན་ཕྱོགས་བཅུར་གཡོ་བའི་རོང་པ་སྡེ་གསར་གྱི་གཞོན་ནུ་ལ་ཡིད་སྨོན་ཚད་མེད་སྐྱེད་དེ་ཤ་ཆང་གི་གཉེན་སྟོན་སྟབས་བདེ་ལས་མེད་པའི་སྒོ་ནས་སྡེ་བ་ཕན་ཚུན་བུ་དང་བུ་མོ་358གཏོང་ལེན་བྱེད་མཁན་མང་པོ་བྱུང་། དེའི་ཚེ་རོང་པ་སྡེ་གསར་གྱི་གཞོན་ནུ་དོན་གྲུབ་ཀྱང་ཉིན་རྟག་པར་རི་རུ་ཕྱུགས་རྫིའི་སྐབས་ལུང་སྐྱིད་ཚོ་པའི་ཨ་ཁུ་བློ་ལྡན་ཚང་གི་བུ་མོ་འབྲུག་མཚོ་དང་ངོ་ཤེས། ཤེས་ནས་ཀྱང་གཅིག་སེམས་གཅིག་ལ་ཆགས། ལྷོ་ཕྱོགས་ཀྱི་སྤང་རིའི་ལྡེབས་སུ་ལུག་ཁྱུ་གཉིས་སྲད་བུ་ཆད་པའི་མུ་ཏིག་གི་མགུལ་རྒྱན་ལྟར་བག་ཕེབས་སུ་གནས་འདུག
དེ་ནི་རོང་པ་སྡེ་གསར་གྱི་བུ་དོན་གྲུབ་དང་ལུང་སྐྱིད་ཚོ་པའི་དམན་ཆུང་འབྲུག་མཚོ་གཉིས་ཀྱི་ལུག་ཁྱུ་རེད། དོན་གྲུབ་ཀྱིས་ལུས་དང་གྲིབ་མ་ཇི་བཞིན་མི་བྲལ་བའི་བོའུ་རྒྱབ་ཏུ་ཁུར་ནས་ཕ་བོང་གཅིག་གི་སྟེང་དུ་བསྡད། འཇམ་རླུང་བསིལ་བུས་དལ་པོར་གཡོ་བའི་རུ་དར་དམར་པོ་དེ་ལྗང་མདོག་སྤང་ལྗོངས་ཀྱི་སྟེང་དུ་མངོན་གསལ་ལྷག་པར་ཆེ་ཞིང་གསོན་ཉམས་ཀྱི་མཛེས་ཆོས་ལྡན། འབྲུག་མཚོས་‘‘ཨ་ལ་ལ་མོ་ལ་ལ་རེད་’’ཅེས་ཚིག་དོན་མི་ལྡན་པའི་གླུ་ཆུང་ལེན་བཞིན་དུ་འུར་ལྕག་ཚག་སྒྲ་གྲགས་པ་ཞིག་བརྡབ་ནས་དོན་གྲུབ་ལ་བརྡ་སྟོན། དོན་གྲུབ་དེ་མར་འབྲུག་མཚོའི་གམ་དུ་སོང་ནས་‘‘ཡ། གླུ་སྙན་པོ་ཞིག་བཏང་སོང་། ད་དུང་གཅིག་ཐོངས་དང་’’ཟེར་བཞིན་འབྲུག་མཚོའི་གདོང་ལ་གཅེར་ནས་བལྟས། འབྲུག་མཚོས་ན་མ་ལྕོག་ཆུང་རྐང་གཅིག་བཅད་དེ་རྟིང་པ་ཁ་རུ་བཅུག་ནས་ལྡད་ཀྱིན་ཅང་མི་སྨྲ་བར་ངོ་ཚའི་ཟོལ་གྱིས་མགོ་བོ་སྨད་དེ་བསྡད། དོན་གྲུབ་ཀྱིས་མེ་མདའ་མར་ཕབ་ནས་རུ་ས་ལ་བཙུགས་ནས་བཞག་སྟེ་‘‘འབྲུག་མཚོ་’’ཞེས་སྐད་ཆ་ཞིག་ཤོད་རྒྱུ་ཡོད་ཁུལ་གྱིས་འབྲུག་མཚོའི་གམ་དུ་ནུད་ཏྲེམ་བྱས། ‘‘ཛིན’’‘‘ཁྱོད་ཁ་མི་གྲགས་པ་ཅི་ཡིན།
’’‘‘ཅི་ཡང་མ་རེད། ’’‘‘འོ་ན་གླུ་ཞིག་ཐོངས་དང་། མི’359འབྲོག་ཁུལ་གྱི་ཕོ་མོའི་དབར་ལེན་པའི་གླུ་ནི་འདོད་གླུ་ལས་གཞན་ཅི་ཡང་མེད། སྔར་ནས་ད་བར་འབྲོག་ཁུལ་གྱི་གཞོན་ནུ་ཚོས་འདོད་གླུའི་འབྲེལ་ཐག་རྒྱུད་དེ་རང་དབང་དང་བདེ་སྐྱིད་ལ་བརྩོན་ལེན་བྱས་ནས་བུ་ཚ་སྐྱེད་བསྲིང་གིས་འཇིག་རྟེན་གསར་སྐྲུན་ལ་རྒྱ་མཚོ་ཆུ་ཐིགས་ཙམ་གྱི་བྱས་རྗེས་བཞག་ཡོད། ད་རེས་འབྲུག་མཚོས་ཀྱང་ཅུང་ཟད་བསམ་བློ་བཏང་ནས་འདོད་གླུ་ཞིག་བླངས་པར། རྟ་འདོ་བ་ན་དམར་དཀྱིལ་ནས་འཚེར། སྒ་གསེར་སྒ་ཁྲ་མོ་ནང་དུ་ལུས། སྒ་གསེར་སྒའི་བློ་གཏད་མ་འགྱུར་ན། རྟ་འདོ་བའི་གོམ་ལག་ཇེ་མགྱོགས་རེད། ཅེས་གླུ་མཇུག་རྫོགས་པ་དང་ཧ་ཅང་བག་ཚ་བའི་ཟོལ་གྱིས་རྒྱབ་དོན་གྲུབ་ལ་ཕྱོགས་ནས་བསྡད།
དོན་གྲུབ་ཀྱིས་དེ་དོན་གླུ་ལན་འཇལ་བར། བྱ་ཁུ་བྱུག་རྒྱ་གར་ཡུལ་ནས་གྲགས། ་ བྱིའུ་འཇོལ་མོ་མོན་ཡུལ་མཐིལ་ནས་གྲགས། གསུང་གྲགས་བཞིན་གྲགས་བཞིན་ཐག་ཉེ་རེད། ཤིང་ཙན་དན་རྩེ་རུ་མཉམ་འཛོམས་བྱེད། ཅེས་གླུ་མཇུག་རྫོགས་པ་དང་འབྲུག་མཚོར་འཁྱུད་དེ་སྐེད་རགས་བཀྲོལ། མཆུ་སྦྱར་ནས་་་ ་དེ་ལྟར་ཁོ་གཉིས་གཅིག་སེམས་གཅིག་ལ་ཆགས་ནས་འཆི་བྲལ་ལས་གསོན་བྲལ་མེད་པའི་སྙིང་གྲོགས་སུ་གྱུར། ཕྱུགས་རིགས་ཡོངས་དབྱར་མཚེར་དུ་སྐྱས་སྤོས་ནས་ཟླ་གཅིག་ཙམ་སོང་རྗེས་ཀྱི་ཉིན་ཞིག་སྡེ་དཔོན་བཙན་ལྷས་རྟ་ནག་ཕོ་རོག་འདྲ་བ་ཞིག་ལ་བཞོན། སྤུ་ཕྲུག་གི་ཕྱུ་པ་གསར་མིན་རྙིང་མིན་ཞིག་གྱོན། རྐང་པར་ལྷམ་བཞི་ཁྲ་གསར་360རྐྱང་ཞིག་གྱོན་ནས་དབྱར་མཚེར་གྱི་སར་སོང་།
དེ་ཉིན་ནམ་མཁའ་སྔོ་ལ་དྭངས་པའི་ཁྲོད་དུ་ཁ་བའི་རྡུལ་བརྩེགས་ཀྱི་མུ་ཁྱུད་དང་འདྲ་བའི་རབ་དཀར་ཆུ་འཛིན་གྱི་ཕུང་པོ་ཚམ་ཚོམ་རེ་ཟུང་ཕྱོགས་བཞིའི་གནམ་སའི་འདྲེས་མཚམས་ཀྱི་མཚམས་ཐིག་ལས་མངོན། ཉི་འོད་རྣམ་པར་བཀྲ་བས་སྤང་ལྗོངས་སྟེང་དུ་དར་དིར་བུང་བའི་སྒྲ་སྙན་སྒྲོག་གིན་དུ་རང་བྱུང་ལྷུན་གྱིས་གྲུབ་པའི་མེ་ཏོག་གི་སྐྱེད་ཚལ་དུ་འཕུར་ལྡིང་གར་ལ་རྩེན། ཐུར་ནས་ཐུར་དུ་འབབ་པའི་དྭངས་གཙང་གི་རྫ་ཆུའི་འགྲམ་དུ་སྐྱེ་འཚར་བྱས་པའི་རི་སྐྱེས་མེ་ཏོག་སེར་ཆེན་དང་། སེར་ཆུང་། ཨ་གར་དོ་གར། འཇིབ་རུ་དཀར་དམར་སེར་གསུམ་དང་དྲིལ་ཤང་། བྱ་རྒོད་སྤོས་སོགས་སྣ་མང་མེ་ཏོག་གི་དྲི་བསུང་ཕྱོགས་བཞིར་འཐུལ་ཞིང་ཕྱེ་ལེབ་སྒེག་མོས་རི་སྐྱེས་མེ་ཏོག་དང་སུ་མཛེས་འགྲན་པ་ལྟར་སྐབས་རེ་འཕུར་ལྡིང་བྱེད་པ་དང་སྐབས་རེ་མེ་ཏོག་གི་ཟེའུ་འབྲུའི་བཅུད་ལ་རོལ་ནས་གཤོག་པ་ཟུང་ལྷེབ་ལྷོབ་ཏུ་གཡོ་བ་སོགས་རང་བྱུང་ཁམས་ཀྱི་འཇོ་སྒེག་གིས་སྡེ་དཔོན་བཙན་ལྷའི་ཡིད་ཀྱི་དབང་པོ་ཅིག་ཅར་དུ་འཕྲོག་ནས་རང་དབང་མེད་པར་རྟ་ལས་བཤོལ་ཏེ་མེ་ཏོག་གི་སྐྱེད་ཚལ་ཁྲོད་དུ་གན་རྐྱལ་དུ་འགྱེལ་ནས་དཔུང་པའི་ཡལ་འདབ་གཉིས་ལྟག་རྒྱབ་ཏུ་བསྙེས་ཏེ་རེ་ཞིག་ལུས་སེམས་ཡོངས་དགའ་བདེའི་དཔལ་ལ་རོལ། འདོ་བ་ནག་པོ་ཡང་ཤང་ཤང་རྫ་ཆུའི་འགྲམ་གྱི་རྩྭ་དང་རྩི་ཏོག་ལོངས་སུ་སྤྱོད་ཀྱིན་མགུལ་གྱི་དྲིལ་ཆུང་གི་སྒྲ་ཐིང་ཐིང་དུ་གྲགས་པ་ཡིས་རང་བྱུང་ཁམས་ཀྱི་མཛེས་སྡུག་ལ་སྔར་ལྷག་གི་གསོན་ཤུགས་སྦྱིན། དེ་ནས་ཁོ་ཆུ་འགྲམ་དུ་བསྡད་དེ་ངོ་གདོང་དང་ལག་པ་གཙང་མར་བཀྲུས་རྗེས་ཆུ་ཕོར་པ་གང་བཅུས་ཏེ་བཏུང་པ་དང་ཉེ་རྒྱང་རི་ལུང་གི་མཛེས་ལྗོངས་ལ་མྱོང་རོལ་བྱས། དབྱར་གྱི་དགའ་མས་རང་བྱུང་ཁམས་ལ་མཛེས་སྡུག་འདི་ལྟ་བུ་སྦྱིན་ནས་སྐྱེ་བོའི་ལུས་སེམས་ལ་རྫོགས་མཐའ་བྲལ་བའི་བདེ་སྐྱིད་ལོངས་སུ་སྤྱོད་རྒྱུ་ཡོད་ཀྱང་རང་ཉིད་དཔོན་ཡིན་ཚུལ་གྱིས་དབྱར་མཚེར་དགུན་མཚེར་གྱི་361དབྱེ་བ་མེད་པར་རྟག་པར་གཞིས་སྡོད་བྱེད་པ་ནི་རང་སྡུག་རང་གིས་ཉོས་པ་ལས་སྐྱིད་པའི་ལོངས་སྤྱོད་ཅིག་མ་རེད་སྙམ་ནས་ཟ་འོག་ཐགས་སུ་བཏགས་འདྲའི་སྤང་ལྗོངས་དང་།
སྣ་མང་མེ་ཏོག་གི་དྲི་བསྲུང་། ཏིང་ཏིང་དང་ཙི་ཙི། ཀོ་ཀོ་ཞེས་མགྲིན་པའི་རྫ་རྔ་བརྡུང་ཞིང་འཕུར་ལྡིང་གར་ལ་བརྩེན་པའི་བྱ་བྱིའུ་ཡི་གསུང་སྙན། ལྷ་ཡི་རྫིང་རིང་གི་ངོས་སུ་དལ་གྱིས་རྒྱུ་བའི་རབ་དཀར་ཆུ་འཛིན་གྱི་ཕུང་པོ་དང་། སྤང་ལྗོངས་ཀྱི་ལྡེབས་སུ་ཞི་ལྷོད། རང་དབང་། བག་ཡངས་སུ་གནས་པའི་ཕྱུགས་རིགས་ཀྱི་ཁྱུ་ཚོགས་སོགས་གཟུགས་སྒྲ་དྲི་རོ་རེག་བྱ་འདོད་ཡོན་ལྔ་ལས་གཅིག་ཀྱང་མ་ཚང་བ་མེད་པ་མ་བཅོས་ལྷུན་གྱིས་གྲུབ་པའི་དབྱར་དུས་ཀྱི་མཛེས་ལྗོངས་ཀྱིས་ད་དུང་ཡིད་མ་ཚིམ་པར་སྐབས་རེ་གན་རྐྱལ་དུ་ཉལ་ཏེ་དགུང་སྔོན་དབྱིངས་སུ་བལྟ་བ་དང་། སྐབས་རེ་རྣ་བ་གཏད་དེ་བྱིའུ་ཆུང་གི་གྲེ་འགྱུར་ལ་ཉན་པར་བྱེད། སྐབས་རེ་ཁ་སྦུབ་ཏུ་ཉལ་ཏེ་སྣ་ས་ལ་སྦྱར་ནས་མེ་ཏོག་གི་དྲི་ཞིམ་སྣོམ་པ་བཅས་བྱེད་ཀྱིན་འདུགཉི་མ་ཕྱེད་ཡོལ་ཙམ་གྱི་དུས་སུ་དགུང་སྔོན་དུ་སྤྲིན་ནག་ལང་ལོང་དུ་འཕྱུར་བ་དང་། ནུབ་ཕྱོགས་ཀྱི་གནམ་སའི་འབྲེལ་མཚམས་སུ་གློག་ཞགས་དམར་འཁྱུག་འཁྱུག་ཏུ་འཁྱུག་པ་དང་གཡག་རྒན་གྱི་འཁུན་སྒྲ་སྒྲོག་པ་ལྟར་དལ་ཞིང་ལྗིད་ལ་ལྷོད་པའི་འབྲུག་སྐད་རེ་ཟུང་ཡང་གྲགས་བྱུང་བས་སྡེ་དཔོན་བྲེལ་བ་ལངས་ནས་འཕྲལ་མར་གནས་དེ་ལས་བྲལ་ཏེ་རྟ་བོ་ལྕག་གིས་བྲབ་ནས་ཤར་མར་བསྐྱོད།
དབང་ཆེན་ཚང་གི་རྔོན་ཁྱི་གཉིས་ཀྱིས་འུ་འུ་འུ་’’ཞེས་ཟུག་སྐད་རྒྱག་གིན་རྒྱུག་པ་དང་། གམ་དུ་སླེབས་དུས་སྔར་ནས་འདྲིས་པའི་སྡེ་དཔོན་ཡིན་པ་ཤེས་ནས་མཇུག་མ་ཕར་གཡོ་ཚུར་གཡོ་བྱས་ནས་མཛའ་བཤེས་མཚོན་པར་བྱེད། རྒྱང་ནས་བལྟས་པ་ཙམ་གྱིས་སྡེ་དཔོན་ཡིན་པ་ཤེས་པས་དབང་ཆེན་ཁོ་བསུ་བར་ཡོང་བྱུང་། ཨ་ཙི། འདི་དབང་ཆེན་རེད་དམ། རེད། ཏག་ཏག་ཁོ་རེད། 362རྐང་པ་རྦད་དེ་དྲག་ནས་ད་ལྟ་འཁར་བར་བརྟེན་དགོས་མི་འདུག་ལ་གོམ་པའི་འདེགས་འཇོག་ལ་འགོག་རྐྱེན་གང་ཡང་མི་འདུག་པས་སྡེ་དཔོན་དགའ་ཐག་ཆོད་དེ་ཕ་དང་བུ་འཕྲད་པ་ལྟར་དབང་ཆེན་ལ་འཁྱུད་དེ་འགྲམ་པ་ཡང་ཡང་སྦྱར་ནས་‘‘ད་ཡག་པོ་དྲག་འདུག ཡག་པོ་དྲག་འདུག མགྱོགས་པོ་དེ་འདྲ་དྲག་ཡོང་བསམ་བསམ་མ་བྱུང་’’ཞེས་དབང་ཆེན་གྱི་མགོ་ནས་མཇུག་བར་དང་མཇུག་ནས་མགོ་བར་ཐེངས་གཉིས་བལྟས་ཏེ་ངོ་གདོང་ལས་དགའ་བའི་འཛུམ་མདངས་རྒྱས་ཏེ་ལག་པ་གཉིས་ཀྱིས་ད་དུང་དབང་ཆེན་གྱི་དཔུང་པ་ནས་བཟུང་འདུག ་
དབང་ཆེན་ཡང་དགའ་ཚོར་ཆེན་པོ་སྐྱེད་དེ་‘‘ངའི་རྐང་པ་རྦད་དེ་དྲག་འདུག མ་གཞི་ནས་རྨས་སྐྱོན་ཚབས་ཆེན་མ་རེད། ཁྱོད་ཡོང་གི་རེད་བསམ་བྱུང་། དེ་རིང་ཞོགས་པ་ང་ཉལ་ནས་ཡོད་པའི་ཚེ་ང་ཚོའི་སྦྲའི་ཆོན་ཐག་གི་སྟེང་དུ་མགྲོན་བྱིའུ་གཅིག་གིས་ཏིང་ཏིང་ཏིང་ཞེས་སྐད་བར་མེད་བརྒྱབ་ནས་ང་མལ་ལས་ལངས་དགོས་པའི་བརྡ་བཏང་བྱུང་། ངས་དེ་རིང་མགྲོན་པོ་སུ་ཞིག་ཡོང་གི་ཡོད་དམ་སྙམ་ནས་བསམ་བློ་བཏང་ཡང་ས་འདིར་ངེད་ཚང་དུ་ཡོང་མཁན་ཁྱེད་ལས་གཞན་སུ་ཡོད་སྙམ་བྱུང་བ་དེ་ཏག་ཏག་རེད་འདུག་’’ཅེས་དགའ་སྤྲོ་འཁོལ་བའི་གཏམ་གླེང་བྱེད་ཀྱིན་རྟ་ཆོན་ཐག་ལ་བཏགས་ཏེ་སྒ་སྲབ་བཤུས་ཏེ་ན་ཁའི་ནང་དུ་བཏང་། དེ་རིང་ཞོགས་པ་མགྲོན་བྱིའུ་དེ་ཡི་སྐད་རྒྱུན་ལྡན་གྱི་ མགྲོན་བྱིའུ་གཞན་གྱི་ སྐད་ལས་སྙན་ཞིང་འཇེབས་ པ་དང་། གསངས་བ། སྐད་རྒྱག་ཡུན་རིང་བ་སྟེ་ཁོ་མལ་ལས་མ་ལངས་བར་སྐད་བརྒྱབ་པས་དབང་ཆེན་གྱིས་བཀྲ་ཤིས་གཡང་ཆགས་ལ་‘‘དེ་རིང་ཞོ་མངར་ཙམ་ཞིག་སྙོལ’’ཞེས་མངགས་པ་དང་གཙོད་ཀྱི་གཉའ་ལྤགས་ཀྱིས་བཟོས་པའི་ཇ་ཁུག་ལས་ཇ་སྦར་མོ་གང་བླུགས་ཏེ་ཇ་བསྐོལ་ཡོད། དབང་ཆེན་གྱིས་ལམ་སེང་ཞོ་ཁེབས་ཕྱེ་སྟེ་སྡེ་དཔོན་ལ་ཞོ་ཕོར་པ་གང་བླུགས། དེ་ནས་འབྲི་མར་གསར་རྐྱང་གིས་ཇ་སྲུབ་མ་བཟོས།
མཚོན་བྱེད་363རང་བཞིན་གྱིས་ལག་པ་སྟབས་བདེ་ཞིག་བཀྲུས་ཏེ་མར་གཟན་ཉུང་ཉུང་ཞིམ་པོ་ཞིག་གཡོས་ཏེ་འཆང་བུ་རེ་རེ་བཞིན་བཅངས་ཏེ་སྡེ་དཔོན་གྱི་མདུན་དུ་བཞགབཀྲ་ཤིས་གཡང་ཆགས་ལུག་རྫིར་སོང་བ་དང་། དགྲ་འདུལ་ནོར་རྫིར་སོང་བས་ཁྱིམ་སྲུང་དབང་ཆེན་ལས་མེད་པའི་དུས་དེར་སྡེ་དཔོན་སླེབས་པས་ཁོ་གཉིས་ཅི་གྲོས་མོལ་གྲོས་ཀྱི་གཏམ་གླེང་སྣ་ཚོགས་བྱས། དབང་ཆེན་གྱིས་སྡེ་དཔོན་ལ་སྣེ་ལེན་གྱི་ལས་ཀ་ཡོངས་སྒྲུབ་རྗེས་ད་གཟོད་གཞི་ནས་གདན་སྟེང་དུ་བསྡད་དེ་སྣ་ཐ་སེན་མོ་གང་བླུགས་ནས་‘‘དེང་སང་བུ་དོན་གྲུབ་དང་ལུང་སྐྱིད་ཚོ་པའི་ཨ་ཁུ་བློ་ལྡན་ཚང་གི་བུ་མོ་ དེའི་མིང་ལ་གཅིག་ཟེར། དབང་འབྲུག་འབྲུག་ལྷ་ མ་རེད་ འབྲུག་མཚོ་ཞེས་པ་དང་ངོ་ཤེས་ཏེ་དེང་སང་ཁོས་ལུག་འཚོ་བར་འཚོ་རོགས་བུ་མོ་མཛེས་མ་ཞིག་ཡོད་རེད་’’ཅེས་བཤད། སྡེ་དཔོན་གྱིས་‘‘དེ་ཡག་པོ་རེད། དོན་གྲུབ་ཀྱང་ལོ་ཆུང་ཆུང་མ་རེད། ཕ་རྒན་གྱི་དགྲ་ཤ་ནི་བླངས། ལོ་ཡང་ཆུང་ཆུང་མིན་པས་མནའ་མ་བསུ་རན་ཡོད་’’ཟེར། ནུབ་ཁའི་ཉི་མས་ཕྱི་བལྟས་སློག་ནས་མཐོ་དམན་མི་འདྲ་བ་གཅན་གཟན་གྱི་མཆེ་བ་དང་འདྲ་བའི་ས་འཛིན་ལྷུན་པོའི་རྩེ་མོར་བྲལ་མི་ཕོད་པའི་ཙུམ་པ་སྦྱར་བས་ས་འཛིན་ལྷུན་པོའི་རྩེ་མོ་ངོ་ཚ་བཟོད་མི་ཐུབ་པའི་ཁུལ་གྱིས་གསེར་མདོག་དར་ཟབ་ཀྱི་ལ་ཐོད་བཅིངས། དམར་སེར་མདངས་འཛིན་དགོང་མོའི་མཚམས་སྤྲིན་གྱིས་མཐའ་ཡས་རྩྭ་ཐང་ཡངས་པོར་འཆར་ཡན་གྱིས་ཕྱུག་པར་བྱས།
དཀར་ནག་ཕྱུགས་རིགས་ཁྱུ་དང་ཁྱུ་ཕྱོགས་བཞི་མཚམས་བརྒྱད་ནས་ལྷས་སུ་བསྐོང་བྱུང་། ལུག་གཡང་དཀར་གྱི་འབའ་སྐད་ལོང་ལོང་། ནོར་ནག་ཆུང་གི་ངུར་སྐད་ལྡིར་ལྡིར། རྫི་བོའི་གླུ་དབྱངས་དང་། ཁྱིའི་ཟུག་སྐད་སོགས་ཀྱིས་རེ་ཞིག་འཇིག་རྟེན་སྣོད་བཅུད་བཀོད་པའི་ནང་འདི་ལས་ལྷག་པའི་འདུ་འཛི་དང་། འདི་ལས་ལྷག་པའི་མཛེས་ལྗོངས་ཤིག་ས་མཐའ་རུ་བཙལ་ཡང་རྙེད་དཀའ་བའི་སྣང་བ་ཤར། 364དགོང་མོ་ཕྱུགས་རིགས་ར་བ་མེད་པའི་ལྷས་སུ་བསྐོང་ནས་ནོར་འདོགས་པ་དང་། འོ་མ་འཇོ་བ་སོགས་རྒྱུན་ལྡན་དང་མི་འདྲ་བ་མེད་པའི་ལས་ཀ་ཡོངས་ཚར་རྗེས་དགོང་ཟས་བཟས། དེ་ནས་དགྲ་འདུལ་དང་། མནའ་མ་གཉིས་དགྲ་དོགས་སྤྱང་འགོག་དང་།
གཉིས་མོས་མཐུན་འཇུག་གི་ཆེད་དུ་ཉལ་ཆས་ཕྲག་པར་ཁུར་ནས་ལུག་ལྷས་ཀྱི་མཐའ་རུ་ཉལ་བར་སོང་། ཉིན་ཤས་དེའི་རིང་སྡེ་དཔོན་སྣང་བ་རྒྱ་གཡེང་དང་། བློ་ཡིད་བག་ཕེབས་ཀྱིས་དབང་ཆེན་ཚང་དང་རང་ཁྱིམ་གྱི་དབྱར་མཚེར། ཚེ་སྐྱབས་ཚང་། དོན་གྲུབ་ཚང་བཅས་སུ་ཕར་འགྲོ་ཚུར་འགྲོ་བྱེད་ཀྱིན་བསྡད། སུ་ཚང་དུ་སླེབས་པ་དེ་ཚང་གིས་སྐུ་མགྲོན་ལ་བརྩིས་ཏེ་བསྙེན་བཀུར་ཞབས་ཏོག་སྒྲུབ་པ་དང་ཡང་རང་མིར་བརྩིས་ཏེ་གཏམ་གླེང་སྣ་ཚོགས་ཀྱིས་དུས་འདའ་བར་བྱས། ཁོ་ཐོག་མར་ནང་ནས་ཡོང་སྐབས་དབྱར་མཚེར་གྱི་སར་ཉིན་ཤས་ལས་སྡོད་རྩིས་མེད་མོད་དབྱར་དུས་རྩྭ་ཐང་གི་འཇོ་སྒེག་གིས་ཡིད་ཀྱི་དབང་པོ་ཅིག་ཅར་དུ་འཕྲོག་སྟེ་དེར་སླེབས་ནས་ཉིན་བཞི་ཕྱིན་ཡང་ད་དུང་ལོག་རྒྱུའི་གྲ་སྒྲིག་མི་འདུག ་ ད་རེས་སྡེ་དཔོན་དབྱར་མཚེར་དུ་སླེབས་པའི་གོ་སྐབས་དང་བསྟུན་ནས་རྒན་མོ་ལྷ་མོས་དབང་ཆེན་ལུང་སྐྱིད་ཚོ་པའི་ཨ་ཁུ་བློ་ལྡན་ཚང་དུ་བཏང་ནས་བུ་མོ་འབྲུག་མཚོ་དོན་གྲུབ་ཀྱི་མནའ་མར་བསུས། སྐབས་དེ་དུས་བྱང་འབྲོག་གི་གཉེན་སྒྲིག་གསོལ་སྟོན་དང་མཛད་སྒོ་ནི་ཧ་ཅང་སྟབས་བདེ་ཡིན། སྒོས་སུ་དབྱར་མཚེར་གྱི་སར་དེ་བས་སྟབས་བདེ་བས་དེའི་སྔོན་མའི་ཉིན་མོ་ཚེ་སྐྱབས་དང་དགྲ་འདུལ་གཉིས་ཀྱིས་རོགས་བྱས་ཏེ་ལུག་ཁྱུའི་ནང་ནས་བརྒྱ་འདམས་སྟོང་སྒྲུག་བྱས་པའི་ཤ་བཟན་ཤེད་བཟང་གཅིག་བཤས་པས་དེ་རིང་ཤ་གསར་དང་ཞོ་འོ་མས་སྣེ་ལེན་ལ་རོལ་ཏེ་རུ་འཁོར་ཁྱིམ་མཚེས་ཀྱི་མི་རྣམས་མགྲོན་པོའི་ཚུལ་གྱིས་དོན་གྲུབ་ཚང་དུ་སླེབས་ནས་དགའ་སྤྲོའི་གཏམ་གླེང་ཅི་ཡང་བྱེད་ཀྱིན་འདུག
གལ་སྲིད་དེའི་ཁྲོད་དུ་གསར་365སླེབས་ཀྱི་མགྲོན་པོ་ཞིག་གིས་བལྟས་ན་གཉེན་སྟོན་གྱི་ཁྱད་ཆོས་དང་། བྲོ་བ་ལྡན་པ་ནི་སྒྱེ་འཕྱར་གྱི་གདན་ལ་སྣམ་བུ་དམར་པོའི་མཐའ་ཅུན་རྙིང་སོང་ཞིག་གི་སྟེང་དུ་གཞོན་ནུ་ཕོ་མོ་གཉིས་ངོ་ཚ་སྨིན་པོའི་སྒོ་ནས་དཔུང་པ་མཉམ་གཤིབ་ཏུ་བསྡད་པའི་མདུན་དུ་མགྲོན་པོ་གཞན་ལ་མེད་པའི་ཟས་ཀྱི་བྱེ་བྲག་གྲོ་མ་མར་ཁུ་ཕོར་པ་གཉིས་བཞག་པ་ལས་གཞན་ཅི་ཡང་མི་འདུགདེ་ནི་ཧ་ཅང་སྟབས་བདེ་ལ་རྒྱས་སྤྲོས་ལོངས་སྤྱོད་ཀྱང་མེད་པའི་བབ་ཆགས་ཀྱི་གཉེན་སྟོན་ཞིག་རེད། དུས་དེ་ནས་བཟུང་མཛའ་བ་མི་ཉམས་རྡོ་རྗེའི་བྲག་རི་དང་འདྲ་བའི་གཞོན་ནུ་ཕོ་མོ་གཉིས་ཁྱིམ་ཚང་གཅིག་གི་ནང་དུ་ལྷན་འཛོམས་ཀྱིས་མ་འོངས་འཚོ་བའི་རོ་བཅུད་ལ་རོལ་པའི་འགོ་བརྩམས་པ་རེད། དེ་ཉིན་ནི་ཧོར་ཟླ་དྲུག་པའི་ཚེས་བཅོ་ལྔ་རེད། ཤེལ་གྱི་མེ་ལོང་ཇི་བཞིན་རབ་དྭངས་ལྷ་ལམ་གྱི་ངོས་སུ་ད་ལྟ་ཆར་སྤྲིན་གྱི་ཚོམ་བུ་སེན་མོའི་སྒོར་རྒྱ་ཙམ་ཡང་མི་འདུག ལྷའི་དབང་པོ་བརྒྱ་བྱིན་གྱིས་ཆུ་གཏེར་ལན་བརྒྱ་བསྲུབས་པ་ལས་བྱུང་བའི་དཀར་གསལ་དུང་ཟླའི་ཞལ་ཁྱིམ་དབང་ཕྱོགས་རི་བོའི་རྩེ་ནས་འཕགས། དེ་རིང་གཉེན་སྒྲིག་བྱས་མ་ཐག་པའི་གཞོན་ནུ་ཟུང་ལུག་ལྷས་ཀྱི་མཐའ་རུ་འདོད་སྲེད་ཀྱི་སྐད་གདངས་ཕྲ་མོའི་སྙིང་གཏམ་ཅི་ཡང་སྨྲ་བཞིན་འདུགསྤྱིར་འབུ་སྲིན་ཡོངས་མཚན་མོའི་དུས་སུ་རང་རང་གི་གནས་སུ་ལོག་ནས་ཡིབ་སྡོད་ཀྱི་ཡོད་ཀྱང་ད་རེས་ཕྱེ་ལེབ་ཕྲ་ཆུང་གཉིས་དཀར་གསལ་ཟླ་འོད་ཀྱི་ཁྲོད་དུ་འཕུར་ལྡིང་གར་ལ་རྩེན་བཞིན་ནམ་འཕང་གཅོད་པ་ནི་མགོ་ནག་གཞོན་ནུ་ཟུང་ལ་ཕྲག་དོག་གིས་འགྲན་རྩོད་བྱེད་པ་ཡིན་ནམ། ཡང་ན་ངོ་ཚས་སྐྱེངས་ཏེ་རིང་དུ་འཕུར་བ་ཡིན་མི་ཤེས། ཨེ་མ་རྩྭ་ཐང་གི་དབྱར་དུས་ནི་དེ་འདྲའི་ཐུང་བ་ལ་ཨང་། ཡུད་ཙམ་ཞིག་ལ་ལྗང་མདོག་གི་རྩྭ་སྔོན་གྱི་རྩེ་མོར་སྐྱ་མདོག་གི་རལ་པ་ཆགས་འགོ་ཚུགས་366པ་དང་ཕྱི་དྲོའི་ལྷགས་བསིལ་གྱིས་སྦྲ་གུར་གྱི་འདབས་ལྷབ་ལྷུབ་ཏུ་གཡོ།
ཕྱུགས་རིགས་ཤ་ཤེད་རྒྱས་ཏེ་དཔྱིད་དུས་ཀྱི་བཟོ་ལྟ་དང་རྦད་དེ་ཐ་དད་དུ་གྱུར་ནས་ཚང་མ་ཟླུམ་གཟུགས་སུ་གྱུར། འབྲི་གཡག་གི་རྭ་ཅོར་མར་གྱིས་བྱུག་པ་ལྟར་བཀྲག་མདངས་རྒྱས། སྟོན་དུས་ནི་ཕྱུགས་རིགས་རྒྱུད་སྤེལ་གྱི་དུས་ཚིགས་ཡིན་པས་སྔ་དགོང་ནོར་གདང་གི་ནང་དུ་ཕ་ཕྱུགས་གཟུགས་ཆེན་འབྲོང་རྒོད་དང་འདྲ་བ་དེ་དག་གིས་འབྲུག་སྐད་དང་འདྲ་བའི་ངར་ཅོ་ལྡིར་ཞིང་ལྕེ་་ བསྣར་ཏེ་‘‘སྙིང་སྡུག་བྱམས་པའི་’’དོན་དུ་ཁྱོད་ཤི་ང་གསོན་གྱིས་རྭ་འཛིང་འགྱེད་དེ་གདང་ནང་དུ་འབྲིའི་འོ་མ་འཇོ་མཁན་རྣམས་ལ་བརྡབ་ཟིང་སློང་བ་དང་ཐ་ན་ཕ་ཕྱུགས་དེ་དག་གིས་བརྫི་ཉེན་འདུགནམ་ཟླ་སྟོན་མཇུག་ཏུ་སླེབས་ཏེ་གནམ་གཤིས་ཉིན་རེ་བཞིན་གྲང་དུ་ཕྱིན་ནས་ཞོགས་པ་མཚེའུ་དང་རྒྱུག་ཆུའི་འགྲམ་དུ་དར་སྲབ་པོ་ཆགས་པ་དང་རི་ལུང་ཡོངས་སེར་ཐིང་ཐིང་དུ་གྱུར་ཞིང་མཚན་མོ་སྐབས་འགར་རྩྭ་ཐང་གི་ངོས་སུ་བ་མོ་སྲབ་པོ་ཡང་འབབ་ཀྱི་འདུགདབྱར་དུས་མཚོ་དང་མཚེའུ་རུ་གནས་པའི་དུས་ཚིགས་རང་བཞིན་ཆུ་བྱའི་རིགས་རྣམས་གྲང་རེག་མ་བཟོད་པར་ཕ་སྔོན་མ་རྗེས་གཤོག་རླབས་བསྒྱུར་བཞིན་རིམ་གྱིས་ལྷོ་ཕྱོགས་སུ་འཕུར། དབྱར་མཚེར་དུ་སོང་བའི་འབྲོག་སྡེ་རྣམས་ཀྱང་རིམ་གྱིས་གཏན་སྡོད་སྡོད་གནས་སུ་ལོག མར་ཕྱུར་བསག་ཅིང་བལ་རྩིད་ཀྱང་བསྡུས་ཟིན་པས་སྟོན་དུས་ནི་འབྲོག་པ་རྣམས་ཁོམ་པ་ཆེ་ཤོས་ཀྱི་དུས་ཤིག་རེད། དེ་ཉིན་ཚེ་སྐྱབས་ཀྱིས་བྱིས་པ་མཚེ་མ་གཉིས་པོ་ལག་ཁྲིད་བྱས་ནས་དབང་ཆེན་ཚང་དུ་སླེབས་བྱུང་། དབང་ཆེན་གྱིས་སྔར་གྱི་འཁོན་འཛིན་སྤུ་ཙམ་མེད་པའི་སྒོ་ནས་ཚེ་སྐྱབས་ལ་ཇ་བླུགས་ཤིང་སྣ་རུ་ཡང་གཡར་བ་དང་། དེ་ནས་ཁོ་རང་སྡོད་སའི་གདན་367ཟུར་ནས་ཇ་ཁུའི་ནང་དུ་བཙོས་ཏེ་ཚོས་སྲུག་པོ་བརྒྱབ་པའི་ཐི་གེ་①སྦར་མོ་གང་བླངས་ཏེ་བྱིས་པ་གཉིས་ལ་བགོས་ནས་‘‘ཕྲུ་གུ་འདི་གཉིས་ཁར་ཉན་པོ་ཡོད། ཁྱོད་གཉིས་རྩེད་མོ་རྩེས་་མིཞེས་བཤད་པ་དང་བྱིས་པ་གཉིས་པོའི་འགྲམ་པར་བྱིལ་ཙམ་བྱས་ནས་‘‘སྙིང་རྗེ་མཚེ་མ་ཞེས་པ་འདི་མི་མགོ་འཐོམ་ཐག་ཆོད་རེད། ངས་ད་དུང་འདི་གཉིས་རྒན་གཞོན་དབྱེ་བ་འབྱེད་ཤེས་ཀྱི་མི་འདུག་’’ཅེས་བརྗོད།
ཚེ་སྐྱབས་ཀྱིས་སྣ་རུ་དེ་དབང་ཆེན་ལ་སྤྲོད་ཞོར་དུ་‘‘འདི་ཆེ་བ་རེད། འདི་ཆུང་བ་རེད་མིམིཅེས་མཛུབ་སྟོན་བྱས། བྱིས་པ་གཉིས་པོར་ད་ལྟ་ཐི་གེ་ཚོས་ཅན་རག་པས་དགའ་ཐག་ཆོད་ནས་འདི་ངའི་རྟ་ཡིན། འདི་ཁྱོད་ཀྱི་ལུག་ཡིན་ཞེས་ཤོད་ཀྱིན་རྩེད་མོ་རྩེས། ཚེ་སྐྱབས་ཀྱིས་ཐོག་མར་སྐད་ཆ་གང་ནས་འགོ་འཛུགས་དགོས་མིན་མ་ཤེས་སྟབས་‘‘ཨ་ཁུ་དབང་ཆེན། ཁྱོད་ཀྱི་རྐང་པ་རྦད་དེ་དྲག་འདུག་གམ་་’ཞེས་སྐད་དམའ་པོས་དྲིས། རྦད་དེ་དྲག་འདུག སྔོན་མ་དང་གཅིག་པ་རེད་མིམིཅེས་རྨས་སྐྱོན་ཕོག་མྱོང་བའི་རྐང་པ་དེ་མདུན་དུ་བརྐྱངས་ནས་རྐང་མགོ་དཀྲུག་ཙམ་བྱས་ནས་‘‘ན་ཚ་གང་ཡང་མི་འདུག སངས་དྲག་རེད་’མིཟེར། ཚེ་སྐྱབས་ཀྱིས་‘‘བྱས་ན་དེང་སང་ལས་བྲེལ་མེད་ལ་ནམ་དུས་ཀྱང་དེ་ཙམ་གྱི་གྲང་མོ་མེད་པས་ མི’སྔར་རང་གིས་དབང་ཆེན་གྱི་ཤག་པོ་བློ་ཐུབ་ཉི་ཤར་བསད་པའི་གནོང་འགྱོད་ཆེན་པོ་ཡོད་པས་དེའི་ཚབ་ཏུ་ཁོང་རང་དབང་ཆེན་གྱི་དཔུང་རོགས་སུ་ཡིད་གཉིས་ཐེ་ཚོམ་མེད་པར་འགྲོ་འདོད་ཡོད་ཅེས་མུ་མཐུད་ཤོད་མ་སྤོབས་ཀྱང་སྐད་ཆ་ལྷག་མ་དེའི་དོན་དབང་ཆེན་གྱིས་རྟོགས་ནས་‘‘རེད།
ངས་ཀྱང་དེ་རྗོ ཐི་གེ་ནི་ལུག་གི་བརླ་རྐང་དང་རྗེ་ངར་བར་གྱི་རུས་པ་ཞིག་སྟེ་ཨཅུག་ཀྱང་ཟེར། 368འདྲ་བསམ་གྱི་འདུག ད་ལྟ་ངེད་ཚོར་གོ་མཚོན་ཡང་མི་དམན་པ་ཡོད་པས་ཕྱིར་འགྱངས་བྱེད་དགོས་དོན་མི་འདུག ངས་བལྟས་ན་སྡེ་དཔོན་བཙན་ལྷ་ནི་ང་ཚོར་བཀའ་དྲིན་ཆེ་བས་ཁོང་ང་ཚོ་དང་མཉམ་དུ་དཀའ་སྡུག་མྱོང་དགོས་དོན་མི་འདུག་པས་ཁོང་གཞིས་སུ་བསྡད་ན་ཡག་ཤོས་རེད། ཁོང་གིས་མེ་མདའ་ང་ཚོར་གཡར་ན་འགྲིག་གི་རེད་’’ཅེས་སྦྲའི་ཕུབ་ཀར་ལ་བཅིངས་པའི་ཁོ་རང་གི་མེ་མདར་བལྟ་ཏྲེམ་ཞིག་བྱས། ཚེ་སྐྱབས་ཀྱིས་ཤིན་ཏུ་འཐད་པའི་ཚུལ་དུ་མགོ་ལྕོག་ལྕོག་བྱེད་ཀྱིན་‘‘རེད། ཁོ་འགྲོ་དགོས་དོན་མི་འདུག ཁ་སྔོན་ཨ་ཁུ་ཟླ་བས་ཡ་མེད་སྤུན་གསུམ་ཚར་བཅད་པའི་དྲིན་ལན་དུ་ཁོའི་བུ་ལྡན་མ་དང་རྒོད་ཕྲུག་གཉིས་ང་ཚོའི་རོགས་པར་གཏོང་གི་ཡིན་ཞེས་མནའ་བསྐྱལ་བྱུང་། ’་དབང་ཆེན་གྱིས་‘‘ད་བྱས་ན་ཡག་པོ་རེད། མ་གཞི་ནས་ང་ཚོས་ཁོའི་བུ་གཉིས་ཁྲིད་པའི་འོས་བབ་ཡོད།
ད་ང་ཚོས་དུས་ཚོད་ནར་འགྱངས་བྱེད་དགོས་དོན་མི་འདུག ཆུ་མ་ཤོར་གོང་ལ་རགས་དང་། རྐྱེན་མ་བྱུང་གོང་ལ་ཟློག་ཐབས་ཞེས་པ་ལྟར་གལ་སྲིད་ང་ཚོ་རེ་ཞིག་ཕམ་ཁ་རག་ནས་བྲོས་དགོས་བྱུང་ན་གངས་བབས་ན་རྗེས་འདེད་ཀྱིས་རྩད་གཅོད་བྱེད་སླ་བས་ད་ནི་འགྲོ་བའི་དུས་རང་རེད། ནར་འགྱངས་བྱས་ན་གངས་འབབ་ཉེན་ཡོད་’’ཅེས་བཤད་རྗེས་ད་རེས་དམག་ཐོན་གྱི་དུས་ཚོད་བཀོད་སྒྲིག་དང་། ཇི་ལྟར་འགྲོ་ལུགས་སྐོར་གཏན་འཁེལ་བཟོ་དགོས་སྟབས་དབང་ཆེན་གྱིས་དེ་མར་མནའ་མ་སྡེ་དཔོན་སྐད་གཏོང་བར་མངགས། ‘‘ཧྭ་ཧྭ། དམན་དཔོན་ཆེན་པོ་གཉིས་པོས་ང་སྐད་མི་གཏོང་བ་ཅི་ཡིན་’’ཞེས་སྡེ་དཔོན་གྱིས་ཀུ་རེ་ཤོད་ཀྱིན་གོམ་ཞེང་ཆེན་པོས་ནང་དུ་འཛུལ་བྱུང་། དབང་ཆེན་གྱིས་‘‘སྐད་བཏང་ནས་ཕེབས་པ་མ་རེད་དམ་མི་ཞེས་ཁ་མཚར་བཤད། སྡེ་དཔོན་གྱིས་‘‘བཀྲ་ཤིས་གཡང་ཆགས་ཀྱིས་ཁྱོད་གཉིས་ཀྱིས་བཀོད་སྒྲིག་369བྱས་ཚར་སོང་ཟེར་གྱི་འདུག་’མིཅེས་ཁ་མཚར་བཤད། བཀྲ་ཤིས་གཡང་ཆགས་ཀྱིས་‘‘སྡེ་དཔོན་གྱིས་རྫུན་ཤོད་ཀྱི་འདུག
ངས་དེ་འདྲ་ཟེར་མ་མྱོང་’’ཞེས་དག་འབུད་བྱས་པས་ཚང་མ་གད་མོ་ཤོར། དེ་ནས་སྡེ་ དཔོན་གྱིས་ ‘‘སང་ དང་ གཅིག གནངས་ དང་ གཉིས། གཞེས་ལྷ་ཉིན་དཀར་པོར་ཐོན་རྒྱུ་ཡིན། ད་ཀ་རེ་ཀོ་རེ་བྱེད་དགོས་དོན་མེད་’’ཅེས་ད་རེས་མིང་དོན་མཚངས་པའི་སྡེ་དཔོན་གྱི་བཟོ་སྟོན་ནས་ཚིག་ཐག་ཆོད་ ༄པོས་བཤད། དེ་ནས་ལག་གཡས་པའི་མཛུབ་མོ་རེ་རེ་བཞིན་སྣོན་ཏེ་‘‘འགྲོ་མཁན་ང་དང་དབང་ཆེན་ཕ་བུ་གཉིས། ཚེ་སྐྱབས། དོན་གྲུབ་བཅས་ལྔ་ཡི་སྟེང་དུ་ཉི་མ་ཇ་སྐོལ་མཁན་དུ་ཁྲིད་རྒྱུ་རེད་’’ཅེས་བཤད་པས་དབང་ཆེན་དང་ཚེ་སྐྱབས་གཉིས་ཅུང་ཟད་ག་ཤོད་འདི་ཤོད་མེད་པར་ལུས། དབང་ཆེན་གྱིས་སྣ་ཐ་སེན’་’མོ་གང་བླུགས་ནས་‘‘ངས་བལྟས་ན་སྡེ་དཔོན་ཁྱེད་འགྲོ་དགོས་དོན་སྡེ་དཔོན་ཧང་སང་ནས་‘‘ཨ།
ག་རེ་ང་འགྲོ་དོན་མི་འདུག་ཟེར་རམ། ཅིའི་ཕྱིར་’’ཞེས་མིག་གཉིས་ཀྱང་ཆེར་གདང་ནས་དྲིས། དབང་ཆེན་གྱིས་‘‘ང་ཚོས་བྱས་ན་ཁྱེད་རང་གཞིས་སུ་བཞུགས་ཏེ་སྡེ་བའི་འགོ་འདྲེན་བྱེད། ཁྱེད་ཀྱི་མེ་མདའ་ང་ཚོར་གཡར་ན་ལུང་སྐྱིད་ཀྱི་ཨ་ཁུ་ཟླ་བས་བུ་གཉིས་ཀྱང་རོགས་པར་གཏོང་རྒྱུ་བྱས་འདུག་་’ཅེས་གསལ་བཤད་དང་སྦྲགས་རྒྱུན་དུ་ཞེ་ས་མི་ཤེས་པའི་ཁ་ལས་ད་རེས་‘‘བཞུགས་་མིཞེས་པའི་ཞེ་ཚིག་གཅིག་ཀྱང་ཐོན། སྡེ་དཔོན་གྱིས་ལག་པ་གཡས་པས་འགྲམ་པ་སྐྱོར་ཏེ་མནོ་བསམ་ཅུང་ཟད་བཏང་རྗེས་‘‘ང་གཞིས་སུ་མ་བསྡད་ན་རོང་པ་སྡེ་གསར་ལ་ཉི་མ་ཤར་མི་ཐུབ་ཟེར་རམ། ང་མ་བསྡད་ཀྱང་ཉི་མ་རྒྱུན་ལྡན་བཞིན་ཤར་ནས་ཤར་ཏེ་ནུབ་ནས་ནུབ་ཀྱི་རེད། འོ་ན་ང་མ་བསྡད་ན་རོང་པ་སྡེ་གསར་གྱི་མི་རྣམས་ཟས་ཟ་མི་ཤེས་ཟེར་རམ། གོས་གྱོན་མི་ཤེས་ཟེར་རམ། ཡུན་རིང་ན་ཟླ་བ་གཅིག370ཐུང་ན་ཟླ་ཕྱེད་ནང་ང་ཚོ་ཚུར་སླེབས་རྒྱུ་རེད་མི’ཅེས་ཚིག་ཐག་ཆོད་ལ་ཅུང་ཟད་ཁྲོ་བའི་གདངས་ཀྱིས་དེ་ལྟར་བཤད་པས་དབང་ཆེན་དང་ཚེ་སྐྱབས་གཉིས་དེ་ལ་ལན་རྒྱག་མ་ནུས་པར་ཁ་རོག་ཏུ་བསྡད། རེ་ཞིག་སྦྲ་ཆུང་ཆུང་དེའི་ནང་གྲགས་འགུལ་གང་ཡང་མེད་པར་འཇམ་ཅག་གེར་གནས་པས་རིལ་མ་རྐང་གཅིག་རླུང་གིས་དེད་པའི་སྒྲ་ཡང་ཐོས་སྲིད་པར་གྱུར།
རིཅུང་ཟད་འགོར་རྗེས་དབང་ཆེན་གྱིས་སྐད་དམའ་པོའི་སྒོ་ནས་‘‘ཁྱོད་ང་ཚོ་དང་མཉམ་དུ་དཀའ་སྡུག་ཞེ་དྲག་མྱང་ན་ངའི་སེམས་ཀྱིས་བཟོད་ཐུབ་པ་མི་འདུག དེ་མ་གཏོགས་ ’’སྡེ་དཔོན་གྱིས་དབང་ཆེན་གྱི་ཚིག་མཇུག་འཕྲོག་ནས་‘‘དཀའ་སྡུག་ཅུང་ཟད་མྱོང་ཡང་ཧ་ལས་རྒྱུ་ཅི་ཡོད། ང་ཚོའི་དོན་དུ་ཁྱོད་ཀྱི་རྐང་པར་རྨས་སྐྱོན་ཕོག་པ་མ་ཟད་ད་དུང་ ’’ཉི་ཤར་རྐྱེན་ལམ་དུ་སོང་བའི་སྐོར་ཤོད་གྲབས་བྱས་པ་དང་། ཚེ་སྐྱབས་དེར་ཡོད་པས་ཤོད་མི་རུང་བ་དྲན་ཏེ་ཅུང་ཟད་འགོར་བ་དང་མུ་མཐུད་བཤད་རྒྱུར་‘‘འོག་ལ་བཞོན་རྒྱུའི་རྟ་ཡོད། རྒྱབ་ཏུ་འཁུར་རྒྱུའི་མེ་མདའ་ཡོད་པས་དཀའ་སྡུག་གང་ཡང་ཡོང་མི་སྲིད། ད་རེས་འགྲོ་ལུགས་འཐབ་ལུགས་ཀྱི་ཇུས་བཀོད་བྱེད་མཁན་ཁྱོད་རང་ཡིན། དེ་རིང་དང་། སང་ཉིན་གྲ་སྒྲིག་ཡག་པོ་བྱོས། གཞེས་ཉིན་ཤར་སྐྱ་རེངས་སྐྱ་མདའ་བཏང་བ་དང་མལ་ལས་ལངས་ཏེ་ནངས་ཇ་བཏུང་རྗེས་ཉི་མ་་འཆར་བ་དང་དུས་མཉམ་དུ་ཐོན་དགོས་མི’ཞེས་དེ་རིང་སྡེ་དཔོན་གྱིས་སྔོན་མ་དང་མི་འདྲ་བ་ཚིག་ཐག་ཆོད་པོའི་སྒོ་ནས་དོན་དག་ཚང་མ་གཏན་ལ་ཕབ་པ་དང་། གཡོག་ཉི་མ་སྐད་བཏང་ནས་ལུང་སྐྱིད་ལ་ཨ་ཁུ་ཟླ་བའི་བུ་ལྡན་མ་དང་།
རྒོད་ཕྲུག་གཉིས་སང་ཉིན་འདིར་འཛོམ་ཐུབ་པ་དང་། རྟ་དང་། རྒྱགས་ཕྱེ་རང་འགྲིག་ཐོག་གྲི་མདུང་སོགས་མཚོན་ཆ་ཡག་རིགས་ཁྱེར་དགོས་རྒྱུའི་བརྡ་སྦྱར་བར་བརྫངས། ཉིན་གཉིས་ཀྱི་རིང་ཚང་མས་ལྷམ་མཐིལ་ཀོ་ལྷན་རྡོག་པ། སློག་པ་ལྷན་པ་རྒྱག་པ། སྐེད་གྲི་བརྡར་བ། མེ་མདའི་ཕྱི་ནང་གཙང་ཕྱིས་དང་ལམ་371རྒྱགས་སོགས་གྲ་སྒྲིག་མ་ཚང་བ་མེད་པ་བྱས་ཏེ་ཉིན་གསུམ་པའི་སྐྱ་རེངས་བཏང་བ་དང་མལ་ལས་ལངས་ཏེ་ནངས་ཇ་བཏུང་། ‘‘མི་དགའ་དགའ་མདོག་བྱེད་པ་དེ། ཕོ་གསར་དམག་ལ་འགྲོ་བའི་རྟགས་’’ཞེས་པ་ཅིས་མི་བདེན། དགྲ་འདུལ་དང་།
དོན་གྲུབ། ལྡན་མ། རྒོད་ཕྲུག་རྣམས་ཀྱིས་རྒྱུན་ལྡན་གྱི་གོམས་གཤིས་ལས་འགལ་ཏེ་མལ་ལས་ལངས་པ་དང་མཚོན་བྱེད་རང་བཞིན་གྱིས་ངོ་གདོང་དང་ལག་པའང་བཀྲུས། དེ་ནས་ཤར་རིའི་སྤོ་ནས་ཨ་ཏི་གཞོན་ནུའི་ཞལ་འཛུམ་གྱི་ཟེར་བརྒྱ་མཁའ་དབྱིངས་སུ་ཁྱབ་པ་དང་དུས་མཉམ་ཚང་མས་རང་རང་གི་བཞོན་རྟ་བླངས་ཏེ་སྒ་སྲབ་ལེགས་པར་སྤྲས་ཏེ་དབང་ཆེན་ཚང་གི་སྒོ་རུ་འཛོམས། མེ་མདའ་ཡོད་པ་རྣམས་ཀྱི་རུ་དར་ལ་ཞོགས་པའི་འོད་མདངས་འཕྲོས་ཏེ་སྔར་བས་དམར་མདངས་ཆེ་བར་གྱུར། འཇམ་རླུང་གིས་དལ་བུར་གཡོ་བའི་མེ་མདའི་རུ་དར་དང་། རྟའི་དར་ཚོན་གྱིས་མདུད་པའི་རྔ་མདུད་ཁྲ་ཉིག་ཉིག མགོ་འཕངས་མཐོ་བའི་རྟ་བོའི་འགྲོ་རྔམས་སོགས་ཀྱིས་དབང་ཆེན་གྱི་སེམས་ལ་དགའ་སྤྲོ་དཔག་ཏུ་མེད་པ་སྦྱིན་ཏེ་ངོ་གདོང་འཛུམ་གྱིས་ཁེངས་ཤིང་འཐབ་ན་མི་རྒྱལ་བ་མེད་པའི་སྤོབས་སེམས་དང་ཡིད་ཆེས་ཀྱི་ལུས་སེམས་ཡོངས་ལ་འཛད་མཐའ་མེད་པའི་སྟོབས་ཤུགས་གསར་པ་ཞིག་འཕེལ་ནས་‘‘ཡ་བུ་ལུ་ཚོ། ད་འགྲོ་ལོ་མིམིཞེས་མཆོངས་ཐེངས་གཅིག་གིས་རྟ་ཡི་སྟེང་དུ་བཞོན་པ་དང་དུས་མཉམ་གཞན་རྣམས་ཀྱང་རྟར་བཞོན། གཞིས་པ་རྣམས་ཀྱིས་བསང་བཏང་ནས་དུ་ཞག་གིས་ནམ་མཁའ་སྒྲིབ་པ་བྱས་ནས་ཚེ་རིང་ནད་མེད་དང་།
གོད་ཆགས་སྐྱོན་ཆགས་མེད་པ་གཡུལ་ལས་རྣམ་པར་རྒྱལ་བའི་ཁ་གཡང་སྒྲོགབཀྲ་ཤིས་གཡང་ཆགས་དང་འབྲུག་མཚོ་གཉིས་རང་རང་གི་ཁྱོ་ག་དང་བྲལ་བའི་སེམས་སྡུག་དང་སེམས་ཁྲལ་གྱིས་མིག་མཆི་མས་སྒྲིབ་སྟེ་རབ་རིབ་ཏུ་372གྱུར་ཡང་བཟོད་སྒོམ་བྱས་ཏེ་ངུ་སྐད་མ་དོན་པར་བྱས། དེ་ནས་དབང་ཆེན་གྱིས་སྣེ་ཁྲིད་དེ་‘‘ཀི་ཀི་བསོ་བསོ་ལྷ་རྒྱལ་ལོ། རྟ་ཕོ་འདྲ་འདྲའི་ནང་ལས་ལག་སྲབ་མདའ་གང་གིས་མགྱོགས་པར་ཤོག མི་བོ་འདྲ་འདྲའི་ནང་ལས་མགོ་རྨོག་དཀར་གང་གིས་མཐོ་བར་ཤོག་’’ཅེས་ལྷ་འབོད་ཀླུ་གྱེར་བྱེད་བཞིན་དུ་གྲོང་སྡེ་ལ་སྐོར་བ་ལན་གསུམ་བསྐོར་ནས་གླིང་དཀར་གྱི་དཔའ་ཐུལ་དཔུང་དམག་དགྲ་འདུལ་དུ་ཆས་པ་ཇི་བཞིན་ལྷོ་ཕྱོགས་སུ་ཆས་སོ། ལྷོ་ཡི་ལ་ཉག་གི་སྟེང་དུ་སླེབས་དུས་ད་གཟོད་ཚང་མ་རྟ་ལས་བཤོལ་ཏེ་སྡེ་བའི་ཕྱོགས་སུ་ཕྱིར་བལྟ་དུས་གཞིས་སྡོད་པ་རྣམས་ད་དུང་སྒོ་འགྲམ་དུ་ལངས་ཏེ་ཁོང་ཚོར་མིག་གིས་སྐྱེལ་མ་བྱེད་ཀྱིན་འདུགབཞོན་རྟའི་ཤེད་ཤུགས་མི་ཤོར་ཆེད་ཁོང་ཚོས་ཞོགས་པ་ནམ་གསལ་བ་དང་རྡོག་ཐོན་བྱས་ཏེ་ཉིན་གུང་མ་ཟིན་ཙམ་ལ་རྩྭ་ཆུ་གང་ཡག་གི་སར་སྒར་བརྒྱབ་སྟེ་ཞག་སྡོད་བྱེད་ཀྱིན་ཕྱིན། དེ་ཉིན་སྡོད་གནས་ལས་རྒྱང་བལྟ་བྱེད་དུས་རི་ཚོགས་ཀྱི་སྨུག་ཞག་ཁྲོད་དུ་དུང་གི་ཐོར་ཅོག་བཅིངས་པའི་མི་བོ་ཉམས་བཟང་ཅན་ཞིག་འགྱིངས་པ་ལྟ་བུའི་གངས་རིའི་རྩེ་མོ་ཞིག་མཐོང་བྱུང་བ་ནི་ཡུལ་གཡང་ཕྱུག་གི་རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། ལྷ་དགེ་བསྙེན་ལྷུན་གྱི་རྩེ་མོ་ཡིན་པ་གདོན་མི་ཟ་བས་དབང་ཆེན་ཕ་བུ་གཉིས་ཡུན་རིང་བྲལ་བའི་ཕ་ཡུལ་དུ་སླེབས་པ་ལྟ་བུའི་དགའ་ཚོར་གྱིས་དད་པའི་སྤུ་ལོང་རྣམ་པར་གཡོས། ་ ས་ཆ་དེར་རྩྭ་ཆུ་གཉིས་འཛོམས་ཡིན་པ་མ་ཟད་དགེ་བསྙེན་ལྷུན་གྱི་རྩེ་མོའང་མཇལ་བས་དེར་ཞག་སྡོད་བྱས། ཚང་མས་རྟ་སྒ་བླངས་ཤིང་རྟ་རྩྭ་ཐང་དུ་བརྟོད་རྗེས་གོས་ཀྱི་ཐུ་བའི་ནང་དུ་ལྕི་བ་བཏུས་ཏེ་ཕྱོགས་གཅིག་ཏུ་སྤུངས།
ཉི་མ་དང་། ལྡན་མ། རྒོད་ཕྲུག་གསུམ་པོས་ལམ་སེང་ལྕི་ལེབ་སྒོར་མོའི་མེ་ཚང་བཅས་པའི་དབུས་སུ་མེ་ལྕགས་ལས་བླངས་པའི་མེ་སོན་བཞག་པའི་སྟེང་དུ་ལྕི་ཞིབ་བླུགས་པ་དང་ས་རུ་373ཉལ་ཏེ་ཕུ་བཏབ་པས་ཐོག་མར་དུ་བ་རྟ་རྔ་ཙམ་ལས་མེད་པ་དེ་ཆེ་རུ་ཆེ་རུ་ཕྱིན་ནས་དུ་བའི་གཡུ་འབྲུག་དགུང་དུ་འཕུར། སྔོ་ལྷོག་ལྷོག་གིས་གྱེན་དུ་འཕྱུར་བའི་དུ་ཞག་གིས་འབྱམས་ཀླས་རྩྭ་ཐང་ལ་གསོན་ཤུགས་སྦྱིན། ཁོ་ཚོ་གསུམ་པོས་ད་དུང་མུ་མཐུད་ས་རུ་ཉལ་ཏེ་ཕུ་བཏབ་པས་དུ་བ་ཉུང་དུ་ཕྱིན་ནས་མེ་འུར་འུར་དུ་འབར་བྱུང་། ཁོང་ཚོ་རང་ཡུལ་ལས་ཐོན་ནས་དེ་རིང་བར་ཆུ་ཁོལ་ལས་ཇ་འཐུང་མྱོང་མེད། དེ་རིང་རྒྱབ་རི་ཁ་འཛིན་ཅན་མཇལ་བྱུང་བས་ཇ་མང་པོ་མེད་ཀྱང་ངེས་པར་དུ་ཇ་བསྐོལ་དགོས་སྙམ་ནས་དབང་ཆེན་གྱིས་ལང་ཤོར་འཁྱམ་པོས་མེས་པོའི་ཤུལ་བཞག་ནོར་མཛོད་ཉི་མ་གཅིག་ལ་བརླག་པའི་བཟོ་ལྟར་ཇ་ཁུག་མགོ་རྟིང་སློག་ནས་ལོ་མ་རྐང་གཅིག་ཀྱང་མ་ལྷག་པར་རྫ་མའི་ནང་དུ་བླུགས་ཏེ་ཇ་བསྐོལ། མེ་འུར་འུར་དུ་འབར་བ་དང་རྫ་མའི་ནང་ཇ་དམར་ལྷོག་ལྷོག་ཏུ་ཁོལ་བྱུང་བས་མ་བྱན་ཉི་མས་‘‘ཇ་ཁོལ་སོང་’’ཞེས་ཕུ་དུང་གཉིས་ཀྱིས་འཇུས་ནས་ཇ་རྫ་ཐབ་ལས་ཕབས་པ་དང་ཚང་མའི་ཕོར་པའི་ནང་དུ་ཇ་བླུགས། དབང་ཆེན་ཕ་བུ་གཉིས་པོས་ལྷ་དགེ་བསྙེན་ལྷུན་པོར་ཕྱོགས་ནས་མགྲིན་དབྱངས་གཅིག་འགྱུར་གྱིས། བསོ་བསོ།
རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། ལྷ་དགེ་བསྙེན་གྱི་ཞལ་ལ་མཆོད། ཕར་འགྲོ་སྐྱབས་ཀྱི་སྐྱེལ་མ། ཚུར་འོང་སྐྱབས་ཀྱི་བསུ་མ། གཉེན་ཕྱོགས་ཉི་མ་ལས་དྲོ་བ། དགྲ་མགོར་ཐོག་ལས་ཚ་བ། 374བསོ་བསོ། རྟ་ཕོ་འདྲ་འདྲའི་ནང་ལས། ལག་སྲབ་མདའ་གང་གིས་མགྱོགས་པར་ཤོགམི་བོ་འདྲ་འདྲའི་ནང་ལས།
མགོ་རྨོག་དཀར་གང་གིས་མཐོ་བར་ཤོགཅེས་ཇ་ཕུད་དང་པོ་ལྷ་དགེ་བསྙེན་གྱི་ཕྱོགས་སུ་ཕུལ་ཏེ་གཡུལ་ལས་རྣམ་པར་རྒྱལ་བའི་གསོལ་བ་སྨོན་ལམ་ཡང་ཡང་བཏབ། གཞན་རྣམས་ཚང་མས་ཇ་འཐུང་གིན་བསྡད། དེ་ནས་ཚང་མས་རང་རང་གི་ཕོར་པའི་ནང་དུ་རྩམ་ཕྱུར་བླུགས། མ་བྱན་གྱིས་བྲེལ་བ་འཚུབ་འཚུབ་ཀྱིས་མི་བྱིངས་ལ་ཇ་བླུགས། དེ་ནས་ཤ་ཟངས་ཀྱི་ནང་དུ་ཆུ་བླུགས་ཏེ་ཤ་བཙོས། ཤ་ཚོས་རྗེས་ལྷུ་རེ་རེ་བཞིན་རླངས་པ་འཐུལ་བཞིན་བླངས་ཏེ་ཆེ་ཆུང་དབྱེ་བ་མེད་པ་ཚོམ་བུ་བརྒྱད་དུ་དབྱེས་ཏེ་རྒྱན་རྡོ་འཇོག་ཞེས་པ་མི་གཅིག་ལོགས་སུ་གབ་པ་དང་། བྱིངས་རྣམས་ཀྱིས་རྡོའམ་ལྕི་བ། རིལ་མ། རྩྭ་སོགས་དངོས་པོ་མི་འདྲ་བ་རེ་སྒྲུག་པ་(གཅིག་གིས་དངོས་པོ་གཉིས་སྒྲུག་སྟེ་དངོས་པོ་གཅིག་ལོགས་སུ་གབ་པ་དེའི་ཚབ་བྱེད་དགོས་) རྣམས་རང་གིས་མ་བརྗེད་ཡིད་ལ་བཟུང་ནས་མཉམ་དུ་བསྲེས་ཏེ་གཅིག་ཤོས་ཀྱི་ལག་ཏུ་བཞག་པ་དེ་དག་རེ་རེ་བཞིན་ཤ་ཚོམ་བུ་རེའི་སྟེང་དུ་འཇོག་པའི་དམངས་ཁྲོད་བགོ་འགྲེམས་བྱ་ཐབས་ལ་བརྟེན་ནས་བགོས། ཉིན་ཤས་རིང་ཇ་ཐིགས་པ་གཅིག་ཙམ་ཡང་འཐུང་རྒྱུ་མ་བྱུང་བས་དེ་རིང་ཇ་གར་པོ་དེ་འདྲ་ཕོར་པ་བཞི་ལྔ་བཏུང་པ་ཙམ་གྱིས་ཚང་མའི་སྐོམ་དད་སེལ་བ་དང་ལུས་སེམས་ཡོངས་སུ་འཛད་མཐའ་མེད་པའི་སྟོབས་ཤུགས་འཕེལ།
དབང་ཆེན་གྱིས་ཚོད་དཔག་བྱས་ན་དེ་ནས་གཡང་ཕྱུག་གི་བར་དུ་རྟ་པའི་ཉིན་ལམ་གཉིས་ཙམ་ལས་མེད་སྟབས་ཉིན་གཉིས་པའི་སྒར་སར་སླེབས་ཏེ་ཇ་375རྒྱགས་མེ་དྲོས་བྱུང་རྗེས་‘‘ངས་བལྟས་ན་འདི་ནས་གཡང་ཕྱུག་གི་བར་ཐག་ཧ་ཅང་ཉེ་བས་ང་ཚོས་བྱ་མ་འདྲོག་པར་སྒོ་ང་ལེན་ཐུབ་པ་བྱེད་དགོས་པས་རེ་ཞིག་ཁྱེད་ཚོ་འདིར་སྒུག་ནས་སྡོད། ང་དང་། དོན་གྲུབ་སྔོན་ལ་སོང་ནས་གནས་ཚུལ་ཞིབ་བལྟ་བྱེད་’’ཅེས་བཤད། སྡེ་དཔོན་གྱིས་‘‘ཐག་ཉེ་པོ་ཨ་ཡོད། དེ་སྔོན་ཁྱོད་གཡང་ཕྱུག་ཏུ་འགྲོ་སྐབས་ཡུན་རིང་འགོར་སོང་། ཁྱོད་ཀྱིས་ས་ནོར་པ་མ་རེད་དམ་’’ཞེས་བློ་དོགས་སྐྱེད། དབང་ཆེན་གྱིས་‘‘ས་ནོར་མེད། དེ་དུས་ས་རྒྱུས་མེད་པས་ང་ཕར་འགྲོ་སྐབས་ལམ་ཀྱོག་ཀྱང་ཕྱིན་འདུག་’’ཟེར། དབང་ཆེན་གྱི་ཐབས་ཤེས་དེ་ཚང་མའི་བློ་ལ་འཐད་པར་བྱུང་ནས་དེ་ལྟར་བྱེད་རྒྱུ་གྲོས་འཆམ། དབང་ཆེན་དང་།
དོན་གྲུབ་ གཉིས་ཀྱིས་མེ་ མདའ་ལྡན་ མ་ དང་། རྒོད་ཕྲུག་གཉིས་ཀྱི་ལག་ཏུ་བཞག་ནས་རྒྱགས་ཕྱེ་ཕྱེད་ཐིག་རེ་ཁུར་ནས་སྤྲང་པོར་བརྫུས་ཏེ་སོང་། ཁོ་གཉིས་ནམ་ཉིན་མཚན་ཕྱེད་གཉིས་སོང་རྗེས་ཀྱི་དགོང་མོ་ས་མ་རུབ་ཙམ་ལ་ཁ་སྔོན་དབང་ཆེན་གབ་ཡུལ་རྫ་རོང་དེར་སླེབས་ཏེ་ཤ་ཏིག་ཁ་ཤས་བཟས་རྗེས་ཉིན་མང་པོ་ངལ་དུབ་ཀྱིས་མནར་བས་གཉིས་ཀ་གཉིད་ལམ་གྱི་ཞིང་དུ་གཤེགས། ་ རི ཕྱི་ཉིན་ནམ་གསལ་ཙམ་ལ་དབང་ཆེན་གཉིད་ལས་སད་ཀྱང་རེ་ཞིག་ལངས་མ་སྒྱིད་པར་མལ་ལས་ཙོག་སྟེ་སྣ་ཐ་སེན་མོ་གང་བླུགས་ཏེ་ཞིམ་པོ་ཞིག་འཐེན་དགོས་སྙམ་ནས་ལྡག་མཛུབ་དང་མཐེ་བོང་གི་བར་དུ་སྣ་ཐ་མང་རབ་ཅིག་བཟུང་ནས་སྣ་ཁུང་གཡས་པར་སྦྱར་ཏེ་ཤུགས་ཀྱིས་འཐེན་པས་སྣ་ཐ་མང་དྲགས་པས་ཡིན་ནམ་ཡང་ན་འཐེན་ཤུགས་ཆེ་བས་ཡིན་མི་ཤེས་པར་ཧབ་སྦྲིད་ཆེན་པོ་ཞིག་བརྒྱབ་ནས་ཁ་ཆུའི་ཟེགས་མ་འཐོར། ད་ལྟ་བྲང་ཁར་བཟུང་བའི་ལག་གཡོན་མའི་མཐེ་བོང་སྟེང་གི་སྣ་ཐ་ཐལ་རྡུལ་རླུང་གིས་ཕྱགས་པ་ལྟར་ཤུལ་རྗེས་376ཙམ་ལས་མ་ལྷག དེ་མར་དོན་གྲུབ་གཉིད་ལས་སད་དེ་བྱ་རྨྱང་ཞིག་བྱས་ནས་‘‘རྫ་རོང་འདི་དྲོ་པོ་ཞིག་འདུག ང་གཉིད་ཐུན་གཅིག་གིས་ནམ་ལངས་སོང་’’ཟེར་བཞིན་‘‘ཨ་རུ་ཡ་’’ཞེས་ཡང་བྱ་རྨྱང་ཞིག་བྱས་ཏེ་མལ་ལས་ཙོགདབང་ཆེན་གྱིས་‘‘ང་ཡང་འཁྱགས་མ་བྱུང་’’ཟེར་བཞིན་ད་ལྟ་ཧབ་སྦྲིད་བརྒྱབ་ནས་སྣ་རྩེ་ལས་ཐུར་དུ་དཔྱང་པའི་སྣབས་ཆུ་ཕྱིས་ཙམ་བྱས་ནས་ཡང་བསྐྱར་མཐེ་བོང་གཡོན་མའི་སེན་མོའི་སྟེང་སྣ་ཐ་ཅུང་ཟད་ཅིག་བླུགས་ནས་འཐེན་རྩིས་བྱས། དེ་ནས་ཉི་མ་ཡང་ཤར་བྱུང་བས་ཁོ་གཉིས་མལ་ལས་ལངས་ཏེ་རྫ་རོང་ལས་དོན་ཏེ་བལྟ་དུས་ཟླ་ཐང་ཚོ་པའི་གྲོང་ཚོ་དེ་སྔར་མུས་བཞིན་གནས་ཐོག ན་ཐང་དུ་རྟ་མང་པོ་ཞིག་འདུག་པས་ཅི་ཡིན་སྙམ། ཤག་པོ་དགའ་བློ་ཚང་སྔོན་མའི་མཚེར་ས་དེ་རང་དུ་ཡོད་ཅིང་སྦྲའི་ཁུག་ལྟག་གི་དར་ལྕོག་དལ་བུར་གཡོ་བཞིན་པ་དང་།
ཁྱིམ་དུད་དེ་དག་གིས་ཞོགས་ཇ་བསྐོལ་བའི་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག ལུང་པའི་ཕུ་རུ་ཡོད་པའི་བཙན་རྒོད་ཚང་གི་ཕྱོགས་སུ་བལྟ་དུས་དགའ་བློ་ཚང་གི་དར་ལྕོག་ལས་ལྡབ་མང་པོས་ཆེ་བའི་དར་ལྕོག་རླུང་གིས་གཡོ་བཞིན་ཁྱིམ་དུད་གཞན་དང་འདྲ་བར་ཞོགས་ཇ་བསྐོལ་བའི་དུ་བ་སྔོ་ལྷོག་ལྷོག་ཏུ་འཕྱུར་གྱིན་འདུག་པས་ངའི་ཚེ་གང་གི་གཏན་གྲོགས་གཡང་མོ་མ་ཤི་གསོན་བྲལ་བྱུང་ནས་སྦྲ་གོག་དེ་ཡི་ནང་དུ་ཡོད་ཨང་སྙམ་པའི་སེམས་སྡུག་གིས་ཏོག་ཙམ་མ་གཏོགས་མིག་ཆུ་ཤོར། སྐྱེས་ཕོ་རབ་ལུས་ལས་ཁྲག་དོན་ཡང་མིག་ཆུ་མི་དོན་ཞེས་པའི་ཤོད་སྲོལ་ཡོད་པས་ཨམ་གཙིགས་བསྡམས་ནས་མིག་ཆུ་མ་དོན་པར་བྱས། དེ་ནས་ཁོས་མཛུབ་སྟོན་བྱེད་ཀྱིན་དུ་‘‘ལྟོས་དང་། ཕ་གི་ངའི་ཤག་པོ་དགའ་བློ་ཚང་རེད། ཕ་གི་བཙན་རྒོད་ཚང་རེད་’’ཅེས་དོན་གྲུབ་ལ་བཤད། དེ་ནས་ཁོ་གཉིས་ཞོགས་ཇ་ཡི་ཚུལ་དུ་ཤ་ལྷུ་རེ་བཟས་རྗེས་‘‘ད་ཁྱོད་རང་སྤྲང་པོར་བརྫུས་ཏེ་སོང་ནས་སྔོན་ལ་ཡས་མས་ཀྱི་ཁྱིམ་དུད་དེ་དག་གི་སྒོ་ཁར་ལྟོ་377སློང་ཁུལ་གྱིས་སོང་། དེ་ནས་དགའ་བློ་ཚང་ལ་སོང་། དགའ་བློ་ནི་མི་རྐང་གྱོལ་ཞིག་ཡོད། དགའ་བློ་ཁོ་རང་ལ་མ་གཏོགས་ང་སླེབས་ཡོད་ཅེས་མ་ཤོད་’’ཅེས་དོན་གྲུབ་སྡེ་ནང་དུ་མངགས་ཏེ་ཁོ་རང་སྔར་བཞིན་རྫ་རོང་དུ་ཡིབ་ནས་བསྡད།
དོན་གྲུབ་ཐད་ཀར་གྲོང་པ་གཅིག་གི་སྒོ་རུ་སོང་ནས་ལྟོ་སློང་ཁུལ་བྱས། དེར་ཁྱི་སྟག་འདྲ་བ་གཉིས་ཀྱིས་ཟུག་སྐད་འབྲུག་སྒྲ་ལྡིར་བ་ལྟར་གྲགས་བཞིན་ཁོའི་ཕྱོགས་སུ་འཐེན་གྱིན་འདུག གལ་སྲིད་འདོགས་ཐག་ཆད་དེ་ཤོར་བ་ཡིན་ན་དམར་ཟོས་བྱེད་རྒྱུ་གཏན་འཁེལ་རེད་འདུག་པས་ཁོས་བློ་ཁོག་ཆེ་ཙམ་བྱས་ནས་རུམ་ནང་གི་གྲི་མགོ་ལག་པས་འཇུས་ཏེ་‘‘ཝ་ཡེ། སྦྱིན་བདག་ཚང་། སྤྲང་ཟས་ཤིག་སྟེར་རོགས། དགེ་བ་ཡོད། སྐུ་མཁྱེན་ཟས་ལྷག་བཏུང་ལྷག་ཏོག་ཙམ་སྟེར་རོགས་’’ཞེས་རྒྱང་འབོད་ལན་མང་བྱས་ཀྱང་ཁོ་ལ་ཡ་བྱེད་མཁན་ནི་ཁྱི་གཉིས་པོ་དེ་ལས་མི་འདུག ཡུན་རིང་དེར་ལངས་ཏེ་རྒྱང་འབོད་བྱས་ན་སྤྲང་ཟས་རག་རྒྱུ་ཕར་ཞོག་རང་ཉིད་ཁྱིས་ཟ་རྒྱུ་གཏན་འཁེལ་རེད་སྙམ་ནས་གནས་དེ་ལས་བྲལ་ཏེ་ཡང་གྲོང་པ་གཞན་ཞིག་གི་སྒོར་སོང་ནས་ད་གིན་ལྟར་རྒྱང་འབོད་བྱས་པས་ད་གཟོད་‘‘སྤྲང་ཟས་’’མང་པོ་བྱུང་། དེ་ནས་དགའ་བློའི་ཁྱིམ་གྱི་ཕྱོགས་སུ་སོང་། ཐོག་མར་ཁོ་ལ་དགའ་བསུ་ཞུ་མཁན་ཡང་ཆེ་ཆུང་བེའུ་དང་འདྲ་བའི་འབྲོག་ཁྱི་གཉིས་འདུག
ཁྱིའི་ཟུག་སྐད་བརྒྱབ་ནས་ཅུང་མ་འགོར་བར་བུད་མེད་གཅིག་གིས་ལག་ཏུ་རྒྱུ་མ་བཟས་འཕྲོ་ཕོར་པ་གང་ཁྱེར་ནས་འོང་སྟེ་ཁོ་ལ་སྤྲད། དེ་མར་ཁོས་སྐད་ཤུགས་ཆུང་ངུའི་སྒོ་ནས་‘‘ང་དགའ་བློའི་ཤག་པོ་ཡིན། ཁོང་བཞུགས་ཡོད་ན་འདིར་ཡོང་ཏྲེམ་བྱེད་རོགས་ཞེས་ལབ་རོགས་’’ཞེས་བཤད། བུད་མེད་དེས་ཁོའི་མགོ་ནས་མཇུག་བར་བལྟ་ཡག་ཅིག་བྱས་ནས་‘‘ང་ཚོའི་རྒད་པོ་ལ་ཤག་པོ་སྤྲང་འཁྱམ་ཞིག་ཡོད་པ་གོ་མ་མྱོང་། ཁྱོད་སུ་ཡིན་’’ཞེས་ཡིད་མ་ཆེས་པའི་སྒོ་ནས་དྲིས། 378‘‘ཁོ་རང་ཡོང་ན་ཧ་གོ་གི་རེད་’’ཅེས་ལན་བཏབ། ‘‘མིང་ལབ་རྒྱུ་མེད་པའི་ཤག་པོ་ཡིན་ནམ་’’ཞེས་མ་འདོད་པའི་རྣམ་འགྱུར་གྱིས་ཁོ་ལ་བལྟས་ཤིང་འདྲེན་བྱེད་ཟུང་ལས་དོགས་འཆར་གྱི་འོད་མདངས་འཚེར་གྱིན་འདུག ་ ‘‘དེ་ཁྱོད་ལ་ཇུས་གཏོགས་མེད་’’ཅེས་དོན་གྲུབ་ཀྱིས་གོམ་གང་མདུན་དུ་ཤེསས། ‘‘ང་ཁོའི་ནག་མོ་ཡིན། ཇུས་གཏོགས་མེད་པའི་རྒྱུ་མཚན་ཅི་རེད་’’ཅེས་སྔར་བཞིན་འདྲི་རྩད་གཅོད་པ་ལས་ད་དུང་འགྲོ་གི་མི་འདུག‘‘གང་ལྟར་ངས་རྫུན་བཤད་མེད།
ཁོ་རང་འདིར་ང་ལ་ཐུག་ཙམ་བྱེད་རོགས་ཟེ་ལོབས་དང་། གཞན་ཁྱོད་ལ་ཇུས་གཏོགས་མེད། ང་ཚོ་སྐྱེས་པའི་དོན་ལ་ཁྱོད་ནག་མོས་ཐེ་ཇུས་མ་བྱས་ན་དགའ་’’ཞེས་བཤད། ‘‘ངའི་རྒད་པོ་བསྡད་མེད། ’’‘‘གང་དུ་ཕྱིན་སོང་’’དོན་གྲུབ་བྲེལ་འཚབ་ལངས་ཏེ་མིག་ཆེར་གདངས། ‘‘དེའང་ཁྱོད་ལ་ཇུས་གཏོགས་མེད། ང་ཚོ་བཟའ་ཚང་གི་དོན་ལ་ཁྱོད་ཚོ་འཁྱམ་པོས་ཐེ་ཇུས་མ་བྱས་ན་དགའ་’’ཞེས་ད་ལྟ་དོན་གྲུབ་ཀྱིས་བཤད་པའི་སྐད་ཆ་དེ་དང་འདྲ་བའི་དགག་ལན་ཞིག་སྦྱིན་ཏེ་མཆུ་ཟུར་ནས་འཛུམ་མདངས་ཡ་མ་ཟུང་ཞིག་བསྟན། ‘‘ང་ཁྱོད་ཚང་དུ་ཁོ་བསྡད་ཡོད་མེད་བལྟ་བར་འགྲོ་གི་ཡིན་’’ཞེས་དོན་གྲུབ་མདུན་དུ་འགྲོ་བར་བརྩམས་པ་ན་བུད་མེད་དེས་ཁོའི་མདུན་བཀག་ནས་‘‘ཡོང་མི་དགོས། སྤྲང་པོ་ཧམ་པ་ཆེ་མདོག་’’ཅེས་དམོད། ‘‘ངས་ཀྱང་ནག་མོ་ཁྱོད་ལྟ་བུའི་ཇུས་གཏོགས་ཅན་མཐོང་མ་མྱོང་།
’’དེའི་སྐབས་དགའ་བློས་རང་གི་ནག་མོ་དང་། སྤྲང་པོ་ཞིག་འཁྲུག་རྩོད་བྱེད་པ་མཐོང་ནས་སྒོར་བུད་དེ་‘‘མི་དེ་ཅི་རེད་’་ཅེས་མིག་གིས་དོན་གྲུབ་ལ་བལྟས་ཏེ་ཚུར་ཡོང་བྱུང་། 379དོན་གྲུབ་ཀྱིས་མི་དེའི་རྐང་པ་གྱོལ་བཞིན་པ་མཐོང་བ་དང་དགའ་བློ་ཡིན་པ་ཤེས་ཏེ་‘‘ཁྱོད་འདིར་ཤོག་དང་། ངས་ཁྱོད་ལ་སྐད་ཆ་ཞིག་ཤོད་རྒྱུ་ཡོད་’’ཟེར། དགའ་བློས་ཞིབ་བལྟ་དང་དྲན་གསོ་ག་ཚོད་བྱས་ཀྱང་གཞོན་ནུ་དེ་མཐོང་མྱོང་མི་འདུག་པས་‘‘ངས་ཁྱོད་ངོ་མི་ཤེས། ཁྱོད་ལ་དོན་དག་ཅི་ཤོད་རྒྱུ་ཡོད་’’ཟེར། དོན་གྲུབ་ཀྱི་འདྲེན་བྱེད་ལས་དོགས་འཆར་གྱི་མདངས་འཕྱུང་གིན་ནག་མོ་དེར་བལྟ་ཙམ་བྱས་ནས་‘‘ཁྱོད་ཀྱི་རྐང་པ་དེ་ཇི་ལྟར་བྱས་ནས་ཆག་པ་ཡིན་བརྗེད་སོང་ངམ་’’ཞེས་གསང་ཚིག་ཅིག་བཤད། དགའ་བློ་ལམ་སེང་དོན་གྲུབ་ཀྱི་མདུན་དུ་རྒྱུག་ནས་‘‘ཁྱོད་ ཁྱོད་ཤག་པོ་དབང་ཆེན་གྱི་རོགས་པ་ཡིན་ནམ་’’ཞེས་སྐད་དམའ་པོའི་སྒོ་ནས་དྲིས། དོན་གྲུབ་ཀྱིས་ཡིན་པའི་བརྡ་ལ་མགོ་བོ་ལྕོག་ཙམ་བྱས་ནས་ངོ་གདོང་ལས་འཛུམ་མདངས་ཤིག་སྟོན། དགའ་བློས་ཁོ་རང་གི་ནག་མོར་‘‘ཁ་རྐུབ་འདྲ་བ་ཞིག་མ་བཙུམ་ན་ཉོ་ཆ་གཟེད་ཡོང་ངོ་’’ཞེས་སྣ་རྩེར་མཛུབ་མོ་གཅིག་བཙུགས་ཏེ་ནང་དུ་བཏང་ནས་‘‘མགྱོགས་པོ་ཇ་ཁོལ་’’ཞེས་སྡིགནག་མོས་‘‘ཁྱོད་ཀྱི་ཤག་པོ་ཡིན་ན་གསང་བ་བྱེད་དགོས་དོན་ཅི་རེད་’’ཅེས་མ་འདོད་པའི་འཁང་ར་བྱེད་ཀྱིན་ནང་དུ་སོང་།
དགའ་བློས་‘‘ཁ་ཚུམས་’’ཟེར་བཞིན་མིག་ལོག་ཅིག་བལྟས་རྗེས་དོན་གྲུབ་ཀྱི་གམ་དུ་སོང་ནས་སྐད་དམའ་པོའི་སྒོ་ནས་‘‘ཤག་པོ་དབང་ཆེན་ད་ལྟ་རྫ་རོང་དེར་གབ་ཡོད་དམ་’’ཞེས་དྲིས། ‘‘སྐྱེསྒོད། ’’‘‘བདེ་མོ་ཡིན་ནམ། ’’‘‘བདེ་མོ་ཡིན། ’’‘‘ཁྱོད་ཚོ་ཁྱོན་སྡོམ་མི་ག་ཚོད་ཡོད། ’’‘‘མི་བརྒྱད་ཡོད། ’’380དགའ་བློས་དོན་གྲུབ་ཀྱི་ལག་ཏུ་ཡོད་པའི་སྤྲང་ཟས་དེ་དག་ཁྱི་ལ་སྟེར་ནས་ཁོ་རང་ནང་དུ་སོང་སྟེ་མར་ཟན་ཐང་ཁུགེ་ཆེན་པོ་གང་དང་ལུག་ཤ་བཙོས་མ་ཤ་ལྷུ་ཁ་ཤས་ཤིག་སྟེར་ནས་‘‘ད་ལྟ་ཁྱོད་རང་ལོག་སོང་། དོ་དགོང་སླེབས་ཡོང་’’ཟེར་ནས་ཁོ་རང་འཚུབ་ཉི་ལེར་ནང་དུ་ལོག་སོང་། དབང་ཆེན་དང་དོན་གྲུབ་གཉིས་ད་རེས་དགའ་བློས་བསྐུར་བའི་མར་ཟན་དང་ཤ་ཟ་བཞིན་རྫ་རོང་དུ་སྒུག ཕྱོགས་གང་སར་འགྲོ་དབང་མེད་ལ་བཙོན་པ་ལྟར་གབ་ནས་སྡོད་པ་དང་།
འདི་དང་དེ་ཞེས་པའི་བྱ་བ་ཡང་མེད་པར་སྒུག་ནས་སྡོད་རྒྱུ་ནི་ཧ་ཅང་ཡིད་མུག་པ་དང་། དུས་ཚོད་འགྲོ་དཀའ་བ་ཞིག་རེད། ཤག་པོ་དགའ་བློ་ག་དུས་སླེབས་ཡོང་ངམ། ཁོང་ལ་གཏམ་བཟང་གང་ཞིག་ཤོད་རྒྱུ་ཡོད་སྙམ། དོན་དུ་དགའ་བློ་ས་རུབ་རྗེས་མ་གཏོགས་མི་ཡོང་བ་ཤེས་ཀྱི་ཡོད་ཀྱང་དུས་ཚོད་འགྲོ་དཀའ་བའི་དབང་གིས་རྫ་རོང་གི་ཁ་ལས་དོན་ཏེ་མགྲིན་པ་བསྲིང་ནས་སྡེ་བའི་ཕྱོགས་སུ་ཡང་ཡང་བལྟས། དོན་གྲུབ་ནི་རེ་ཞིག་དོན་ཆེན་ཞིག་སྒྲུབ་ནས་བློ་ཡིད་ཚིམས་པ་ལྟར་ཟས་ཀྱིས་གྲོད་པ་རྒྱགས་རྗེས་གན་རྐྱལ་དུ་ཉལ་ཏེ་དགུང་སྔོན་ལ་མིག་ཅེ་རེར་བལྟས་ནས་གཞིས་ལ་ཡོད་པའི་རང་གི་མ་དང་། གསར་དུ་བསུས་པའི་ཆུང་མ་ཡིད་ལ་དྲན། ད་ལྟ་ཁོང་གཉིས་གང་བྱེད་ཀྱིན་ཡོད་དམ། ཕལ་ཆེར་ང་དྲན་ཏེ་ངའི་སྐོར་སྐད་ཆ་ཤོད་པ་དང་། ཨ་མས་རྩུབ་ལ་གྱོང་པའི་ལག་པས་སྦྲ་སྒོ་གཡས་གཡོན་ཕྱེས་ཏེ་ང་ཚོ་འགྲོ་བའི་ཕྱོགས་སུ་བལྟས་ཏེ་ངའི་ཆེད་དུ་སེམས་ཁྲལ་བྱེད་བཞིན་ང་ཚོ་ཕྱིར་ཡོང་རྒྱུར་སྒུག་ཡོད་ངེས་རེད།
དེ་མཚམས་ནས་འབྲུག་མཚོས་ཨ་མའི་གཞོགས་གཡས་གཡོན་ཞིག་ནས་སྦྲའི་སྒོ་སྲུབ་ལས་མིག་རྒྱང་གཅོད་ཀྱིན་ང་སྒུག་ནས་ཡོད་ཤས་ཆེ་སྙམ་ནས་ག་ལེར་མིག་བཙུམས་ནས་གཉིད་ཁུག་པའི་ཟོལ་གྱིས་རྐང་པ་གཉིས་བསྐུམས་ཏེ་གཞོགས་གཡས་པ་ས་ལ་སྦྱར་ནས་ཉལ། 381ད་གཟོད་ཉི་མ་ནུབ་རིའི་རྩེར་ལྷུང་སྟེ་གསེར་གྱི་སྒོར་མོ་ཞིག་བྱེ་སྤུངས་ཀྱི་སྟེང་དུ་བསླངས་བ་ལྟར་སེར་གྱི་ལེར་འདུག རི་ཆེན་གྱི་གྲིབ་མ་རིང་ནས་རིང་དུ་འགྲོ་བ་དང་ཆབས་ཅིག་ཉི་མ་རིམ་གྱིས་ཆུ་ལྷའི་པང་དུ་གཤེགས་ཏེ་རེ་ཞིག་ནུབ་ཕྱོགས་ཀྱི་མཁའ་དབྱིངས་དགོང་མོའི་མཚམས་སྤྲིན་དམར་སེར་གྱིས་ཡོངས་སུ་བཀླུབས་ནས་མུ་མཐའ་བྲལ་བའི་དགུང་སྔོན་དེ་ཕྱེད་སེར་ཕྱེད་སྔོན་གྱི་ཚོན་མདོག་མི་འདྲ་བའི་དུམ་བུ་གཉིས་སུ་གྱུར་ཞིང་མཐོ་ཚད་གཞན་ལས་འཕགས་པའི་ལྷུན་པོའི་རྩེ་མོར་ད་དུང་ཉི་མའི་འོད་ལྷག་གི་སོར་མདངས་ཤིག་མངོན་རྒྱུ་ཡོད་ཀྱང་ཇ་ཕོར་པ་གང་འཐུང་བའི་དུས་ཐུང་ནང་དེའང་མི་མངོན་པར་གྱུར་ཏེ་ས་གཞི་ཆེན་པོ་མུན་པའི་ཡོལ་ནག་གིས་བསྒྲིབས་ཤིང་རྒྱུ་སྐར་གྱི་ཁྲ་ཚོམ་དགུང་སྔོན་དབྱིངས་སུ་ཁྱབ། དེའི་སྐབས་ཁོ་གཉིས་ཀྱིས་སྔ་ས་ནས་གྲ་སྒྲིག་བྱས་པའི་ལྕི་བ་རྣམས་མཉམ་ཏུ་སྤུངས་ཏེ་མེ་ཚང་བྱིའུ་ཚང་འདྲ་བ་ཞིག་བཅས་ནས་མེ་ལྕགས་བརྡབ་སྟེ་མེ་སོན་བླངས་ནས་མེ་ཚང་གི་དཀྱིལ་དུ་བཞག་པའི་སྟེང་དུ་ལྕི་ཞིབ་བླུགས། དེ་ནས་གཉིས་ཀ་ས་རུ་ཉལ་ནས་ཕུ་བཏབ་པས་ཅུང་མ་འགོར་བར་མེ་ཚང་གི་ནང་ནས་མེ་དམར་ལྷམ་མེར་འབར་བྱུང་། ཁོ་གཉིས་ཁ་སྤྲོད་དུ་བསྡད་དེ་མདུན་དུ་རྫ་རྡོ་ལེབ་མོ་རེ་བཞག་པའི་སྟེང་དུ་ཤ་བཙོས་མ་ལྷུ་རེ་བཞག་ཡོད་པ་དེ་ད་ལྟ་མེ་ཡིས་དྲོས་ཏེ་ཚི་ལུ་བཞུར་བའི་ཞག་གིས་རྡོ་ལེབ་དེ་གཉིས་ཀྱང་སྣུམ་གྱིས་ཚོས་ནས་འདུགདོན་གྲུབ་ཀྱིས་ཁོ་རང་གི་མདུན་དུ་བཞག་པའི་ཤ་དེ་ཡར་བླངས་ཏེ་ཟ་བཞིན་དུ་‘‘ཨ་ཁུ། ད་ཤ་ཟོ་’’ཟེར། དབང་ཆེན་གྱིས་རང་གི་མདུན་དུ་ཡོད་པའི་ཤ་དེ་ཨ་ལོག་ཅིག་བརྒྱབ་ནས་‘‘ངས་སྔོན་ལ་སྣ་ཐ་ཞིག་འཐེན་’’ཟེར་བཞིན་རུམ་ལས་སྣ་རུ་བླངས་ཏེ་པུས་མོའི་སྟེང་དུ་ལན་གསུམ་བརྡབ་ནས་མཐེ་བོང་གཡོན་མའི་སེན་མོའི་སྟེང་དུ་བླུགས། གཅིག་གིས་ཤ་བཟས། 382གཅིག་གིས་སྣ་ཐ་འཐེན།
རེ་ཞིག་ནས་ཤར་ཕྱོགས་ནས་ཟླ་བ་སྒོང་གཟུགས་ཤིག་ཤར་ཏེ་ནག་འཐིབ་འཐིབ་ཀྱི་འཇིག་རྟེན་དེ་སྐྱ་མོག་མོག་གི་འཇིག་རྟེན་དུ་གྱུར། ད་གཟོད་དབང་ཆེན་གྱིས་གློ་གྲི་ཤུབས་ལས་བླངས་ཏེ་ཁོ་རང་གི་མདུན་དུ་བཞག་པའི་ཤ་དེ་ཡར་བླངས་ཏེ་བཟས། དོན་གྲུབ་ཀྱིས་ལྕི་བ་རྡོག་འགའ་མེ་ནང་དུ་བླུགས་རྗེས་ཤ་བཟས་ཟིན་པའི་དཔུང་པའི་རུས་པ་བཅག་སྟེ་གྲི་རྩེས་རྐང་དྲུས་ཏེ་བཟས། ‘‘སི་ད་སི་་་་’’ཞེས་ཤུ་གཉིས་བརྒྱབ་བྱུང་བས་‘‘ཤག་པོ་སླེབས་པ་རེད་’’ཅེས་ཁོ་གཉིས་མ་གྲོས་གཅིག་མཐུན་གྱིས་རྫ་རོང་ལས་དོན་ཏེ་བལྟས་པས་ཤག་པོ་དགའ་བློ་རྐང་པ་གྱོལ་བཞིན་དུ་ཡོང་གི་འདུག་པས་ལམ་སེང་མདུན་དུ་རྒྱུག་ནས་བསུས། དགའ་བློ་དང་། དབང་ཆེན་གཉིས་ཕན་ཚུན་ཡུན་རིང་བྲལ་བའི་མ་བུ་སླར་འཕྲད་པ་ལྟར་གཅིག་ལ་གཅིག་འཁྱུད་དེ་གོང་བུ་གཅིག་ཏུ་གྱུར། དེ་ནས་དགའ་བློས་དབང་ཆེན་གྱི་ངོ་གདོང་ལ་ལག་པ་རེག་བཞིན་དུ་‘‘ཁྱོད་བདེ་མོ་ཡིན་ནམ་མི’ཟེར། དབང་ཆེན་དགའ་སྤྲོ་དང་སེམས་འགུལ་གྱིས་མགྲིན་པ་བརྣང་སྟེ་‘‘ང་བདེ་མོ་་་་་་ཡིན། ཤག་་་་་་་ཤག་པོ་ཁྱོད་བདེ་མོ་ཡིན་ནམ་’’ཟེར། ‘‘ང་བདེ་བདེ་ཐང་ཐང་ཡིན།
ད་ངའི་ནང་དུ་འགྲོ་’’ཟེར། དབང་ཆེན་གྱིས་‘‘ཁྱོད་ཀྱི་ནང་དུ་སྟབས་བདེ་པོ་ཡོད་དམ་’’ཟེར། དགའ་བློས་ད་ལྟ་ཁོ་གཉིས་ཀྱིས་ས་རུ་བཀྲམ་པའི་ཅ་དངོས་དེ་དག་བསྡུ་གསོག་རྒྱག་བཞིན་དུ་‘‘སེམས་ཁྲལ་མི་དགོས། མགྱོགས་ཙམ་འགྲོ་’’ཟེར། དབང་ཆེན་གྱིས་ལྟོགས་པས་ཟས་དང་སྐོམ་པས་འཐུང་འདོད་ལྟར་གཡང་མོའི་སྐོར་གྱི་གནས་ཚུལ་ཤེས་འདོད་ནས་‘‘གཡང་མོ་བདེ་མོ་རེད་དམ་’་ཞེས་དྲིས། དགའ་བློས་‘‘གཡང་མོ་བདེ་མོ་རེད། ནང་དུ་སླེབས་རྗེས་སྐད་ཆ་383བཤད་ཆོག ང་ཚོ་འགྲོ་’’ཞེས་རྫ་རོང་ནས་དོན་ཏེ་ཕྱིན། ནང་དུ་སླེབས་དུས་དགའ་བློའི་ཕྲུ་གུ་གཉིས་སྔ་ས་ནས་ཉལ་ཟིན་པ་དང་། ཆུང་མས་ཐབ་འགྲམ་དུ་བསྡད་དེ་སྐུད་པ་འཁེལ་བཞིན་འདུག
ཐབ་ཀྱི་སྟེང་དུ་རྫ་མ་ཆེན་པོ་ཞིག་གི་ནང་དུ་ཐུག་པ་ཞིམ་པོ་ཞིག་ལྷོག་ལྷོག་ཏུ་ཁོལ་བཞིན་ཡོད་པ་དེ་ལས་ཤ་ཚིལ་དང་། ལ་ཕུག་གི་དྲི་ཞིམ་ཁོ་གཉིས་ཀྱི་སྣ་ལམ་དུ་འཐུལ། ཐབ་འགྲམ་དུ་ཇ་ཁོག་ལྟེར་གང་བཞག་འདུག་པ་དེ་དག་ནི་སྔ་ས་ནས་ཁོ་གཉིས་ལ་གྲ་སྒྲིག་བྱས་པ་ལོས་ཡིན། ཆུང་མས་ལམ་སེང་‘‘ཁྱོད་གཉིས་ལ་ཕོར་པ་ཡོད་དམ་’’ཟེར། ‘‘ཡོད་’’ཅེས་ཁོ་གཉིས་ཀྱིས་རུམ་ལས་ཕོར་པ་བཏོན་ཏེ་མདུན་དུ་བཞགཆུང་མས་‘‘ཇ་ཚ་པོ་ཐུངས་དང་དྲོད་ཁུག་གི་རེད་’’ཅེས་ཁོ་གཉིས་ལ་ཇ་བླུགས་པ་དང་། དེ་ནས་ཐུག་པ་ཕོར་པ་གང་རེ་བླུགས་ཏེ་སྦྱིན། དབང་ཆེན་གྱིས་‘‘ཤག་པོ། ན་ཐང་དུ་རྟ་མང་པོ་འདི་འདྲ་སུ་ཚང་གི་རེད་’’ཅེས་དྲིས། དགའ་བློས་‘‘སྔོན་ལ་ལྟོ་ཡག་པོ་ཟོ། ཇ་ཐུངས།
ཉིན་མང་པོར་ཇ་མ་རག་པས་ཁ་སྐོམ་ཡོད་ཀྱི་རེད། དེ་ནས་ང་ཚོ་སྐད་ཆ་བཤད་ཆོག ད་ང་ལའང་ཐུག་པ་གང་བླུགས་དང་’’ཟེར། དོན་གྲུབ་དང་དབང་ཆེན་གཉིས་ཁ་སྐོམ་པ་ལས་གྲོད་པ་ལྟོགས་པ་མིན་ཡང་དེ་ལྟ་བུའི་ཐུག་པ་ཞིམ་པོ་དེ་འདྲ་འཐུང་མ་མྱོང་བས་བསྟུད་མར་ཐུག་པ་ཕོར་པ་དོ་རེ་བཏུང་། དགའ་བློས་རུམ་ལས་སྣ་རུ་བཏོན་ཏེ་ཁོ་རང་གི་མཐེ་བོང་གཡོན་པའི་སེན་མོའི་སྟེང་དུ་སྣ་ཐ་ཅུང་ཟད་ཅིག་བླུགས་རྗེས་སྣ་རུ་དབང་ཆེན་ལ་གཡར་ཏེ་‘‘ཁྱོད་ཚོ་ཚང་མར་རྟ་བཞོན་རྒྱུ་ཡོད་དམ་’’ཞེས་དྲིས། དབང་ཆེན་གྱིས་‘‘རྟ་ཡོད། མི་རེར་རྟ་རེ་ཡོད་’’ཅེས་ལན་བཏབ་རྗེས་ ་‘‘གཡང་མོ་ད་ལྟ་བདེ་བདེ་ཐང་ཐང་རེད་དམ་’’ཞེས་བསྐྱར་འདྲི་བྱས། 384དགའ་བློས་‘‘བདེ་བདེ་ཐང་ཐང་རེད། ན་ནིང་མོ་ལ་ཕྲུ་གུ་བུ་ཞིག་སྐྱེས་སོང་’’ཞེས་འདས་དོན་ཐུང་ངུ་ཞིག་དབང་ཆེན་ལ་བཤད་པ་གཤམ་གསལ། གཡང་མོ་རང་ཉིད་འདྲེ་ལག་ནས་ཐར་བའི་གོ་སྐབས་ཡོད་པའི་ཡིད་ཆེས་ཀྱིས་བཙན་རྒོད་ཁ་ཤོའི་བློ་དོགས་རྦད་དེ་སེལ་ཆེད་སྔར་བས་ཁོ་ལ་བརྩེ་དུང་ཆེ་བ་ཡོད་ཁུལ་གྱིས་བཙན་རྒོད་ཁ་ཤོ་ཕྱིར་སྐྱོད་བྱེད་སྐབས་སེམས་འཕྲེང་བའི་ཚུལ་གྱིས་མིག་ཆུ་གཏོང་བ་དང་།
ཕྱི་ནས་ཚུར་ལོག་སྐབས་ཐག་རིང་པོའི་ས་ནས་མདུན་བསུ་བར་ཡོང་ནས་‘‘ཁྱོད་ཕྱིར་སྐྱོད་ཐེངས་རེར་ངའི་སེམས་སུ་སྟོང་ལྷང་ལྷང་ཞིག་འདུག་’’ཅེས་པ་སོགས་ཁ་ཡག་ངོ་བསྟོད་སྣ་ཚོགས་ཤོད་ཀྱི་ཡོད། དོན་དུ་བཙན་རྒོད་ཁ་ཤོ་ཕྱིར་སྐྱོད་ཐེངས་རེར་མོའི་ལུས་སེམས་གཉིས་ཀར་རང་དབང་དང་བདེ་སྐྱིད་ཐེངས་རེ་ཐོབ་པ་རེད། སྔོན་མ་བཙན་རྒོད་ཁ་ཤོ་ཕྱིར་སྐྱོད་བྱེད་དགོས་ཚེ་ཁོ་རང་གི་བློས་ཐུབ་པ་འགའ་ཤས་ལ་མངོན་གསལ་དོད་པོ་མེད་པའི་སྒོ་ནས་གཡང་མོའི་བྱ་སྤྱོད་ལ་ལྐོག་བལྟ་བྱེད་དགོས་ལུགས་མངགས་ཀྱི་ཡོད་པས་མི་དེ་དག་གིས་གཡང་མོར་མེ་གཏོང་རོགས་ དང་ཆུ་ལེན་རོགས་ བྱེད་ ཁུལ་གྱིས་ བལྟ་ སྲུང་ བྱེད་ཀྱི་ ཡོད། གནས་ཚུལ་དེ་གཡང་མོས་ཤེས་ཏེ་མོ་རང་ཧ་ཅང་ཚུལ་ལྡན་དང་། བཙན་རྒོད་ལ་སེམས་ཁུར་བྱེད་ཁུལ་གྱིས་བཙན་རྒོད་ཕྱིར་སླེབས་ཉེར་ཡོད་ཚེ་ཤ་བཙོས་པ་དང་། ཐུད་བརྫིས་ཏེ་སྒུག་གི་ཡོད་པས་བཙན་རྒོད་རྦད་དེ་ཡིད་ཆེས་ཏེ་དོགས་ཟོན་བྱེད་ཀྱི་མེད། ཉིན་ཞིག་ཁོ་ལ་ལུང་པ་གཞན་གྱི་འབྱོར་ལྡན་པའི་ཁྱིམ་ཚང་ཞིག་གི་མནའ་མ་བསུ་བའི་བག་སྟོན་ལ་ཡོང་དགོས་པའི་མགྲོན་བརྡ་འབྱོར་བས་ཁོ་རང་ཤོ་སྦག་དང་ཆང་ལ་ཤིན་ཏུ་དགའ་བས་སློག་པ་གཟིག་ཤན་དང་ཝ་ཞྭ་གྱོན། རྟ་རྐྱང་པོ་ཞིག་ལ་བཞོན་ཏེ་སོང་། འགྲོ་ཁར་གཡང་མོས་ཁོ་ལ་སེམས་ཁུར་ཆེན་པོ་ཡོད་ཁུལ་གྱིས་ ‘‘ཆང་མང་པོ་མ་འཐུང་ཨང་། ར་བཟི་ན་ཡག་པོ་མེད།
འཁྲུག་པའང་ཤོར་ཡོང་’རིཞེས་བཤད། 385ཁོས་‘‘ཡ་ཡ། ངས་ཆང་མང་པོ་འཐུང་མི་ཡོང་། ཁྱོད་སེམས་ཁྲལ་མ་བྱེད་ཨང་’’ཞེས་བཤད་དེ་ངོ་མ་ཆང་མང་པོ་འཐུང་མི་རུང་། མོས་འདི་ལྟ་བུའི་སེམས་ཁུར་བྱེད་དུས་ངས་མོའི་ཁར་ལོས་ཉན་སྙམ། བག་སྟོན་གྱི་བཞུགས་གྲལ་དུ་ངོ་ཤེས་པ་དང་མི་ཤེས་པའི་མི་མང་པོ་འདུགཁོས་འགྱིང་ཉམས་ཆེན་པོའི་སྒོ་ནས་དེ་དག་གི་ཁྲོད་དུ་བསྡད་ཀྱང་བྱད་བཞིན་མདོག་ཉེས་དེ་མཐོང་བས་མགྲོན་པོ་ཚང་མ་སྐྱུག་བྲོ་བ་དང་། བྱིས་པ་རྣམས་འཇིགས་སྐྲག་སྐྱེད། བུད་མེད་རྣམས་ཀྱིས་ཤུབ་ཤུབ་ལབ་སྟེ་ཁོ་ལ་འཕྱ་སྨོད་བྱས་པས་ཁོ་ངོ་ཚ་དང་། ཁོང་ཁྲོ་མཉམ་སྐྱེད་ཀྱིས་བསྟུད་མར་ཆང་ཕོར་པ་མང་པོ་བཏུང་སྟེ་ར་བཟི་ནས་གམ་དུ་ཡོད་པའི་མགྲོན་པོ་འབྱོར་ལྡན་པ་ཞིག་གི་གཅེས་ཕྲུག་དང་ཁ་རྩོད་ཤོར་ཏེ་‘‘ང་བཙན་རྒོད་བཙན་གྱི་བུ་ཡིན། ཁྱོས་ང་ལ་མཐོང་ཆུང་དེ་འདྲ་བྱེད་ཀྱི་ཡོད་ན།
འདིའི་མིང་ལ་ཅི་ཟེར་ཨེ་ཤེས་’’ཞེས་སྐེད་གྲི་བཏོན་ཏེ་‘‘དེ་རིང་གཡག་གུས་འབྲོང་ལ་རྭ་རྩེད་འགྲན། འབྲོང་མི་ཤི་གཡག་གུ་ཤི་འདོད་རེད་’’ཅེས་ཁ་བརྡུང་བཏང་ནས་གསོད་རྩིས་བྱས། འོན་ཀྱང་སྐབས་དེར་བཞུགས་གྲལ་ལ་མི་མང་པོ་ཡོད་པས་‘‘ར་བཟིའི་ཁ་དང་གཉིད་ཤོར་གྱི་རྐུབ་ལ་ཆ་འཇོག་མེད། དེ་འདྲ་མ་བྱེད་་’ཅེས་བཀག་འགོག་བྱས། གཅེས་ཕྲུག་ལང་ཤོར་དེ་ཁོང་ཁྲོ་འཇགས་ཐབས་མེད་པ་ཞིག་ལངས་ནས་‘‘སྨུག་པ་ལང་ལང་མཚོ་ལས་ལངས། མཚོ་མེད་ན་སྨུག་པ་ལངས་དོན་མེད། མ་བཅངས་ཝ་རྔ་སྦོམ་པོ་འདི་བཅངས་ན་ཅི་འདྲ་བལྟ་རྒྱུ་ཡིན་’’ཞེས་བཙན་རྒོད་ཀྱི་སྟེང་དུ་མཆོངས་ནས་སྐེད་གྲི་བཏོན། དེར་ཡོད་མི་ཚང་མས་‘‘དེ་འདྲ་མ་བྱེད་དེ་འདྲ་མ་བྱེད་’’ཅེས་ཕར་འཐེན་ཚུར་འཐེན་བྱས་ནས་རེ་ཞིག་ཟིང་འཇགས་ཐུབ་ཙམ་བྱུང་། ཕྱི་ཉིན་བཙན་རྒོད་ཁ་ཤོ་ཕྱིར་ལོག་པའི་ལམ་དུ་གཅེས་ཕྲུག་ལང་ཤོར་དེས་ཨབ་ཕྲུག་གཉིས་ཁྲིད་ནས་སྒུག་འདུག ཁོ་ཚོ་མི་རེས་གྲི་རིང་རེ་བཟུང་སྟེ་‘‘ཁ་སེང་ཁ་ཕོ་ཆེ་བའི་ཁ་ཤོ་ཁྱོད་ཀྱིས།
ང་སུ་ཡིན་ཤེས་ཀྱི་འདུག་གམ། དཔའ་386དཔུང་པ་ཡོད་ན་ཤོག་དང་’’ཟེར། བཙན་རྒོད་ཀྱིས་སྐེད་གྲི་ཤུབས་དང་མཉམ་དུ་བླངས་ཏེ་དེ་རིང་མི་ལག་མང་ཉུང་གི་ཁྱད་པར་ཆེ་བས་སྟབས་ལེགས་མ་སོང་བསམ་ནས་‘‘ངས་དགོངས་པ་མ་ཚོམས་ཞུ་རྒྱུ་ཡིན། ཁ་སེང་ར་བཟི་བས་རེད་’’ཅེས་སྐེད་གྲི་གཅེས་ཕྲུག་ལང་ཤོར་དེ་ལ་རྩིས་འབུལ་ཞུས་ཏེ་ཚེ་ཐར་གཏོང་རེ་བྱས། གཅེས་ཕྲུག་ལང་ཤོར་དེས་བཙན་རྒོད་ཁ་ཤོའི་སྐོད་གྲི་ཕར་གཡུག་ནས་‘‘ཧྭ་ཧྭ། དཔའ་མེད་ན་བྱེད་སྟངས་དེ་འདྲ་རེད། དཔའ་མེད་པའི་མི་ལ་ཆང་གིས་ཕན་ཐོགས་ཆེན་པོ་འདུག་ག ཧྭ་ཧྭ། ད་ཁྱོད་རང་གོག་བགྲོད་བྱས་ཏེ་ང་གཉིས་ཀྱི་བརླ་འོག་ནས་ཡར་མར་ཐེངས་གསུམ་སོང་དང་། དེ་ནས་ང་ཚོས་ཚེ་ཐར་གཏོང་ཆོག་’མིཅེས་བཤད་དེ་རྐང་པ་བགྲད་བགྲད་བྱས་ཏེ་བརླ་བར་ནས་འགྲོ་དགོས་པའི་ཚུལ་བསྟན།

སྐྱེས་པ་ཕོ་ལུས་བླངས་པ་འདྲ་འདྲའི་ནང་གཅིག་གིས་གཅིག་ལ་ཕམ་ཁ་ཁུར་ཏེ་འདོམས་འོག་ནས་ཡར་མར་འགྲོ་རྒྱུ་ནི་ཤ་དང་རུས་པའི་སྟེང་དུ་མི་བཟོད་པའི་ན་ཚ་མེད་ཀྱང་། ངོ་མ་སེམས་ནང་དུ་བཟོད་ཐབས་བྲལ་བའི་མཐོང་ཆུང་དང་བརྙས་བཅོས་དེ་ལས་ལྷག་པ་མེད་པས་བཙན་རྒོད་ཀྱི་ངོ་གདོང་སྔར་བས་སྐྱུག་བྲོ་བའི་རྣམ་འགྱུར་གྱི་ཐོག་ནས་‘‘དཔོན་ཆུང་ལགས། དེ་འདྲ་མ་ཟེར་དང་། ངས་ཕམ་ཁ་ཁུར་བས་ད་དུང་མ་འགྲིག་པ་གང་ཡོད། ད་ནས་ང་ཚོ་ཤ་ཁག་ཁག་དང་གྲི་སོ་སོ་བྱས་ནས་རང་རང་གི་ནང་དུ་སྡོད་རྒྱུ་བྱུང་ན་ཁ་མཆུ་དང་གྱོད་གཞི་མེད། རྗེས་སུ་དཔོན་ཆུང་ལགས་ང་ཚོའི་རུ་བར་ཕེབས་ན་ཞབས་ཕྱི་གང་དགོས་ཁོ་བོས་ཞུས་པས་ཆོག་’’ཅེས་རང་སྲོག་ཐར་ཐབས་ཀྱིས་དེ་ལྟར་བཤད། གཅེས་ཕྲུག་ལང་ཤོར་དེས་སྔར་བས་ལྷག་པའི་ངར་ངར་རྫིག་རྫིག་གིས་ལག་གཡོན་མས་བཙན་རྒོད་ཀྱི་བྲང་ལས་བཟུང་ཞིང་ལག་གཡས་པས་གྲི་རྩེ་སྣ་ལ་གཏད་དེ་‘‘ཁོ་རེ་ཁ་ཤོ། འདིའི་མིང་ལ་ཅི་ཟེར་མ་ཤེས་ན་འདིའི་མིང་ལ་གྲི་རྩེ་387ཟེར། ང་ཕ་ཕྱུག་པོའི་གཅེས་ཕྲུག་ལུས་གྱོན་རྒྱུ་དར་དང་གོས་ཆེན། ཁ་ཟ་རྒྱུ་འབྲས་དང་བུ་རམ་བྱས་པ་གཅིག་གིས་སྤྲང་རྒན་ཁ་ཤོ་གཅིག་གསོད་རྒྱུ་ནི་ས་སྟེང་གི་འབུ་སྲིན་གསོད་རྒྱུ་ལས་ཀྱང་སླ། ད་ཁྱོད་ང་ཚོའི་འདོམས་འོག་ནས་འགྲོ་འམ་མི་འགྲོ།
སྡུག་སྲོག་རྟ་རྔ་ཕྲ་མོ་དེ་དགོས་སམ་མི་དགོས་’’ཞེས་བཤད་ཞོར་དུ་གྲི་རྩེ་ཡ་མཆུའི་སྟེང་དུ་བཞག་ནས་‘‘ཁ་འདིའི་ཕྱོགས་དབྲལ་ན་སྔར་བས་ཉམས་ཆེ་བ་མི་འདུག་གམ་རི’ཞེས་གྲི་རྩེ་ཤུགས་ཀྱིས་འཐེན་པས་བཙན་རྒོད་ཀྱི་ཡས་མཆུ་གཡས་ཕྱོགས་དེ་དབྲལ་ནས་ཟུངས་ཁྲག་དམར་ཆི་ལེར་ཐོན། བཙན་རྒོད་གདུག་རྩུབ་ཆེ་བའི་མནར་གཅོད་མ་བཟོད་པར་‘6ཨ་—’’ཞེས་རི་ཀླུང་བྲག་ཅ་འཁོར་བའི་ངར་སྐད་དང་ཆབས་ཅིག་གཅེས་ཕྲུག་དེའི་སྟེང་དུ་མཆོངས་ནས་མགོ་སྐྱེས་ཀྱི་ལྕང་ལོ་ལས་བཟུང་སྟེ་ཤུགས་ཀྱིས་ཚུར་འཐེན་པ་དང་དུས་མཉམ་རྐང་པ་གཡས་པས་གྲོད་པའི་སྟེང་དུ་རྡོག་རྒྱག་ཅིག་གཞུས་པས་གཅེས་ཕྲུག་ལང་ཤོར་དེ་ལྟག་དགྱེ་ལོག་ནས་མིག་མཐའ་སྐར་མ་ཁྲ་ཆེམ་ཆེམ་ཤར། དེ་མར་ཨབ་ཕྲུག་གཉིས་པོ་སྟག་དམར་ཡག་བྲག་དམར་གྱི་རྩེ་ནས་མཆོངས་པ་ལྟར་སོམ་ཉི་དང་། ཐེ་ཚོམ་སྤུ་ཙམ་མེད་པར་ཁོའི་སྟེང་དུ་མཆོངས་པས་ཁོས་ལམ་སེང་ཨམ་ཕྲག་ལས་རུམ་གྲི་བཏོན་ཏེ་ཕྱིར་བཤོལ་གོམ་གང་བྱས། ཨབ་ཕྲུག་མདུན་མ་དེས་གྲི་རིང་འདོམ་སྒེགང་ཙམ་ཞིག་འཕྱར་ཏེ་གཡུག་བྱུང་། དེ་མར་བཙན་རྒོད་ཀྱིས་རུམ་གྲི་ཁྲུ་གང་ཙམ་དེ་འཕྲེད་དུ་གཡུག་པས་གྲི་དང་གྲི་ཐུག་པའི་ལྕགས་རིགས་ཀྱི་སྒྲ་‘‘ཐིང་’’ཞེས་པ་དང་བཅས་བཀག དེ་དང་དུས་མཉམ་ཨབ་ཕྲུག་གཅིག་ཤོས་དེས་ཀྱང་གྲི་རིང་པོ་ཞིག་ཁོའི་བྲང་ལ་གཏད་དེ་སྣུན་བྱུང་བས་ཁོས་བདེ་ལྕག་འཁྱུག་པོའི་སྒོ་ནས་ཕྱིར་བཤོལ་བྱེད་ཞོར་དུ་རུམ་གྲི་གཡུག་པས་བཀག་ཐུབ་ཙམ་བྱུང་། དེའི་སྐབས་གཅེས་ཕྲུག་ལང་ཤོར་དེ་དྲན་པ་སོས་ཏེ་ཨམ་བཙིགས་བསྡམས་ཤིང་སྐེད་གྲི་འཁར་བར་བརྟེན་ནས་ཡར་ལངས་ཏེ་བཙན་རྒོད་ཀྱི་ཕྱོགས་སུ་སྡང་མིག་བགྲད་དེ་སྣ་ཁུང་གཉིས་ལས་འཛགས་པའི་ཟུངས་ཁྲག་ཕུ་388དུང་གིས་ཕྱིས་ཏྲེམ་བྱས། རྐང་པ་གཉིས་འདར་སིག་སིག་གིས་དབུགས་ཀྱང་ཧལ་བཞིན་དུ་‘‘དེ་ དེ་རིང་་་་ ཁྱི་རྒན་་་་ འདི་ཐར་པར་བཏང་ན་ངའི་མིང་ནས་མ་འབོད། ཁྱོད་གཉིས་ ཁྱོད་གཉིས་ཀྱང་ བུ་གཞོན་པའི་གྲལ་ལ་སྡོད་རིན་མེད་’’ཅེས་བཤད་དེ་ཡང་ཁྲག་སྦར་མོ་གང་ཕྱིས་ཏེ་བཙན་རྒོད་ལ་མཛུབ་མོ་བཙུགས་ཏེ་‘‘ཁྱི་རྒན་ཁྱོད།
ཉི་མ་དེ་རིང་ནས་བཟུང་ཤི་མིང་མ་གཏོགས་གསོན་མིང་ཡོད་བསམ་པ་མ་བྱེད་’’ཟེར། བཙན་རྒོད་ཀྱི་ཁོག་ནང་དུ་ཁོང་ཁྲོའི་མེ་ལྕེ་རབ་ཏུ་འབར་བཞིན་དུ་དེ་རིང་ཤི་རྒྱུ་ལས་གསོན་པའི་རེ་བ་ནི་མི་འདུག ཝ་རྔ་མ་ཤར་རེ་བྲོས་པ་ལས་སྟག་འཛུམ་དྲུག་རྒྱས་ནས་ཤི་ན་དགའ་སྙམས་ཏེ་ངོ་སྨད་ཡོངས་སུ་ཁེངས་པའི་ཁྲག་དམར་ཕྱིས་ཙམ་བྱས་ཏེ་‘‘ཁྱོད་ཚོ་མི་མང་རོ་མང་རེད། ང་མི་ཉུང་རོ་ཉུང་ཡིན། ཁྱོད་ཚོ་གསུམ་དེ་རིང་ནས་བཟུང་དྲིན་ཕ་མའི་ཞལ་རས་མཇལ་ཡོང་བསམ་པ་དང་། གསལ་ཉི་མའི་དྲོ་སྐྱིད་མཐོང་ཡོང་བསམ་པ་མ་བྱེད་’’ཟེར་བཞིན་ད་གིན་རང་གིས་ཕར་ཕྱོགས་ལ་རྩིས་འབུལ་ཞུས་པའི་སྐེད་གྲིར་བལྟ་དུས་གྲི་ཤུབས་རྒྱ་དངུལ་ལ་གཡུ་དང་བྱུ་རུའི་ཕྲ་ཅན་དེ་བྱེ་མའི་ནང་དུ་ནར་རེར་ཡོད་ཅིང་གྲི་ཡི་ཕྱེད་ཀ་བྱེ་མའི་འོག་ཏུ་མནན་ནས་འདུག་པས་རང་ཉིད་དགྲ་ལག་ཏུ་ཤོར་ནས་ཤི་ཚར་བའི་རྣམ་ཤེས་བར་དོར་འཁྱམས་པའི་སྐབས་མཐོང་བའི་སྐྱོ་ཤས་ཆེ་བའི་སྣང་ཚུལ་ལྟ་བུ་ཞིག་བྱུང་སྟེ་ད་ལྟ་རང་ཉིད་ཀྱི་ཚེ་སྲོག་མ་དོར་བར་གསོན་འཇིག་རྟེན་དུ་བསྡད་ཡོད་པས་མ་ཤི་གོང་རང་གི་མཚོན་ཆ་ཤུབས་དང་ལྷན་དུ་བདག་མེད་དུ་བོར་ཏེ་བྱེ་མའི་འོག་ཏུ་མནན་ན་ཧ་ཅང་བཀྲ་མི་ཤེས་པའི་ལྟས་ངན་པ་ཞིག་རེད་སྙམ་ནས་རང་གི་སྐེད་གྲིའི་ཕྱོགས་སུ་མཆོངས། དེ་མར་ཨབ་ཕྲུག་གཅིག་གིས་གྲི་གཅིག་གཡུག་བྱུང་པ་དེ་བཀག་ཐུབ་ནའང་རྣ་བ་གཡས་ང་་པགས་པ་ལྷོབ་ཙམ་ཞིག་གིས་བཟུང་སྟེ་དཔུང་པའི་སྟེང་ནས་ཐུར་དུ་དཔྱང་། ཁོས་ཤི་རྩིས་ལས་གསོན་རྩིས་མེད་པའི་སྒོ་ནས་རུམ་གྲི་དེ་ཤུགས་ཀྱིས་བསྣུན་པས་ཨབ་ཕྲུག་དེའི་བྲང་ལ་ཐེབས་ནས་སྐད་ངན་ཤོར་ཏེ་ག་ལེར་ས་རུ་འགྱེལ། 389དེའི་སྐབས་གཅེས་ཕྲུག་ལང་ཤོར་དེས་ཁོའི་གཡོན་ཕྱོགས་ནས་གྲི་གཡུག་བྱུང་བས་ཤི་ན་མཉམ་ཤི་བྱེད་རྒྱུ་ལས་གཞན་གྱི་བསམ་བློ་གང་ཡང་མ་བཏང་བར་གྲི་མ་བཀག་པར་ཐད་ཀར་གཅེས་ཕྲུག་ལང་ཤོར་དེའི་ཕྱོགས་སུ་ཤུགས་ཀྱིས་བསྣུན་པས་ཁོ་རང་གི་ལག་པ་གཡོན་མ་དཔུང་པའི་མཚམས་ནས་གཅེས་ཕྲུག་ལང་ཤོར་དེས་གཡུག་པའི་གྲིས་བཅད་པ་དང་ཆབས་ཅིག་གཅེས་ཕྲུག་ལང་ཤོར་དེ་རྒྱུ་མ་ཕྱིར་དོན་ཏེ་གན་རྐྱལ་དུ་འགྱེལ། དེའི་སྐབས་ཁོ་རང་ཡང་ལུས་ཀྱི་ཚུགས་ཀ་མི་བརྟན་པར་ཡམ་ཡོམ་གྱིས་མགོ་ཡུ་འཁོར་ནས་བསམ་རྒྱུ་དྲན་རྒྱུ་མེད་པར་གྱུར།
རེ་ཞིག་སོང་མཚམས་རླུང་འཚུབ་ཅིག་གིས་ད་གཟོད་ཁོ་བསམ་རྒྱུ་དྲན་རྒྱུ་ཡོད་པར་གྱུར་ཏེ་བལྟ་དུས་རང་ཉིད་ཨབ་ཕྲུག་གཅིག་གི་རོའི་འོག་ཏུ་མནན་ནས་འདུག ང་ད་ལྟ་གང་བྱས་པ་ཡིན་ནམ། སྟེང་དུ་ཡོད་པའི་མི་རོ་འདི་ཅི་ཡིན་ནམ། ང་གཉིད་དུ་ཤོར་བ་ཡིན་ནམ་སྙམ་བཞིན་དུ་དབུགས་རིང་ཞིག་གཏོང་དུས་རང་གི་གྲི་ད་གིན་ཨབ་ཕྲུག་གཅིག་དེའི་བྲང་སྟེང་དུ་ཟུག་ཅིང་གྲི་ཡུ་ད་དུང་རང་གི་ལག་གཡས་པས་དམ་པོར་བཟུང་ནས་འདུག་པས་རང་ཉིད་མ་ཤི་བར་མི་རོའི་འོག་ཏུ་ཉལ་ན་ལྟས་ངན་རེད་བསམ་ནས་ཤུགས་ཀྱིས་འཕག་སྟེ་སྟེང་དུ་ཡོད་པའི་ཕུང་པོ་དེ་གཞོགས་གཡོན་ཕྱོགས་སུ་གཡུགས། རང་གི་གཞོགས་གཡོན་ཕྱོགས་དེ་ཤིན་ཏུ་ལྕི་བའི་རྡོ་ཕ་བོང་ཞིག་གིས་མནན་པ་ལྟར་ལྗིད་ཏིག་གེར་འདུག་པ་དེ་ད་གིན་ཕར་ཕྱོགས་མིས་གྲི་གཡུག་སྟེ་བཅད་པ་ད་དུང་བརྗེད། ཁོས་ག་ལེར་ཕར་བལྟ་ཚུར་བལྟ་བྱེད་དུས་རང་གི་རྟ་རྐྱང་པོ་དེ་མི་རོའི་ཁྲོད་དུ་སྡུག་བསྔལ་གྱིས་མནར་ཏེ་བླ་འཁྱམས་པ་ལྟར་མགོ་བོ་སྨད་དེ་ལངས་ནས་འདུག ད་གཟོད་རང་ཉིད་གསོན་པོར་ནང་དུ་སླེབས་ཐུབ་པའི་ཡིད་ཆེས་དང་། རང་ཉིད་མི་གཅིག་གིས་དགྲ་ཟླ་གསུམ་ལས་རྣམ་པར་རྒྱལ་བའི་སྤོབས་སེམས་ཀྱིས་ལུས་ཀྱི་ནུས་ཤུགས་རབ་ཏུ་འཕེལ་ཏེ་བ་སྤུ་རྐང་གཅིག་ལའང་གནོད་390སྐྱོན་མེད་པར་བདེ་བདེ་ཐང་ཐང་ལྟར་ས་ལས་ཧོབ་ལངས་ཀྱིས་རྟའི་ཕྱོགས་སུ་སོང་ནས་མཆོངས་ཐེངས་གཅིག་གིས་བྱ་ས་རུ་བབས་པ་ལྟར་རྟ་སྒའི་སྟེང་དུ་བཞོན། ལག་པ་གཡོན་མས་རྟའི་སྲབ་མདའ་འཛིན་པར་བརྩམས་ཚེ་འགུལ་སྐྱོད་བྱེད་རྒྱུ་མེད་པའི་ཚོར་སྣང་ཞིག་བྱུང་བས་ཅི་བྱས་པ་རེད་སྙམ་ནས་བལྟ་དུས་རང་གི་ལག་པ་གཡོན་མ་སློག་པའི་ཕུ་དུང་དང་མཉམ་དུ་དཔུང་པའི་མཚམས་ནས་གར་སོང་ཆ་མེད་དུ་གྱུར་འདུག་པས་ད་གིན་གཅེས་ཕྲུག་ལང་ཤོར་དེས་བཅད་པ་གཞི་ནས་དྲན་ཏེ་ལག་པ་ཆད་དུམ་དེ་གང་དུ་ཡོད་པ་ལྟ་སྐབས་ལག་པ་ཆད་དུམ་དེ་ལང་ཤོར་དེའི་ཕུང་པོའི་སྔས་སུ་བྱས་ནས་འདུག་པས་སེམས་སྡུག་དྲག་པོ་ཞིག་སྐྱེད་དེ་གཞི་ནས་བཟོད་ཐབས་བྲལ་བའི་ན་ཟུག་གིས་ལུས་ཡམ་ཡོམ་དུ་གྱུར་ནས་རྟ་ཡི་སྟེང་ནས་ལྷུང་གྲབས་བྱས། རང་གི་སྐོད་གྲི་དེ་ནི་ཕྱེད་ཀ་བྱེ་མའི་འོག་ཏུ་མནན་ནས་འདུག་པས་སེམས་ནང་དུ་སྔར་བྱུང་མྱོང་མེད་པའི་གདུང་བ་དྲག་པོ་སྐྱེད་དེ་འདྲེན་བྱེད་ཟུང་ལས་མིག་ཆུ་རྐང་གཉིས་སུ་མགྱོགས་ཀྱི་བང་རྩལ་འགྲན་པ་ལྟར་ཐུར་དུ་ལྷུང་ནས་ངོ་སྨད་ཁྲག་དམར་གྱི་ནང་དུ་འདྲེས།
རྟ་སྒའི་སྟེང་དུ་ཁྲག་གི་ཐིགས་པ་གཅིག་ལྷུང་བས་ད་གཟོད་ཡས་མཆུ་དབྲལ་བ་དྲན་ཏེ་ན་ཟུག་བཏང་། ལག་གཡས་པ་ཡར་བཀྱག་ནས་ངོ་སྨད་ཀྱི་ཁྲག་དམར་ཕྱིས་སྐབས་དཔུང་པའི་སྟེང་དུ་དངོས་པོ་ཞིག་ཐུར་དུ་དཔྱང་པའི་ཚོར་སྣང་ཞིག་བྱུང་ནས་བལྟ་དུས་ཨམ་ལྕོག་གཡས་པ་དམར་སྒོར་རེ་དཔུང་པའི་སྟེང་ནས་ཐུར་དུ་དཔྱང་འདུག་པས་ཁོ་ཁོང་ཁྲོ་ཆེན་པོ་ལངས་ཏེ་མགྲིན་པ་གཟེངས་སུ་གཏོད་དེ་གནམ་ལ་བལྟས་ནས་‘‘ཧྭ་ཧྭ་ཧྭ་’’ཞེས་མ་འདོད་པའི་གད་མོ་ཆེན་པོ་ཞིག་བགད་རྗེས་ཨམ་བཙིགས་བསྡམས་ནས་འཐེན་ཐེངས་གཅིག་གིས་དཔུང་པའི་སྟེང་ནས་ཐུར་དུ་དཔྱང་པའི་ཨམ་ལྕོག་དེ་བཅད་དེ་གཡུག་པས་ཨམ་ལྕོག་དེ་བྱེ་རྩྭ་སྔོ་འབོབ་འབོབ་ཅིག་གི་སྟེང་དུ་ལྷུང་ནས་ལོ་མ་སྔོན་པོའི་སྟེང་དུ་བཞད་པའི་མེ་ཏོག་དམར་པོ་ཞིག་དང་ཡང་དག་མཚུངས། ཁོས་རེ་ཞིག་མིག་ཅེ་རེར་དེར་བལྟས་ནས་‘‘ཧུ་’’ཞེས་དབུགས་རིང་391ཞིག་བཏང་བ་དང་། དེ་ནས་ཡང་གནམ་ལ་བལྟས་ནས་‘‘ཧྭ་ཧྭ་ཧྭ་’’ཞེས་གད་མོ་བགད། དེའི་སྐབས་‘‘ཀྭ་ཀྭ་’’ཞེས་ཕོ་རོག་ནག་ཆུང་གཉིས་འཕུར་ཡོང་སྟེ་ཁོའི་སྟེང་དུ་ལྡིང་སྐོར་ཞིག་བརྒྱབ་རྗེས་ས་རུ་བབས་ནས་ཨམ་ལྕོག་བདག་མེད་དེ་མཆུ་ཡིས་བཟུང་སྟེ་འཕྲོག་རེས་བྱེད་ཀྱིན་འཕུར་སོང་། ཁོས་མགྲིན་པ་ཀྱོག་སྟེ་རིང་དུ་གཤེགས་པའི་ཕོ་རོག་དེ་གཉིས་ལ་བལྟས་ཏེ་མཆུ་ཟུར་ནས་འཛུམ་ཆུང་ཞིག་སྟོན་ཏེ་དར་ཞིག་རི་མོའི་གཟུགས་སུ་གྱུར་བའི་ཚུལ་ལ་བལྟས་ན་སངས་རྒྱས་ཀྱིས་སྟག་མོ་ལུས་སྦྱིན་གྱི་མཛད་པ་ལྟར་ཁོ་རང་གིས་ཀྱང་བཀྲེས་ལྟོགས་ཀྱིས་མནར་བའི་ཕོ་རོག་ཟུང་ལ་ཨམ་ལྕོག་གི་སྦྱིན་པ་བཏང་ནས་སྤོབས་པ་སྐྱེད་པ་ལྟར་སྣང་། ཅུང་འགོར་རྗེས་ཁོ་རང་ཡང་དྲན་པ་གསོས་པ་ལྟར་མིག་གཉིས་གྲུང་ཧྲིག་ཧྲིག་ཏུ་གྱུར་ནས་དབུགས་རིང་ཞིག་བཏང་རྗེས་རང་ཉིད་མ་ཤི་གསོན་པོའི་སྐབས་རང་ཤ་ཕོ་རོག་གིས་བཟས་པ་མཐོང་བས་སྡུག་བསྔལ་ཆེན་པོ་བྱུང་ནས་ད་གིན་ཨམ་ལྕོག་དེ་འཕེན་མི་འོས་སྙམ་པའི་འགྱོད་སེམས་དྲག་པོ་སྐྱེད་དེ་‘‘ཐུ་ཐུ་ཐུ་’’ཞེས་ཕོ་རོག་དེ་གཉིས་ཀྱི་ཕྱོགས་སུ་མཆིལ་མ་བཏབ། དེ་ནས་ཁོས་ཡོབ་སྡེབ་ཅིག་བྱས་ནས་ཁྱིམ་གྱི་ཕྱོགས་སུ་སོང་། ཁོའི་རྗེས་སུ་ཟུངས་ཁྲག་གི་ཐིགས་དམར་པོ་ཞིག་འཐེན་ནས་འདུག དེའི་སྐབས་མིག་གཉིས་རབ་རིབ་ཏུ་གྱུར་བ་དང་།
མགོ་ཡང་རིམ་བཞིན་སྨད་དེ་ལག་པའི་སྲབ་མདའ་ཡང་ཤོར། ཕྱི་ཉིན་ཞོགས་པ་གཡང་མོ་མལ་ལས་ལངས་ཏེ་སྒོར་དོན་དུས་རྟ་རྐྱང་པོ་དེ་སྒོ་རུ་ལངས་ནས་སྡུག་བསྔལ་དྲག་པོ་ཞིག་གིས་མགོ་འགྱོགས་མི་ཐུབ་པ་ལྟར་མགོ་བོ་སྨད་དེ་མོ་རང་ལ་བལྟས་ནས་འདུག དེ་མར་མོའི་སེམས་སུ་དངངས་སྐྲག་ཆེན་པོ་ཞིག་སྐྱེད་དེ་སྟེང་དུ་བལྟ་དུས་བཙན་རྒོད་ཀྱི་ཕུང་པོ་ལག་ཡ་མེད་པ་དེ་གཡས་གཡོན་གྱི་ཕྱོགས་ལྷུང་མེད་པར་རྟ་ཡི་སྟེང་དུ་བཞོན་ཞིང་མགོ་བོ་རྟའི་རྔོག་392མའི་ཁྲོད་དུ་ལྷུང་ནས་ཁྲག་གི་ཐིགས་པ་ས་རུ་ལྷུང་གིན་འདུག མོས་ད་བར་མི་རོ་མཐོང་མྱོང་མེད་པས་‘‘ཨ་མ་མ་རི’ཞེས་སྐད་ཤོར། དེ་མར་ཡས་མས་ཁྱིམ་མཚེས་ཀྱི་ཕྱོགས་སུ་རྒྱུག་ནས་གནས་ཚུལ་བཤད། ཁྱིམ་མཚེས་ཀྱི་མི་རྣམས་ཧང་སང་ནས་འཇིགས་སྐྲག་སྐྱེད། བཟའ་མ་བུད་མེད་གཅིག་གིས་ཕུང་པོ་ཐག་གཅོད་བྱེད་མི་ཐུབ་པས་རོགས་མ་བྱས་ན་ག་ལ་འགྲིག་སྙམ་ནས་ཚང་མས་ཧ་རུབ་སྦར་རུབ་ཀྱིས་རོགས་བྱས་ནས་ཕུང་པོ་དུར་འཇུག་བྱས། བསམ་ཡུལ་ལས་འདས་པའི་དོན་དེ་གཡང་མོའི་ངོས་ནས་བཤད་ན་ཡུན་རིང་རེ་སྒུག་བྱས་པའི་སྟོང་བསམ་མངོན་འགྱུར་བྱུང་བ་ཞིག་ཡིན་པས་སེམས་ནང་དུ་སྡུག་བསྔལ་རྟ་རྔ་ཙམ་མེད་ཀྱང་སྙིང་རྗེ་ཚད་མེད་སྐྱེད་དེ་ཞག་མ་བདུན་བདུན་བཞི་བཅུ་ཞེ་དགུའི་རིང་མཆོད་མེ་རྒྱུན་ཆད་མེད་པར་སྤར་ཏེ་འདས་མཆོད་བྱས། ཤོད་མཚམས་དེར་སླེབས་དུས་དབང་ཆེན་ཁོང་ཁྲོ་དང་འགྱོད་སེམས་མཉམ་སྐྱེད་ཀྱིས་‘‘མི་ངན་ཁོ་ཚར་བཅད་ཚར་བ་རེད། ང་ཡོང་ཕྱི་དྲགས་སོང་’’ཞེས་ཁུ་ཚུར་ས་རུ་བརྡབ་ནས་སྐད་བརྒྱབ།
དགའ་བློས་‘‘སྐད་མ་རྒྱག སྐད་མ་རྒྱག་’’ཟེར། དབང་ཆེན་གྱིས་‘‘འོ་ན་ད་ལྟ་གཡང་མོ་གཅིག་པུ་ཨེ་རེད་’’ཅེས་དྲིས། དགའ་བློས་སྣ་ཐ་སེན་མོ་གང་བླུགས་ནས་‘‘དེང་སང་སོ་སྲུང་དམག་དེ་དག་ཕར་ཕྱིན་མེད། ཉིན་ཤས་སོང་རྗེས་ཁོ་ཚོ་ཕར་ལོག་རྒྱུ་རེད། དེ་བར་དུ་ཤག་པོ་ཁྱོད་རང་འདིར་སྒུག་ནས་སྡོད། ད་འཐབ་དགོས་འཛིང་དགོས་མེད་པ་འདྲ། སོ་སྲུང་དམག་གིས་ད་ལོ་ང་ཚོའི་མཚོན་ཆ་ཡོངས་རྫོགས་བསྡུས་སོང་། ཁོ་ཚོས་ཟེར་ན་ད་ལོ་གཙང་བཀྲ་ཤིས་ལྷུན་པོའི་བརྒྱུད་དུ་སྤྲེའུ་སྲིན་པོའི་དམག་སླེབས་ཡོད་པས་ཁོ་ཚོ་སངས་རྒྱས་བསྟན་པའི་ཆེད་དུ་སྤྲེའུ་སྲིན་པོའི་དམག་ལ་ཕར་རྒོལ་བྱེད་པར་འགྲོ་དགོས་ཡོད་ཟེར། ད་དུང་སྡེ་བའི་ནང་ནས་དང་བླངས་ཀྱིས་དཔུང་རོགས་འགྲོ་མཁན་ཡོད་ན་དངུལ་སྲང་བརྒྱ་རེའི་བྱ་དགའ་393སྟེར་རྒྱུ་ཡིན་ཟེར་’’ཞེས་བཤད།
‘‘འདིར་ཡང་སོ་སྲུང་དམག་སླེབས་ཡོད་དམ་’མིཞེས་དབང་ཆེན་གྱིས་དྲིས། དགའ་བློས་‘‘ཡོད། ན་ནིང་ནས་འདིར་སླེབས་པ་རེད། དེ་དག་ནི་ཤག་པོ་ཁྱོད་རང་རྩད་གཅོད་བྱེད་མཁན་རེད་འདུག་’’ཅེས་བཤད། ཁོཚོས་ཇི་ལྟར་བྱས་ནས་ཤེས་པ་ཡིན་སྙམ་ནས་‘‘དེ་དུས་ང་ཚོས་བོད་དམག་དེ་དག་གཅིག་ཀྱང་མ་ལྷག་པར་བསད་པས་ཁོ་ཚོས་ང་ག་འདྲ་བྱས་ནས་ཤེས་པ་ཡིན་ནམ་’’ཞེས་དབང་ཆེན་ཧང་སང་ནས་ཆིག་ལབ་བརྒྱབ། གནས་ཚུལ་དེ་ཡང་འདི་ལྟར་ཏེ། དེ་སྔོན་གཡང་ཕྱུག་ཚོ་པས་ཚར་གཅོད་བཏང་པའི་བོད་དམག་དེ་དག་ནི་བྱང་རིགས་དམག་ཁོངས་ཀྱི་རྡོ་རག་ཤའི་བརྒྱུད་དུ་སྡོད་མཁན་གྱི་སོ་དམག་རེད། དེ་ལོ་རུ་དཔོན་ཚེ་མགོན་གྱིས་ཁྲིད་པའི་སོ་སྲུང་དམག་དེ་དག་རྡོ་རག་ཤར་མ་སོང་པར་གཡང་ཕྱུག་ཏུ་བསྡད་དེ་ཕྱིར་སླེབས་རྗེས་རྡོ་རག་ཤའི་བརྒྱུད་བདེ་འཇགས་ཡིན་ལུགས་རྫུན་བཤད་ན་འགྲིག་སྙམ་ཡང་གཡང་ཕྱུག་ཚོ་བས་ཚང་མ་ཚར་བཅད་པས་རྒྱུན་ལྡན་གྱི་ལོག་ཚོད་ལ་ཕྱིར་མ་སླེབས་པས་ཕལ་ཆེར་གནས་ཚུལ་ཚབས་ཆེན་ཞིག་ལྷག་པ་རེད་སྙམ་ནས་བྱང་རིགས་དམག་གིས་དམག་མི་བཅུ་ཤོག་གཉིས་རྡོ་རག་ཤའི་བརྒྱུད་དུ་བཏང་། འོན་ཀྱང་དམག་མི་དེ་དག་རྡོ་རག་ཤའི་རྒྱུད་དུ་སླེབས་ནས་ཡུལ་མི་ཚོར་གནས་ཚུལ་འདྲི་དུས་ཡུལ་མི་ཚོས་ང་ཚོའི་འདིར་ལོ་རྟག་པར་སོ་སྲུང་དམག་བཅུ་ཤོག་རེ་ཡོང་གི་ཡོད་ཀྱང་འདི་ལོ་སླེབས་མ་བྱུང་ཟེར་བས་བྱང་རིགས་དམག་ཁོངས་ཀྱི་ངོས་ནས་བཤད་ན་རུ་དཔོན་ཚེ་མགོན་གྱིས་སྣེ་ཁྲིད་བྱས་པའི་བཅུ་ཤོག་དེ་བྱ་འཕུར་རྗེས་མེད་ལྐོག་གྱུར་གྱི་གསང་བ་དེའི་ཕུགས་རྩ་རྙེད་ཐབས་བྲལ་བ་ཞིག་རེད། དེ་སྔོན་བཙན་རྒོད་ཁ་ཤོ་དང་ངན་པ་ལག་འབྲེལ་གྱི་ཇག་པ་དེ་དག་གིས་བྱང་བརྒྱུད་གང་སར་འཕྲོག་བཅོམ་དང་རི་དྭགས་རྔོན་ནས་ལོ་ཤས་ཕྱིན་རྗེས་རྫས་མདེལ་རྫོགས།
ཕྱིར་ལོག་ནས་རྫས་མདེལ་ཉོ་སྒྲུབ་བྱས་ཏེ་བོད་ཟླ་བདུན་394པར་རྒྱ་མོ་ནང་དུ་སླེབས། སྐབས་དེར་བྱང་རིགས་ནང་སོའི་དམག་སྒར་གྱིས་རྩྭ་ཐང་གི་སྟེང་དུ་སྦྲ་གུར་ཕུབ་ནས་ཤ་ཆང་ལོངས་སུ་སྤྱོད་ཀྱིན་དམག་སྦྱོང་རྩལ་འགྲན་ཙིས་ལེན་དང་ཉེས་ཅན་ཁྲིམས་གཅོད་ཀྱི་བྱེད་སྒོ་སྤེལ་བཞིན་ཡོད། དམག་མི་རྣམས་ཀྱིས་རྟ་ཐོག་ནས་མེ་མདའི་ཚ་ཁ་འགྲན་པ་དང་། སྦེ་ག་འགྲན་པ། རྟའི་བང་རྩལ་འགྲན་པ། གླུ་ལེན་གར་རྩེད་སོགས་འགྲན་སྡུར་དང་། བྱེད་སྒོ་སྣ་ཚོགས་སྤེལ། གཞན་ཡང་རྐུན་འཕྲོག་དང་། སྲོག་གཅོད་བྱེད་མཁན་ཉེས་ཅན་ཁྲིམས་མུན་དུ་ཚུད་པ་དག་གཅེར་བུར་ཕྱུང་ནས་ཉེས་པ་ཁྲིམས་བསྒྲགས་བྱེད་པ་དང་། ཉེས་པ་ཆེ་ཆུང་ལྟར་རྟ་ལྕག་གིས་བྲབ་ཀྱིན་འདུགམདའ་དཔོན་གྲགས་པ་འབོལ་གདན་གྱི་ཁྲི་ཐོག་ཏུ་བསྡད་དེ་ཤ་ཆང་གི་རོ་བཅུད་ལ་རོལ་བཞིན་དུ་མིག་ལོག་རྫིག་རྫིག་གིས་ཨབ་ཕྲུག་དེ་དག་ལ་‘‘ལྕག་ཚན་ཚ་ཞུ་བྱེད་དགོས་’’ཞེས་བཀའ་འབེབ་པ་དང་།
ཡང་སྐབས་རེ་གམ་དུ་ཡོད་པའི་ན་ཆུང་མཛེས་མ་དེ་དག་ལ་མ་རབས་ཀྱི་རྩེད་མོ་སྣ་ཚོགས་རྩེད་ཀྱིན་འདུགབཀོད་སྒྲིག་བྱས་པའི་འགྲན་བསྡུར་གྱི་རྣམ་གྲངས་དེ་དག་མཇུག་འགྲིལ་རྗེས་འབྱོར་ལྡན་པའི་ཁྱིམ་ཚང་གི་གླུ་ལེན་གར་རྩེད་དང་། རྟ་རྒྱུག་མདའ་རྩལ་ལ་དགའ་བའི་སྐྱེ་བོ་དེ་རྣམས་ཀྱིས་དམངས་ཁྲོད་ཀྱི་བྱེད་སྒོ་སྣ་ཚོགས་སྤེལ། ལམ་གྱི་གཡོན་ཕྱོགས་སུ་ནོར་ལུག་གི་སོག་རུས་བཙུགས་ཏེ་རྒྱང་འཕེན་འགྲན་བསྡུར་བྱེད་སྐབས་དམག་མི་དང་། ཡུལ་མི་རྟ་པ་དེ་དག་གི་ཁྲོད་དུ་འབེན་ལ་ཐེབས་མཁན་གཅིག་ཀྱང་མི་འདུགདེའི་ཚེ་ཇག་པ་དེ་རྣམས་ཀྱིས་རྟ་འདོ་བའི་སྟེང་དུ་གཡོ་མེད་བཞོན་ཏེ་ལག་པས་མེ་མདའ་ཀླད་དུ་བསྐོར་ཏེ་རྩལ་སྣ་ཚོགས་སྟོན་བཞིན་འབེན་དེ་དག་རེ་རེ་བཞིན་གཏོར་བས་མདའ་དཔོན་གྲགས་པ་ཧ་ལས་ཧང་སང་གིས་ལག་ནང་གི་ཆང་ཕོར་ས་རུ་ལྷུང་། མིག་གཉིས་ཀྱང་གདང་བཙུམ་གྱི་དབང་རྩ་ཉམས་པ་ལྟར་ལྟད་མོར་གཡེང་ནས་རེངས་པོར་ལུས། 395རྟ་རྒྱུག་དགའ་སྟོན་གྱི་དུས་སུའང་གཟབ་མཆོར་མེད་པར་འཁྱམ་པོ་ལྟ་བུའི་རྟ་རྩལ་ཅན་འདི་དག་ག་ནས་ཡིན་ཤེས་པ་བྱེད་དགོས་སྙམ་པ་དང་། དེ་སྔོན་རྡོ་རག་ཤའི་རྒྱུད་ཀྱི་སོ་སྲུང་དམག་དེ་དག་འཁྱམ་པོ་འདི་དག་གིས་ཚར་བཅད་པ་མིན་ནམ། ་ གནད་དོན་དེ་རྩད་གཅོད་ཐུབ་ན་དཔེ་མེད་ཀྱི་བྱས་རྗེས་ཡིན་བསམ་ནས་ཁོ་རང་གི་ཨབ་ཕྲུག་གམ་དུ་བོས་ནས་རྣ་བར་སྐད་ཆ་ཤུབ་ཤུབ་འགའ་བཤད། ཨབ་ཕྲུག་དེ་ཇག་པ་ཚོའི་གམ་དུ་སོང་ནས་‘‘ཝ་ཡེ། མདའ་དཔོན་སྐུ་ངོ་ནས་ཁྱོད་ཚོ་ཡར་ཤོག་གསུང་གི་འདུག་’’ཅེས་ལག་གཡུག་བྱས།
ཇག་པ་ཚོས་དོགས་ཟོན་ཆེན་པོའི་སྒོ་ནས་མེ་མདའ་བཟུང་སྟེ་གོམ་ཞེང་ཆེན་པོའི་སྒོ་ནས་ཨབ་ཕྲུག་དེའི་རྗེས་སུ་འབྲང་སྟེ་མདའ་དཔོན་གྱི་གམ་དུ་སླེབས་ནས་མགྲིན་དབྱངས་གཅིག་གྱུར་གྱིས། རྫ་རག་དཀར་མགོ་སྦ་(སྦྲ་)བྱས་བྱས་ཀྱིས། སྦྲ་རེ་ལུའི་ཆོན་ཐག་ཤེས་ལེ་མིན། དགུང་ཨ་སྔོན་དཔོན་པོ་བྱས་བྱས་ཀྱིས། གོང་དཔོན་པོར་གུས་ཞབས་ཤེས་ལེ་མིན། ཞེས་གླུ་བཏང་བ་དང་དེ་ནས་‘‘དོན་དག་ཅི་ཡོད་ཤོད་དང་། ཕོ་རྩེད་རྩེ་འདོད་ན་རྩེད་རྒྱུ་རེད། དེ་མིན་ན་ང་ཚོ་འགྲོ་རྒྱུ་ཡིན་’’ཞེས་བཤད། མདའ་དཔོན་གྱིས་ཁོ་ཚོའི་གླུ་ཚིག་ཐོས་པ་ཙམ་གྱིས་དེ་ཚོ་ནི་ཕྱོགས་ངེས་མེད་འཁྱམས་པའི་ཇག་པ་ཡིན་པ་ཤེས་ཏེ་སེམས་འཚབ་དང་བཅས་‘‘ཁྱོད་་་་་་་ཁྱོད་ཚོ་དོགས་པ་དེ་འདྲ་མི་དགོས། ང་ ང་ཚོ་གྲོགས་པོ་སྒྲིག་ན་འགྲིག་གམ་’’ཞེས་བཤད།
ཇག་པ་ཚོས་གོམ་གང་མདུན་དུ་སྤོས་ནས་སྤོབས་པ་ཆེན་པོའི་ངང་། བུ་ཁྲམ་པ་ང་ལ་མགོ་སྦྲ་མེད། རྫ་རག་དཀར་ཁྲམ་པའི་མགོ་སྦྲ་རེད། ་ 396བུ་ཁྲམ་པ་ང་ལ་དཔུང་རོགས་མེད། བོའུ་ཁྲ་རིང་ཁྲམ་པའི་དཔུང་རོགས་རེད། བུ་ཁྲམ་པ་ང་ལ་འགྲོ་རོགས་མེད། རྟ་འདོ་བ་ཁྲམ་པའི་འགྲོ་རོགས་རེད། བུ་ཁྲམ་པ་ང་ལ་དཔོན་པོ་མེད། དགུང་ཨ་སྔོན་ཁྲམ་པའི་དཔོན་པོ་རེད། ཅེས་གླུ་བླངས།
ཉེ་འཁོར་དུ་ཡོད་པའི་མི་རྣམས་ཀྱིས་མི་འདི་ཚོས་གོང་དཔོན་པོར་མཇལ་དར་འབུལ་རྒྱུ་ལྟ་ཅི། ད་དུང་གླུ་ལེན་པ་དང་མེ་མདའི་མཆུ་དཔོན་རྒན་ལ་གཏད་པས་མི་ཚད་མེ་མདའི་སྦི་སྡིའི་དུ་བ་སྔོ་ལྷོག་ལྷོག་ཏུ་འཕྱུར་བ་མཐོང་བས་ཡ་མེད་དེ་དག་གི་ཉེ་འཁོར་དུ་བཅར་མི་ནུས་པར་ཕྱིར་བཤོལ་བྱས་ནས་རྒྱང་བལྟ་བྱེད་པ་དང་། འགའ་ཤས་ཀྱིས་དེ་རིང་ལྟད་མོ་ཆེན་པོ་ཞིག་མཐོང་པ་འདུག མདའ་དཔོན་ཆེན་མོའང་འཇིགས་སྐྲག་གིས་སྐད་ཆའང་དབ་དིབ་ལས་མི་ཁྲོལ་བ། ཡ་མེད་འདི་ཚོ་ཡུལ་གང་ནས་ཡོང་བ་ཡིན་ནམ་སྙམ་ནས་བལྟ་རུབ་བརྒྱབ། དེའི་སྐབས་མདའ་དཔོན་གྱི་ངོ་གདོང་ལས་བཙན་ཤུགས་ཀྱིས་བཙིར་བའི་འཛུམ་མདངས་སྐྱུག་བྲོ་པོ་ཞིག་བསྟན་ནས་ཞབས་ཕྱི་ཚོར་‘‘ཟ་འདྲེ་ཚོ། ཁོང་རྣམས་ལ་ཆང་ཞུས་’’ཞེས་སྡིགདེ་མར་ཞབས་ཕྱི་ཚོས་ལག་པ་འདར་གྱིན་དུ་ཇག་པ་ཚོར་ཆང་ཕོར་པ་གང་རེ་སྟེར། ཇག་པ་རྣམས་ཀྱིས་ལག་གཡོན་མས་མེ་མདའ་བཟུང་ཞིང་ལག་གཡས་པས་ཆང་ཕོར་བླངས་ཏེ་མདའ་དཔོན་དང་བཅས་པའི་སྐུ་ངོ་ཚོའི་མདུན་དུ་སོང་ནས་‘‘དུག་སྦྱར་མེད་དམ་’’ཞེས་ཆང་ཕོར་ཅོག་ཙེའི་སྟེང་དུ་ཤུགས་ཀྱིས་བརྡབ་སྟེ་ཆང་གི་ཟེགས་མ་མཁའ་ལ་ཐོར་ནས་དཔོན་རིགས་དེ་དག་གི་གོས་ཆེན་ཕྱུ་པ་397བརླན་པ་བཟོས། མདའ་དཔོན་གྱི་སེམས་སུ་མ་རུངས་པ་འདི་དག་ད་ལྟ་རང་ཚར་གཅོད་ཐུབ་ན་ཅི་མ་རུང་། ང་ལྟ་བུ་མདའ་དཔོན་ཆེན་མོ་ལ་གུས་ཞབས་བྱེད་རྒྱུ་ལྟ་ཅི།
ད་དུང་ཆང་ཕོར་ཅོག་ཙེར་བརྡབ་ནས་མཐོང་ཆུང་བྱེད་ཀྱི་འདུག་སྙམ་ནས་ཁོག་ནང་དུ་ཁོང་ཁྲོ་ཆེན་པོ་ལངས་ཀྱང་ད་དུང་ཁོང་ཁྲོ་ལངས་མེད་ཁུལ་གྱིས་‘‘དུག་སྦྱར་མེད། དེ་འདྲ་དཔེ་སྲིད་དོགས་མེད། ཁྱོད་ཚོ་ཡིད་མ་ཆེས་ན་གཟིགས་དང་’’ཞེས་ཆང་ཕོར་དེ་དག་གི་མཐིལ་དུ་ལྷག་པའི་ཆང་རེ་རེ་བཞིན་ཁོ་རང་གིས་གཙང་མར་བཏུང་ནས་ཞབས་ཕྱི་ཚོར་སླར་ཡང་ཆང་བླུགས་དགོས་པའི་བརྡ་བཏང་། ་ ད་གཟོད་ཇག་པ་ཚོ་ཡིད་ཆེས་ཏེ་ཆང་ཕོར་ཚུར་བླངས་ཏེ་གཙང་མར་བཏུང་ནས་རྣམ་འགྱུར་ཅུང་ལེགས་པའི་སྒོ་ནས་‘‘དཔོན་པོ་ལགས། དོན་དག་ཅི་ཡོད་ཤོད་དང་’’ཟེར། མདའ་དཔོན་ཡར་ལངས་ནས་‘‘ང་ཚོ་ཤག་པོ་བྱས་ན་འགྲིག་གམ། ཁྱེད་ཚོའི་རྟ་རྩལ་ནི་ངོ་མ་ཧ་ལས་དགོས་པ་རྐྱང་རྐྱང་རེད་རི’ཅེས་ཁ་ཡག་ངོ་བསྟོད་བྱེད་ཀྱིན་ཁོ་ཚོ་འཁྲིས་ཀྱི་འབོལ་ཁྲིའི་སྟེང་དུ་གདན་དྲངས། ཇག་པ་ཚོས་འགྱིང་ཉམས་ཆེན་པོའི་སྒོ་ནས་འབོལ་ཁྲིའི་སྟེང་དུ་དཀྱིལ་ཀྲུང་དུ་བསྡད་ནས་‘‘ཆང་བླུགས་དང་’’ཞེས་སྐད་བརྒྱབ། དེ་མར་མདའ་དཔོན་གྱི་ཨབ་ཕྲུག་དེས་ཞབས་ཕྱི་དེ་དག་ལ་འགྲམ་ལྕག་རེ་གཞུས་ཏེ་‘‘ཁྱོད་ཚོ་ཚང་མ་ཤི་ཚར་བ་རེད་དམ། སྐུ་མགྲོན་ལ་སྣེ་ལེན་བྱེད་མི་ཤེས་མཁན་གྱི་ཟ་འདྲེ་’’ཞེས་གཤེ་གཤེ་བཏང་།
ཞབས་ཕྱི་ཚོས་དེ་མར་ཕུ་དུང་ཕྲག་སྟེང་དུ་བཞག་ཅིང་ལྕེ་བསྣར་ཏེ་‘‘ལགས་སོ་’’ཞེས་གུས་གུས་ཞུམ་ཞུམ་གྱིས་ཚང་མར་ཆང་བླུགས་ཏེ་ལག་གཉིས་ཀྱིས་མཐོན་པོར་བཏེགས་ཏེ་ཕུལ། དེ་ནས་ཤ་དང་ཐུད་སོགས་ཀྱི་སྡེར་མ་ཇག་པ་ཚོའི་མདུན་དུ་བཞག་ནས་‘‘མཆོད་དང་མཆོད་དང་’’ཟེར། 398མདའ་དཔོན་གྱིས་སྲུང་དམག་ཚོ་མེ་མདའ་ཡོངས་གཞོགས་གཅིག་ཏུ་མཉམ་དུ་འཇོག་དགོས་པ་ལས་རྫིག་ཉམས་སྟོན་མི་རུང་བའི་ལག་བརྡ་བྱས་པས་སྲུང་དམག་ཚོས་མཚོན་ཆ་རྣམས་གཞོགས་གཅིག་ཏུ་སྤུངས་ནས་ནེའུ་གསིང་གི་གཞི་རུ་གྲམ་སོང་། ད་གཟོད་ཇག་པ་ཚོས་མེ་མདའི་སྦི་སྡིའི་མེ་བསད་རྗེས་མེ་མདའ་རང་རང་གི་གམ་དུ་བཞག་ནས་ཤ་ཟ་བཞིན་ཆང་ཡང་ཡང་བཏུང་། མདའ་དཔོན་གྱིས་‘‘ང་ཚོ་ཚང་མ་ད་ནས་བཟུང་གྲོགས་པོ་རེད། ཤ་ཡག་པོ་ཟོ། འཛེམ་བྱེད་དགོས་དོན་མེད་’’ཅེས་བཤད། དོན་དུ་སེམས་ནང་དུ་ཡ་རབས་ཀྱི་སྤྱོད་པ་དང་བྲལ་བའི་འཁྱམ་པོ་དེ་ཚོའི་སྤྱོད་པར་ཞེན་པ་ལོག་ཀྱང་ངོ་བསྟོད་ཀྱི་ཚུལ་དུ་ཁོ་རང་གི་གམ་དུ་ཡོད་པའི་སྐུ་ངོ་གཞན་དག་ལ་‘‘ཁྱོད་ཚོས་གཟིགས་དང་། འབྲོག་པ་ཞེས་པ་དེ་བློ་གཤོགས་ཡངས་པོ་ག་འདྲ་མི་འདུག་གམ། སེམས་རྒྱུད་དྲང་པོ་ཁ་རི་ཁ་ཐུག་རྐྱང་རྐྱང་རེད་དཱ་’’ཅེས་ངོ་བསྟོད་ཀྱི་སྐད་ཆ་བཤད།
གཞན་རྣམས་ཀྱིས་ཀྱང་‘‘རེད་རེད། དཔེ་རེད་མི’ཅེས་ངོ་བསྟོད་བྱས། ཇག་པ་ཚོས་ཤ་ཆང་ཁོ་ན་ལོངས་སུ་སྤྱོད་པ་ལས་ཁོ་ཚོའི་སྐད་ཆར་དོ་སྣང་མ་བྱས། ཤ་ཆང་གིས་རྦད་དེ་ཚིམས་རྗེས་སྦར་མོའི་ནང་གི་ཞག་རྩི་དེ་དག་ངོ་གདོང་ལ་བྱུག་པ་དང་ད་དུང་ཆང་ཕོར་པ་གང་རེ་བཏུང་ནས་མདའ་དཔོན་ལ་‘‘དོན་དག་གཞན་མེད་ན་ང་ཚོ་འགྲོ་རྒྱུ་ཡིན་’’ཟེར། མདའ་དཔོན་དང་བཅས་པས་‘‘བྲེལ་བ་མ་བྱེད། ང་ཚོས་ཁྱེད་རྣམས་ལ་སྐད་ཆ་ཞིག་འདྲི་རྒྱུ་ཡོད། ལོ་ཤས་ཀྱི་སྔོན་ང་ཚོའི་འདི་ནས་རྡོ་རག་ཤར་བཏང་བའི་སོ་སྲུང་དམག་བཅུ་གཉིས་གར་སོང་ཆ་མེད་དུ་གྱུར་ནས་ད་བར་གསོན་པའི་གཟུགས་དང་ཤི་བའི་རོ་མ་རྙེད། གལ་སྲིད་ཁྱེད་རྣམས་ཀྱིས་གོ་རིག་ཐོས་གསུམ་བྱུང་ན་ང་ཚོར་སྙན་ཞུ་བྱེད་རོགས། ང་ཚོས་གཟེངས་བསྟོད་399གྱ་ནོམ་པ་བྱེད་རྒྱུ་ཡིན། ལྷག་པར་དུ་ཁྱོད་ཚོས་སོ་སྲུང་དམག་དེ་དག་གི་དགྲ་ཤབླངས་ན་རྒྱུ་ནོར་གྱ་ནོམ་པ་འབུལ་རྒྱུ་ཡིན་མིམིཞེས་བཤད།
ཇག་དཔོན་ཚེ་རིངགི་སེམས་སུ་དེ་ནི་བཙན་རྒོད་ཀྱིས་གནོད་འཚེ་བཏང་ནས་ཡུལ་གྱར་བའི་དབང་ཆེན་ཞེས་པ་དེ་ཡིན་པ་ཤེས་ཏེ་‘‘ཨོ་དབང་ཆེན་ མི’ཞེས་ཁ་ཐལ་བ་དང་ལམ་སེང་ཚིག་མཚམས་བཅད་དེ་ང་དང་དབང་ཆེན་བར་ལ་ཕ་རྒྱུ་གྲགས་པ་ཅན་དང་མ་རྒྱུ་བཟོས་པ་ཅན་གང་ཡང་རྩོད་རྒྱུ་མེད་པས་ཁོ་ལ་གནོད་འཚེ་གཏོང་དགོས་དོན་མི་འདུག་སྙམ་ནས་‘‘མི་ཤེས། ང་ཚོས་གོ་མ་མྱོང་’’ཞེས་བཤད། གཡོ་སྒྱུ་ཆེ་བའི་མདའ་དཔོན་གྲགས་པས་ཁོས་སྐད་ཆ་ཆ་ཚང་བ་མ་བཤད་པས་མ་གཏོགས་ཤེས་ཀྱི་འདུག་སྙམ་ནས་‘‘ཡ་ཡ། དེ་མ་ཤེས་ཀྱང་གང་མེད། ཁོ་ཚོ་ཤི་ཚར་བ་རེད། ཤི་མེད་ན་ནམ་ཞིག་ལོག་ཡོང་གི་རེད། དེ་བས་དེ་རིང་ངེད་ཚོ་མཉམ་དུ་སྐྱིད་པོ་གཏོང་ནས་སྡོད་’’ཅེས་ཤོད་ཀྱིན་ཞབས་ཕྱི་ཚོར་ཆང་བླུགས་དགོས་པའི་བརྡ་བཏང་། ཞབས་ཕྱི་ཚོ་འགྲམ་ལྕག་གཞུ་བར་འཇིགས་ནས་ཁོ་ཚོར་ཆང་ཡང་ཡང་བཏེགས། ཇག་པ་དེ་དག་ནི་ཤ་ཆང་ལ་ཆགས་ཞེན་ཆེ་བའི་མི་ཤ་སྟག་ཡིན་པས་མཐར་ཉི་མ་ཕྱེད་ཡོལ་ཙམ་ལ་ཚང་མ་ར་བཟི་ནས་ལ་ལ་གཉིད་ཁུག ལ་ལ་སྐྱུག་པ་ཤོར།
ཅ་ཅོའི་སྒྲས་ཁེངས་ཏེ་ཞབས་ཕྱི་བུད་མེད་ཚོར་འདོད་སྲེད་ཀྱི་རྣམ་འགྱུར་སྣ་ཚོགས་སྟོན་བཞིན་རང་གི་མཚོན་ཆ་བདག་མེད་དུ་གྱུར། གོ་སྐབས་དེ་དང་བསྟུན་ནས་མདའ་དཔོན་གྱིས་ཇག་པ་དེ་དག་འཛིན་དགོས་པའི་བརྡ་བཏང་མ་ཐག་དམག་མི་ཚོ་སྤྱང་ཀི་ལུག་ཁྱུར་ཤོར་བ་བཞིན་རྒྱུག་སྟེ་ཇག་པ་དྲུག་པོའི་ཡན་ལག་ཐག་པས་བཀྱིག་ནས་རིལ་རིལ་གྲུ་གུ་འདྲ་བར་བཟོས། དེའི་སྐབས་མདའ་དཔོན་གྲགས་པ་འབོལ་ཁྲིའི་སྟེང་ནས་མར་བབས། ལག་པ་གཡོན་མ་རྒྱབ་ཏུ་བཞག་ཅིང་གཡས་པས་སྨ་རར་བྱིལ་བྱིལ་བྱེད་བཞིན་དུ་400ཕར་འགྲོ་ཚུར་འགྲོཚོབྱས་ཏེ་འགྱིང་ཉམས་ལྡན་པའི་སྒོ་ནས་‘‘ཧྭ་ཧྭ་ཧྭ། སྤྲང་བུ་འགྲོ་འགྲོ་མང་དུས་རྐང་ལག་ཐང་ཆུས་འཛིན། ཝ་མོ་འགྲོ་འགྲོ་མང་དུས་རྐང་ལག་རྙི་ལ་ཚུད། ཧྭ་ཧྭ་ཧྭ་མིམིཞེས་བགད་དེ་ཇག་པ་ཚོའི་སྣ་རྩེར་མཛུབ་མོ་གཏད་དེ་‘‘ཤ་ཆང་གིས་ཚིམས་སོང་ངམ། ད་དུང་ཆང་དགོས་སམ། ཨ། ཧྭ་ཧྭ།
དཔའ་བོ་གཡུལ་ལས་རྣམ་པར་རྒྱལ་ཡང་མཛེས་མའི་འགག་སྒོ་ལས་མི་ཐར། ཡ་མེད་སྤྱོད་པ་ཙུབ་ཀྱང་རང་སྲོག་ཆང་གིས་བསྐྱལ་ཞེས་པ་ཅིས་མི་བདེན་’’ཞེས་བཤད། ད་གཟོད་ཇག་དཔོན་ཚེ་རིང་ཆང་གིས་བཟི་བ་ལས་དྭངས་ཏེ་སེམས་ནང་དུ་ཁོང་ཁྲོའི་མེ་ལྕེ་རབ་ཏུ་འབར་བཞིན་ཁྲོ་མིག་གིས་མདའ་དཔོན་ལ་སྡིག་ནས་‘‘གཡོ་སྒྱུ་ཅན་གྱི་ཁྱི་རྒན་ཁྱོད་ཚོ་བུ་དཔའ་བོའི་གྲལ་ལ་སྡོད་རིན་ཅི་ཡོད། གཡོ་སྒྱུའི་མགོ་སྐོར་གཏོང་བ་ལས་ཅི་ཡང་མི་ཤེས་མཁན་ཁྱོད་སྡར་མ་ཝ་དང་ཁྱད་ཅི་ཡོད་’’ཅེས་དམོད་ཚིག་ཡང་ཡང་བོར། མདའ་དཔོན་གྱིས་‘‘དཔའ་དང་ཐབས་ཤེས་གཉིས་ཟུང་དུ་མ་སྦྲེལ་ན་དགྲ་ཚར་གཅོད་ཐུབ་ཀྱི་མ་རེད། ཤེས་སོང་ངམ། དཔའ་དང་ཐབས་ཤེས་གཉིས། གཉིས་’’ཞེས་མཛུབ་མོ་གཉིས་བཏོན་ཏེ་བཤད་རྗེས་ཁ་གནམ་ལ་གདང་ནས་‘‘ཧྭ་ཧྭ་ཧྭ་’’ཞེས་བགོད་རྗེས་ཡང་ཁྲོ་མིག་གིས་ཇག་པ་ཚོར་བལྟས་ནས་‘‘ངོ་མ་དཔའ་བོ་རང་རེད། རང་སྲོག་རང་གིས་བསྐྱལ་བ་སྙིང་རྗེ། ཐབས་བློ་གྲོས་མེད་པ་ཡ་རེ་ང་།
མིག་ཡོད་བཞིན་དུ་རྙི་ལ་འཛུལ། ཚེ་ཕྱི་མ་དེ་ལས་གྲུང་ཙམ་གྱིས་ཨང་’’ཞེས་བཤད་རྗེས་ཕུ་དུང་ཡར་བརྫིས་ཏེ་ཆང་ཕོར་པ་གང་བཏུང་ནས་ཧ་ཅང་ཡིད་ཚིམས་པའི་ཁུལ་གྱིས་‘‘ཨ། དེ་འདྲའི་ཞིམ་པ་ལ་’’ཞེས་བཤད། ཇག་པ་ཚོས་ནུས་ཤུགས་གང་ཡོད་བཏོན་ཏེ་འཕག་འཚག་བརྒྱབ་ཀྱང་ངལ་བའི་རྒྱུ་ལས་མ་འདས། དེ་ནས་ཉི་མ་ཡང་ནུབ་རིའི་ཕག་ཏུ་ཡིབ་ནས་ཡངས་པའི་ས་གཞིར་མུན་པའི་ཡོལ་ནག་གིས་རིམ་བཞིན་སྒྲིབ་སྟེ་གྲངས་འདས་སྐར་ཚོགས་ཀྱིས་མཁའ་དབྱིངས་ལ་མཛེས་རྒྱན་སྤྲས། 401དེ་ནས་མདའ་དཔོན་གྱིས་ལག་ཟུང་རྒྱབ་ཏུ་བཞག་ནས་འགྱིང་ཉམས་བཏོན་ཏེ་ཕར་འགྲོ་ཚུར་འགྲོ་བྱེད་ཀྱིན་དུ་‘‘ཧུང་། སྙིང་རྗེ། ད་ཁ་ཆེམས་ཡོད་ན་ཁོག་ཏུ་ཉོར། བླ་མ་ཡོད་ན་སེམས་ནང་སྒོམས། སྐྱག་གཅིན་ཡོད་ན་གོས་ཐུང་ནང་དུ་ཐོངས།
གླེན་པ་ཚོ་དོ་དགོང་གཉིད་སྐྱིད་པོ་ཉོལ་’མིཞེས་འཕྱ་སྨོད་ཀྱི་སྐད་ཆ་སྣ་ཚོགས་བཤད་རྗེས་དམག་མི་བཅུ་ཤོག་གཅིག་གིས་དོ་དགོང་ཁོ་ཚོ་ཡག་པོ་སྲུང་དགོས་པའི་བཀའ་ཕབ་སྟེ་མི་གྲགས་གཞན་དང་ལྷན་དུ་གུར་མོ་ཆེ་འཇའ་རིས་དང་རྒྱན་སྤྲོས་ཀྱིས་མཛེས་པ་དེའི་ནང་དུ་ཤ་ཆང་ལོངས་སུ་སྤྱོད་ཀྱིན་ཤོ་སྦག་རྩེད་ཀྱིན་བསྡད་དོ། སྦག་ཁྲིའི་སྟེང་དུ་དངུལ་སྲང་གི་བང་རིམ་སྒྲིག་སྟེ་རྒྱན་བཙུགས་ནས་འདུག སྐུ་ངོ་དེ་ཚོའི་བེའུ་རས་ཀྱི་སྟོད་གོས་དཀར་ཞིང་གཙང་པ་དེ་དག་གི་ཕུ་དུང་འདོམ་པ་གང་ཙམ་བྱས་པ་དེ་ལག་པ་གནམ་ལ་འཕྱར་དུས་དཔུང་པའི་བར་དུ་ཞུད་པ་དང་རྣ་བ་གཡོན་མར་བཏགས་པའི་སོག་བྱིལ་དཔྱང་དཔྱང་དུ་གཡུག་གི་འདུགཕྱི་ཉིན་ཞོགས་ཟས་གྲུབ་རྗེས་མདའ་དཔོན་དང་བཅས་པའི་སྐུ་ངོ་དྲག་རིགས་ཚང་མ་འབོལ་ཁྲིའི་སྟེང་དུ་བཞུགས་གྲལ་ལ་འཁོད་རྗེས། དམག་མི་ཚོས་ཁ་སེང་གི་ཇག་པ་དེ་དག་གི་དཔུང་པའི་ཡལ་འདབ་ཕྱིན་ཅི་ལོག་པར་བཀྱིག་ཅིང་བགྲོད་བྱེད་རྐང་པ་ལའང་ལྕགས་ཐག་གིས་བཅིངས་ནས་བཞུགས་གྲལ་གྱི་མདུན་དུ་ཁྲིད་འོངས་ནས་པུས་མོ་ས་རུ་བཙུགས་ཏེ་གཉའ་བ་ལས་མནན། དེ་ནས་ཁྲིམས་ཀྱི་བྱ་བ་བྱེད་མཁན་སྐུ་ངོ་ཉི་མ་སྟོབས་ཆེན་གྱིས་‘‘ཇག་པ་འདི་ཚོ་ནི་ཡུལ་སྡེ་མི་སྐྱིད་པའི་རྩ་བ་དུག་གི་སྡོང་པོ་ཡིན་པས་ད་རེས་ཁོ་ཚོ་འདིར་མི་གསོད་ཁྲག་དཀྲུག རྒྱུ་ནོར་འཕྲོག་བཅོམ་བྱེད་པར་ཡོང་ཡང་བྱ་ངན་ལམ་དུ་མ་སོང་བར་རྒྱལ་ཁྲིམས་གསེར་གྱི་གཉའ་ཤིང་གི་འོག་ཏུ་ཚུད་པ་རེད་་’ཅེས་ལག་གཉིས་སྐེད་པར་གཟེར་ནས་ཁྲིམས་བསྒྲགས་བྱས། དམག་མི་དེ་དག་གིས་ཇག་པ་ཚོའི་གྱོན་པ་བཤུས་ཏེ་གཅེར་བུར་བཏོན་ཏེ་402ཁ་སྦུབ་ཏུ་བསྙལ་ནས་གཉའ་བའི་སྟེང་དུ་བཞོན། དེ་ནས་ལག་ཏུ་རྟ་ལྕག་ཐོགས་པའི་སྐྱེ་བོ་དྲུག་གིས་གོས་ཀྱི་ཕུ་དུང་བརྫེས་ཀྱིན་དུ་ཡོང་ནས་ཇག་པ་དེ་དིག་གི་རྐུབ་སྟེང་རྟ་ལྕག་གཞུས། འབྲེང་བུ་མང་པོ་མཉམ་དུ་བསླས་པའི་རྟ་ལྕག་ལོ་བརྒྱད་བྱིས་པའི་དཔུང་པ་ལས་སྦོམ་པ་དེ་དག་གློག་དམར་འཁྱུག་པ་ལྟར་དགུང་དུ་འཕྱར་ཏེ་རེ་རེ་བཞིན་ནུས་ཤུགས་གང་ཡོད་བཏོན་ཏེ་གཞུས་པས་འཕོངས་མཚོས་ཀྱི་སྟེང་དུ་སྦྲུལ་ནག་འཁྱུག་པ་ལྟ་བུའི་མདོག་སྔོ་ནག་གི་རྗེས་རེ་རེ་བཞིན་མང་དུ་ཕྱིན། གདན་སྟེང་དུ་བཞུགས་པའི་སྐུ་ངོ་དེ་ཚོའི་མཆུ་ཟུར་གཡས་གཡོན་ལས་འཛུམ་ཆུང་རེ་མངོན་པ་དང་སྨ་རར་བྱིལ་བཞིན་སྤྲོ་སྣང་གི་རྣམ་འགྱུར་སྣ་ཚོགས་བསྟན།
བལྟ་རུབ་རྒྱག་མཁན་གྱི་ཡུལ་མི་ལ་ལས་‘‘འཁྱམ་པོ་ལས་ཟད་དེ་ཚོ་ཡ་ང་མི’ཟེར་ནས་འཇིགས་སྐྲག་དང་ཡ་ངའི་རྣམ་འགྱུར་སྟོན། ལ་ལས་‘‘སྡེ་འབངས་སྐྱིད་དུ་མི་བཅུག་མཁན་འདི་ཚོ་ལ་དགོས་ངེས་རེད། ཡ་མེད་འདི་ཚོས་མི་ག་ཚོད་བསད་མེད་དམ། ད་རེས་ལས་འབྲས་མཛུབ་མོའི་རྩེ་ནས‘་འཁོར་བ་རེད་’’ཅེས་སྡིག་མོ་བྱས། མང་པོ་ཞིག་གིས་རང་རང་གི་འཁྲིས་སུ་ཡོད་པའི་ཕྲུ་གུ་ཚོར་‘‘རྗེས་སུ་ཕ་མའི་ཁ་ལ་ཡག་པོ་མ་ཉན་ན་ཡོང་རྒྱུ་འདི་རེད། ལྟོས་དང་’’ཞེས་མིག་མཐོང་ལག་ཟིན་གྱི་སློབ་གསོ་དང་། གསོན་ཉམས་ལྡན་པའི་བསླབ་བྱ་དང་ཁ་ཏ་བྱས། ཕྲུ་གུ་ཚོ་ཧ་ལམ་དེ་ཕྱོགས་སུ་བལྟ་མི་ནུས་པར་རང་རང་གི་ཕ་མའི་གོས་སྣེ་ལས་འཐེན་ཏེ་ཕྱིར་བཤོལ་གྱིས་གནས་དེ་ལས་བྲལ་དགོས་པའི་ཚུལ་བསྟན། མོ་གསར་རྣམས་རྟ་ལྕག་འཕྱར་བ་ཙམ་གྱིས་འཇིགས་སྐྲག་དང་གཅེར་བུར་བཏོན་པར་ངོ་ཚ་ནས་ཕྱོགས་གཞན་དུ་བྲོས་སོང་། བགྲེས་སོང་ཚོས་ལག་གིས་ཕྲེང་བ་བར་མེད་དུ་གཏོང་གིན་མ་ཎི་བགྲང་།
ཇག་པ་ཚོས་ཨམ་གཙིགས་བསྡམ་ནས་སྡོད་པ་ལས་ཨ་ཚ་དང་ཨ་རའི་སྡུག་སྐད་རྒྱག་མཁན་གཅིག་ཀྱང་མེད་པས་ཡུལ་མི་ཚོ་ཧང་སང་ནས་ཡ་མེད་རང་རེད། 403སྡུག་རུས་ཆེ་བ་ལ་ཨང་ཞེས་མགོ་བོ་འཕྲེད་དུ་གཡུག་གཡུག་བྱས། མི་རེར་རྟ་ལྕག་ལྔ་བཅུ་རེ་གཞུས་རྗེས་ཇག་པ་ཚོའི་རྐུབ་ལ་མི་ཤའི་མདོག་མེད་པར་སྔོ་ནག་ལྕགས་ཀྱི་མདོག་ཏུ་གྱུར་ཞིང་འཕོངས་མཚོས་གཡས་གཡོན་གཉིས་སྐྲངས་ཏེ་ཐོག་མའི་ཚད་ལས་ལྡབ་གཅིག་གིས་ཆེ་བར་སོང་། མདའ་དཔོན་དང་། ཁྲིམས་དཔོན་གཉིས་འབོལ་ཁྲི་ལས་མར་བབས་ཏེ་ཇག་པ་དྲུག་པོའི་མདུན་དུ་སོང་ནས་‘‘ཀྱེ། ང་ཚོའི་དམག་མི་གསོད་མཁན་ག་རེ་ དབང་ག་རེ། དེ་ཁྱོད་ཚོས་ཤེས་བཞིན་དུ་མ་བཤད་ན་ཡོང་རྒྱུ་དེ་རེད་’’ཅེས་ཕར་འགྲོ་ཚུར་འགྲོ་བྱེད་ཀྱིན་རྟ་ལྕག་གཞུ་བའི་ཕྱག་རྒྱ་བྱས་ནས་འཇིགས་སྐུལ་བྱས། ་ ཇག་དཔོན་ཚེ་རིང་གིས་ཨམ་གཙིགས་བསྡམ་ནས་མདའ་དཔོན་དང་ཁྲིམས་དཔོན་གཉིས་ལ་མིག་ལོག་བལྟས་ནས་‘‘ཁྱོད་ཚོ་མི་ཉེས་མེད་ལ་ཉེས་འགེལ་གྱིས་གསོད་འདོད་འདུག་ན་སོད་ཅིག ང་ལ་གང་ཡང་ཤོད་རྒྱུ་མེད། མི་དཀར་དཀར་གངས་དཀར་གྱི་རི་བོ་འདྲ་བ་ལ་ཞྭ་ནག་པོ་ཕོ་རོག་གི་མཇུག་སྒྲོ་འདྲ་བ་ཞིག་གཡོག་དགོས་དོན་ཅི་རེད་རི་ཅེས་གྱེན་ལྡོག་བྱས།
ཁྲིམས་དཔོན་གྱིས་‘‘ཡ་མེད་མ་བྱེད། ང་རྒྱལ་མ་བྱེད། ད་ལྟ་ལོ་ཆུང་ཆུང་། མི་ཚེ་ཐུང་གི་སྡུག་བསྔལ་དང་། ལྷ་ཚེ་རིང་གི་སྡུག་བསྔལ་ཟེར་གྱི་ཡོད། མ་གཞི་མི་ཚེ་ཐུང་ཐུང་དེ་ད་དུང་ཐུང་དུ་གཏོང་དགོས་དོན་ཨ་ཡོད། ད་ལྟ་བཤད་ན་ཕྱིས་དྲགས་མེད། ད་ལྟ་ཁྱོད་རང་གི་ཚེ་ཚད་རིང་ཐུང་དེ་ཁྱོད་རང་གི་ལག་ཏུ་ཡོད། བུ་གླེན་རྟགས་མ་བྱེད། ང་རྒད་པོའི་ཁར་ཉོན་’’ཞེས་གཡོ་སྒྱུའི་ཚིག་འཇམ་གྱི་མགོ་སྐོར་གཏོང་ཐབས་བྱས་ཀྱང་ཇག་པ་དེ་ཚོའི་ཁ་ལས་རིན་ཐང་ཡོད་པའི་སྐད་ཆ་ཚིག་འབྲུ་གཅིག་ཀྱང་མ་དོན།
དེ་ནས་མདའ་དཔོན་ཁོང་ཁྲོ་ཆེན་པོ་ལངས་ཏེ་སྐད་ཤུགས་ཆེན་པོའི་སྒོ་ནས་‘‘མི་ངན་འདི་དག་ནི་ང་ཚོའི་སོ་སྲུང་དམག་གསོད་མཁན་གྱི་ལག་དམར་བ་ཤ་སྟག་རེད། ལྷ་ལྡན་ཞིང་དུ་ཁྲིད་ནས་དམག་སྤྱི་ཁང་ལ་རྩིས་འབུལ་ཞུས་ཏེ་404ཁྲིམས་གཅོད་ནན་པོ་གཏོང་དགོས་’’ཞེས་བཤད། དེ་མར་དམག་མི་དག་གིས་ཇག་པ་ཚོའི་མགོ་སྐྱེས་ལས་བཟུང་སྟེ་དྲུད་ནས་སོང་། དེའི་སྐབས་མིང་ལ་ཉ་ག་ཞེས་པའི་ཇག་པ་ལོ་ཉི་ཤུ་ལྷག་བྱས་པ་ཞིག་གིས་‘‘ང་མ་གསོད་རོགས། ངས་བཤད་་་་་་་བཤད་ཆོག སྐུ་མཁྱེན་ང་མ་གསོད་རོགས་མི’ཞེས་ཞུ་བ་འཐེན། ཁྲིམས་དཔོན་གྱིས་དོན་ཆེན་གྲུབ་སོང་སྙམ་ནས་ཇག་པ་དེ་ཁྲིད་མི་དགོས་པའི་བརྡ་བཏང་། ཇག་པ་གཞན་ཚོས་ཨུ་ཚུགས་ཀྱིས་ཕྱིར་བཤོལ་བྱེད་ཀྱིན་དུ་‘‘ཐུ་ཐུ། སྡར་མ་ཁྱོད་ཁ་ནས་ཁྲག་སྐྱུག་སྟེ་ཤི་བར་ཤོག་རི’ཅེས་དམོད། ཇག་པ་དེ་ཁོ་རང་གི་བྱེད་སྟངས་ལ་སྐྱོ་ཤས་དྲག་པོ་སྐྱེད་དེ་དཔྲལ་བ་ས་ལ་སྦྱར་ནས་སྐད་ཤུགས་ཆེན་པོས་ངུས།
མདའ་དཔོན་དང་། ཁྲིམས་དཔོན་གཉིས་ད་གཟོད་དོན་ཆེན་གྲུབ་པས་ཡིད་ཚིམས་པའི་སྒོ་ནས་འབོལ་ཁྲིའི་སྟེང་དུ་དཀྱིལ་ཀྲུང་དུ་བསྡད་ནས་ཆང་ཕོར་པ་གང་རེ་བཏུང་རྗེས་སྨ་རར་བྱིལ་བྱིལ་བྱེད་བཞིན་དུ་‘‘ཇག་ཕྲུག་སྙིང་རྗེ་པོ་དེ་ལྟ་སྐྱོང་ཡག་པོ་བྱེད་དགོས། ཁོ་ནི་ང་ཚོའི་ནོར་བུ་རེད་དཱ་’’ཞེས་བཤད། དམག་མི་དེ་དག་གིས་ཁོའི་འཆིང་ཐག་བཀྲོལ། གྱོན་ཆས་གཡོག་སྟེ་གུར་གཞན་ཞིག་ཏུ་ཁྲིད་ནས་ཟ་འཐུང་གྱ་ནོམ་པ་སྟེར་བ་དང་། འཕོངས་མཚོས་སྟེང་གི་སྐྲངས་འབུར་དང་རྨ་ལ་གླ་རྩི་དང་སྒོ་ང་བྱུག་ནས་སྨན་བཅོས་བྱས། ཇག་པ་དེས་བློ་རྒྱུ་མས་མ་གསང་ཁ་ཁོག་པས་མ་སྦས་བར་རྒྱུ་མཚན་ཚང་མ་བཡད་པས་ལོ་གཉིས་སྔོན་ནས་ཁོས་སྣེ་ཁྲིད་དེ་ད་བར་དབྱར་དགུན་མེད་པར་སྡེ་ཚོ་འདིར་བསྡད་ནས་གཡང་མོ་ནི་དབང་ཆེན་འཛིན་བྱེད་ཀྱི་ཞགས་པ་རེད་ཟེར་ནས་དབང་ཆེན་ཕྱིར་སླེབས་རྒྱུར་སྒུག་པ་རེད། དགའ་བློས་‘‘ཤག་པོ་ཁྱོད་རང་ཉིན་ཤས་འདིར་སྡོད། དམག་མི་དེ་དག་405ཕར་ཕྱིན་ཚར་ན་གཡང་མོ་དང་མཉམ་འཛོམས་བྱེད་རྒྱུ་ཡོད་’’ཅེས་བཤད། དབང་ཆེན་ད་དུང་ཡིད་མ་ཆེས་པར་‘‘ཁོ་ཚོ་གཙང་དུ་དམག་རྒྱག་པར་འགྲོ་རྒྱུ་ཟེར་བ་དེ་བདེན་པ་ཨ་ཡིན་མིམིཞེས་དྲིས།
དགའབློས་དེ་བདེན་པ་རེད། ཁ་སྔོན་ཉི་མ་ལྔའི་སྔོན་ལ་དེ་དོན་བརྡ་སྦྱར་བར་དམག་མི་གསུམ་འདིར་སླེབས་སོང་། ད་ལན་དམག་མི་གཅིག་ཀྱང་མ་ལུས་པར་གཙང་ཕྱོགས་སུ་སྤྲེའུ་སྲིན་པོའི་དམག་དང་འཛིང་ནས་ཕོ་ཟད་མོ་ལ་ཐུག་ཀྱང་མགོ་མི་སྒུར་རྒྱུ་ནི་བཀའ་ཤག་གི་བཀའ་རེད་ཅེས་བསྒྲགས་པ་ངས་ཀྱང་ཐོས་བྱུང་། ངོ་མ་མི་དགའ་དགའ་མདོག་བྱེད་པ་དེ་ཕོ་གསར་དམག་ལ་འགྲོ་བའི་རྟགས་ཞེས་པ་བདེན་པ་རེད། དམག་མི་ཚང་མས་དམག་མི་བྱས་པ་ལ་བྱེད་རིན་ཡོད་པ་དང་། ཕོ་ལུས་བླངས་པར་བླངས་རིན་ཡོད་པ། ལྟེ་ཐག་བཅད་པར་བཅད་རིན་ཡོད་པ་བྱེད་དགོས། གངས་ཅན་ལྷ་ཡུལ་ལ་འདྲེ་ལག་རྐྱོང་མཁན་ཡོད་ན་ང་ཚོ་མི་འགྲོ་སུ་འགྲོ། དབང་ཆེན་ཞེས་པ་རྩྭ་འབུ་ཤིང་གཅིག་གི་དོན་དུ་འདིར་སྡོད་པ་ལས་ཕྱི་དགྲ་དང་འཐབ་རྒྱུ་བྱུང་ན་དེ་བས་དགའ་བ་ཅི་ཡོད་ཅེས་དཔའ་གཏམ་ཁོ་ན་ཤོད་ཀྱིན་འདུགདབངཆེན་གྱིས་‘‘ན་ཐང་ནང་གི་རྟ་འདི་ཚོ་དམག་མི་དེ་དག་གི་རེད་དམ་’’ཟེར། དགའ་བློས་‘‘རེད།
ཁོ་ཚོའི་རྟ་རེད་་རིཅེས་བཤད། དབང་ཆེན་གྱིས་‘‘འོ་ན་ཁྱོད་ཚོའི་སྡེ་བའི་ནང་ཁོ་ཚོ་དང་མཉམ་དུ་དམག་རྒྱག་པར་འགྲོ་མཁན་འདུག་གམ་’མིཞེས་དྲིས། དགའབློས་‘‘འདུག ཕོ་གསར་སྟག་འདྲ་བ་དྲུག་གིས་འགྲོ་རྒྱུའི་ཁས་བླངས་སོང་། ངོ་མ་སངས་རྒྱས་བསྟན་པའི་དགྲ་བོ་དེ་འདྲ་ཡིན་ན་ང་ཡང་ལོ་འདི་ལས་ཆུང་ཙམ་ཡོད་ན་འགྲོ་ཐག་ཆོད་ཡིན་’’ཞེས་རྐང་པ་དབང་ཆེན་གྱིས་བཅག་སྟེ་རྐང་གྱོལ་དུ་གྱུར་ཡང་རྐང་པའི་སྐྱོན་མ་བཤད་པར་ལོ་ན་བགྲེས་པར་ཁ་གཡར། ཁོའི་སྐད་ཆའི་དོན་དབང་ཆེན་གྱིས་རྟོགས་པས་གང་ཡང་མ་406བཤད་པར་མགོ་བོ་ལྕོག་ལྕོག་བྱས། ད་ལྟ་གཉིད་ལྕོག་རྒྱག་བཞིན་པའི་དོན་གྲུབ་ཀྱིས་མིག་ཆེར་གདང་ནས་‘‘ངོ་མ་དེ་འདྲ་ཡིན་ན་ང་ཡང་འགྲོ་དགོས་མིན་ནམ་’’ཞེས་དབང་ཆེན་ལ་གྲོས་འདྲི་བའི་ཚུལ་གྱིས་དེ་ལྟར་བཤད། དབང་ཆེན་གྱིས་‘‘སྡེ་དཔོན་ལ་གྲོས་མ་དྲིས་པར་སོང་ན་ག་ལ་འགྲིག་’མིཟེར། དགའ་བློས་‘‘དེ་འདྲ་བྱས་ན་ངའི་ཤག་པོས་ཁྱོད་ཚོའི་སྡེ་དཔོན་ལ་ག་འདྲ་ཟེ་ཤོད་དགོས་རེད། ཁྱོད་འགྲོ་མི་རུང་’’ཟེར།
དབང་ཆེན་གྱིས་‘‘འོ་ན། ཉ་ག་ཞེས་པ་དེ་དེང་སང་འདིར་སོ་སྲུང་དམག་མི་དག་དང་མཉམ་དུ་བསྡད་ཡོད་དམ་’’ཞེས་དྲིས། ཉ་ག་ཞེས་པའི་ཇག་ཕྲུག་དེས་གནས་ཚུལ་ཚང་མ་བཤད་དེ་སོ་སྲུང་དམག་འདིར་ཁྲིད་ཡོང་བས་དབང་ཆེན་ཁོང་ཁྲོ་མ་བཟོད་པར་དེ་དང་དམར་འཛིང་བྱས་ཏེ་ཟིང་སློང་པ་མ་ཟད་རང་ཕུང་གཞན་བརླག་བྱེད་པར་དོགས་ནས་‘‘ཁོ་རང་ལ་ལས་རྒྱུ་འབྲས་མཛུབ་མོའི་རྩེ་ནས་འཁོར་ཏེ་འདིར་སླེབས་ནས་ཟླ་གཅིག་ལྷག་ཕྱིན་རྗེས་ཟས་དུག་ཕོག་ནས་ཤི་བ་རེད་’’ཅེས་རྫུན་ལབ། ‘‘ཇག་པ་དེ་ཚོར་དགོས་ངེས་རེད། ང་དང་དོན་དག་ཁབ་ཀྱི་རྩེ་མོ་ཙམ་གྱི་རྩོད་གཞི་མེད་པར་བཙན་རྒོད་ཁ་ཤོའི་དཔུང་རོགས་བྱས་ནས་ང་ཚོ་གཡང་ཕྱུག་མེ་བཏང་ཤུལ་གྱི་ཐལ་བ་མེད་པར་བཟོས་བྱུང་’’ཞེས་དབང་ཆེན་ཁོང་ཁྲོ་དང་སྡུག་བསྔལ་མཉམ་སྐྱེད་ཀྱིས་ཆིག་ལབ་བརྒྱབ། ‘‘ད་ཤག་པོ་རང་སེམས་སྡུག་མ་བྱེད། ཉི་མ་རེ་གཉིས་སོང་རྗེས་ཁྱོད་དང་གཡང་མོ། དགྲ་འདུལ་ཕ་མ་བུ་གསུམ་མཉམ་འཛོམས་བྱེད་ཐུབ་ཀྱི་རེད་’’ཅེས་དགའ་བློས་སེམས་གསོ་བྱས། དབང་ཆེན་གྱིས་‘‘སྐྱིད་མི་རྟག་ཕྱུག་པོའི་གཅེས་ཕྲུག སྡུག་མི་རྟག་སྤྲང་པོའི་དྭ་ཕྲུག་ཅེས་པའི་འཇིག་རྟེན་ཁ་དཔེ་དེ་ལས་བདེན་པ་ཞིག་མི་འདུག་’’ཟེར་407ནས་མགོ་བོ་སྨད་དེ་བསྡད།
ཉི་མ་དེ་ཡི་ཕྱི་ཉིན་སྔ་དྲོ་ཡུལ་དམག་དྲུག་པོས་སྡེ་བའི་ནང་ནས་བསྡུས་པའི་མེ་མདའ་རྒྱབ་ཏུ་འཁུར། ལ་ལས་ད་དུང་མདུང་རིང་འཁུར་ཞིང་ཤང་ལང་ཐོགས་ཏེ་སོ་སྲུང་དམག་དང་ལྷན་དུ་སྡེ་བ་ལས་བྲལ་ནས་ལྷོ་ཕྱོགས་སུ་སྐྱོད། སྔ་དྲོ་དུག་སྦྲུལ་ཕྲ་མོས་སྲོག་བཅད་དུས་ཕྱི་དྲོ་ཐག་པ་ཁྲ་ཁྲར་ཡིད་མི་ཆེས་ཞེས་པ་ལྟར་སྲུང་དམག་དང་ཡུལ་དམག་སྡེ་བའི་ལྷོ་ཡི་སྤང་རི་དེ་བརྒལ་ནས་ཡུན་རིང་ཕྱིན་ཡང་དབང་ཆེན་དང་། དོན་གྲུབ་གཉིས་ད་དུང་ཕྱིར་དོན་མ་ནུས་པར་སྦྲ་དང་ར་བའི་བར་དུ་གབ་སྟེ་ར་བའི་རྩིག་སྲུབ་ལས་ལྷོ་རིའི་ཕྱོགས་སུ་བལྟས། དགའཝཱའི་སེམས་སུ་ཁོ་ཚོས་ཅ་དངོས་གང་ཞིག་འཁྱེར་རྒྱུ་བརྗེད་པ་ད་གཟོད་དྲན་ནས་དམག་མི་གཅིག་ཕྱིར་སྡེ་བར་ཡོང་གི་མེད་དམ་སྙམ་པའི་ཚོར་སྣང་ཡ་མཚན་ཅན་ཞིག་སྐྱེད། དོགས་ཟོན་ཆེ་དྲགས་པས་སེམས་སུ་འཕྲུལ་སྣང་གི་བསམ་པའི་འཆར་སྒོ་ཡ་མཚན་པ་སྣ་ཚོགས་སྐྱེད་པ་ལས་སོ་སྲུང་དམག་དང་ཡུལ་དམག་གི་ནང་ནས་ཕྱིར་སྡེ་བར་ཡོང་མཁན་གཅིག་ཀྱང་མི་འདུག་ཀྱང་། བསམ་པའི་འཆར་སྒོ་དེ་ད་དུང་མ་ཡལ་བར་དབང་ཆེན་དང་། དོན་གྲུབ་གཉིས་ལ་ཇ་ཁོག་ལྟིར་གང་དང་། སྤགས་ཐང་ཁུག་གང་བསྐྱལ། ཉི་མ་ཕྱེད་ཡོལ་ཙམ་དུ་དགའ་བློས་‘‘ཤག་པོ་དབང་ཆེན།
ད་ངས་གཡང་མོ་ཁྲིད་ཡོང་’རིཟེར། ་ དབང་ཆེན་གྱིས་‘‘ཁྲིད་དགོས་མི་འདུག ད་ང་རང་ཕར་ཕྱིན་ན་འགྲིག་གི་རེད་’’ཅེས་བཤད་དེ་ཧོབ་ལངས་ཀྱིས་འགྲོ་རྩིས་བྱས་པར་དགའ་བློས་བཀག་ནས་‘‘ཁྱོད་རང་མ་འགྲོ། ངས་ཁྲིད་ཡོང་། ངས་བལྟས་ན་དེ་རིང་མངོན་གསལ་དོད་པོ་མ་བྱས་ན་བཟང་། འཇིག་རྟེན་རྒད་པོའི་ཁ་དཔེར་ཉིན་མོ་འགྲོ་འགྲོ་མ་མང་། རི་མགོ་ཐམས་ཅད་མིག་ཡིན། མཚན་མོ་ལབ་ལབ་མ་མང་། ཉེ་འཁོར་ཐམས་ཅད་རྣ་ཡིན་མི་ཟེར་རམ་’’ཞེས་ད་དུང་དོགས་ཟོན་བྱེད་དགོས་པ་ལས་སྣང་ཆུང་སྤུ་ཙམ་བྱེད་མི་རུང་བའི་ཁ་ཏ་བྱས་ཏེ་ཁོ་རང་རྐང་པ་གྱོལ་408བཞིན་སོང་། དགའ་བློའི་སྐད་ཆ་དེ་དག་དབང་ཆེན་གྱི་སེམས་སུ་ཤིན་ཏུ་འཐད་པར་བྱུང་ནས་ཧོལ་རྒྱུག་བྱས་ན་རང་གཞན་གཉིས་ཀ་འཕུང་པའི་ཉེན་ཁ་ཡོད།
གལ་སྲིད་འདྲ་མ་འདྲའི་གནས་ཚུལ་གློ་བུར་བ་བྱུང་ན་ཆགས་སྒོ་སློང་རྒྱུ་རེད། ངའི་སྙིང་དང་འདྲ་བའི་མོ་གསོན་བྲལ་གྱིས་ལོ་དུ་མ་དེའི་རིང་བཟོད་བསྲན་ཐུབ་པ་ལ་ད་རེས་ཇ་དམ་བི་གང་འཐུང་བའི་དུས་ཐུང་དེའི་ནང་བཟོད་བསྲན་མི་ཐུབ་པ་ཅི་ཡོད་སྙམ་ནས་ཁོ་རང་གཉིས་ཀྱི་ཕོར་པའི་ནང་ཇ་གང་རེ་བླུགས། དེ་ནས་སྤགས་འཆང་བུ་གཅིག་ཁ་རུ་བརྫངས་ཏེ་‘‘སྤགས་ཟོ། སྤགས་ཞིམ་པོ་ཞིག་འདུག་’’ཅེས་ཐང་ཁུག་དེ་དོན་གྲུབ་ཀྱི་མདུན་དུ་བཞགདགའ་བློ་གཡང་མོའི་སྦྲའི་ཉེ་འདབས་སུ་སླེབས་སྐབས་‘‘འུ་འུ་འུ་’’ཞེས་ཐལ་སྤུངས་ཀྱི་འགྲམ་དུ་བཏགས་པའི་ཁྱི་རྒྱ་བོ་དེས་ཁོའི་ཕྱོགས་སུ་འཐེན་གྱིན་འདུག ཁྱི་དེ་ནི་གཟུགས་སྟོབས་ཧ་ཅང་ཆེ་བས་རྒད་པོ་རྐང་གྱོལ་ང་ལྟ་ཅི་ཕོ་གསར་སྟག་འདྲ་བ་ཞིག་ཡིན་ཡང་ཁྱི་དེས་ལྕགས་ཐག་བཅད་དེ་ཤོར་ན་སྐྲ་རྐང་གཅིག་ཀྱང་མི་ལྷག་པར་ཟ་རྒྱུ་རེད་སྙམ་ནས་དགའ་བློ་འགྲོ་མ་ནུས་པར་རྡོ་གཉིས་སྒྲུག་སྟེ་རང་སར་ལངས། དེའི་སྐབས་གཡང་མོའི་སྦྲ་དང་བར་ཐག་མི་འགྱང་བའི་ཚེ་རིང་ཚང་གི་རྒད་པོ་ཚེ་རིང་སྦྲ་སྒོ་ལས་དོན་ཏེ་བལྟ་ཙམ་བྱས་ཏེ་དགའ་བློའི་གམ་དུ་ཡོང་ནས་‘‘ཡ། དགའ་བློ། དེ་རིང་ཟ་འདྲེ་དེ་ཚོ་སོང་བས་ཁྱོད་ཉིན་མོ་མོའི་རུམ་ནང་དུ་འཛུལ་འདོད་པ་ཡིན་ནམ། མ་གཞི་ཉིན་མོ་མ་སོང་ན་མཚན་མོ་ཁྱི་འདིས་ཟ་ཐག་ཆོད་རེད་’མིཅེས་ཀུ་རེ་བཤད། ‘‘ཁོ་རེ།
ཁ་མཚར་སྐྱུག་བྲོ་པོ་དེ་འདྲ་མ་ཤོད་དང་། ཁ་ཡི་སོ་བུད། རྐུབ་ཀྱི་ཤ་ཤོར་བའི་རྒད་པོ་ཞིག་གིས་ད་དུང་ནག་མོ་གཞན་གྱི་རུམ་ནང་དུ་འཛུལ་རྩིས་བྱས་ན་སྐྱིད་འདོད་མ་རེད་ཤི་འདོད་རེད། མ་གཞི་ཁྱོད་རང་མོའི་རུམ་ནང་དུ་འཛུལ་འདོད་ཡོད་ནའི་ཆོག ཁྱོད་ཀྱིས་ང་ལ་མིག་སེར་མ་བྱེད་409དང་། ང་མོ་ཚང་དུ་སྐད་ཆ་ཞིག་ཤོད་དགོས་ཡོད་’’ཅེས་དགའ་བློས་ཀྱང་ཁ་མཚར་བཤད། ཚེ་རིང་གིས་‘‘སྐད་ཆ་ཅི་ཞིག་ཤོད་རྒྱུ་ཡོད། འོ། དོ་དགོང་ཁྱི་མ་གློད་ཟེར་རྒྱུ་ཡིན་ནམ་’’ཞེས་མུ་མཐུད་ཀུ་རེ་བཤད། ‘‘རྒད་པོ་ཁ་བཙོག་ཁྱིའི་ཁ་དང་འདྲ་བ་ཁྱོད་ལས་བསམ་རྒྱུ་མང་བ་ཅི་ཡོད།
’’ཅེས་དགའ་བློས་ཚེ་རིང་གི་བྲང་སྟེང་དུ་ཁུ་ཚུར་ཡང་པོ་ཞིག་གཞུས། ‘‘ཨ་ར་ར། ཁྱོད་རང་སྡོད་མ་ཚུགས་ན་དབང་ཆེན་ཡིན་ནམ་དེས་ཤེས་ན་ཉོ་ཆ་གཟེད་ཡོང་ངོ་། ཧྭ་ཧྭ་ཧྭ་’’ཚེ་རིང་གིས་ད་དུང་ཀུ་རེ་བཤད། དེ་མར་དགའ་བློས་ཚེ་རིང་ལ་ཉམས་ཚོད་ལེན་ཆེད་དུ་‘‘དབང་ཆེན་ཞེས་པ་ཞིག་སླེབས་རྒྱུ་ཡོད་མེད་མི་ཤེས། མོ་རང་སྡུག་པོ་མྱང་སོང་། དམག་མི་དེ་དག་ག་དུས་ཚུར་ཡོང་གི་ཡོད་དམ་’’ཟེར་བ་ལ་བགྲེས་སོང་ཚེ་རིང་གིས་‘‘ཕལ་ཆེར་ཚུར་ཡོང་གི་ཨ་ཡོད། ཁོ་ཚོ་ད་རེས་གཡུལ་སར་འགྲོ་དགོས་པའི་བརྡ་འབྱོར་བས་ཚང་མ་དགའ་སྣང་བྱེད་ཀྱི་འདུག དཔོན་གྱི་བཀའ་དང་གཡོག་གི་སྐེ་ཞེས་པ་རང་རེད། གོང་གི་བཀའ་ལ་ཟློག་མ་ནུས་པར་འདིར་ཉི་མ་འཁྱོལ་ཐབས་བྱས་ནས་བསྡད་པ་ལས་བསམ་བློ་འདིར་གནས་ཀྱི་མི་འདུགཁ་སེང་ཁོ་ཚོས་ངའི་ལག་ནས་ལུག་ཤ་བཟན་གཉིས་ཉོས་སོང་།
དེ་དུས་ཁོ་ཚོ་ད་ནས་བཟུང་བུད་མེད་གཅིག་སྲུང་ནས་སྡོད་མི་དགོས་པར་དགྲ་དང་འཐབ་པའི་གོ་སྐབས་ཤིག་ཤར་སོང་། བུད་མེད་བསོད་སྐམ་དེ་ད་ནས་བཟུང་རང་དབང་ཐོབ་པ་རེད་ཅེས་ཤོད་ཀྱི་འདུག དབང་ཆེན་ཡིན་ནམ་དེ་ཤི་མེད་ན་ད་སླེབས་ན་ཡག་ཚོད་རེད། ཨོཾ་མ་ཎི་པདྨེ་ཀླི། ནག་མོ་དེས་སྡུག་པོ་མྱང་སོང་’’ཞེས་ད་གཟོད་ཁ་མཚར་མིན་པར་དྲང་གཏམ་བཤད་བྱུང་བས་དགའ་བློའི་སེམས་སུ་ད་ནི་སྐུག་དགོས་དོན་མི་འདུག་སྙམ་ནས་‘‘ཝ་ཡེ། ཨ་ཆེ་གཡང་མོ། འདིར་ཤོག་དང་། དབང་ཆེན་སླེབས་ཡོད་’’ཅེས་སྐད་བརྒྱབ། ཚེ་རིང་གིས་གོ་འཛོལ་བྱུང་བ་མིན་ནམ་སྙམ་ནས་‘‘ཨ། དབང་ཆེན་སླེབས་འདུག་ཨེ་’’ཞེས་410དྲིས་ཀྱང་དགའ་བློས་དེར་ལན་མ་བཏབ་པར་མུ་མཐུད་གཡང་མོ་སྐད་བཏང་།
གཡང་མོས་ཀྱང་རང་གིས་གོ་ནོར་ཐེབས་པ་མིན་ནམ་སྙམ་ནས་དེ་མར་སྦྲ་སྒོ་ལས་དོན་ཏེ་རྣ་བ་གཏད་དེ་ཉན། ‘‘ཝ་ཡེ། དབང་ཆེན་སླེབས་ཡོད། འདིར་ཤོག་དང་’’ཞེས་དགའ་བློས་ཐེངས་གསུམ་པ་བོས། ཚེ་རིང་གི་དྲི་བར་ལན་འདེབས་མཁན་མེད་པས་‘‘དབང་ཆེན་ཡིན་ནམ་དེ་དངོས་གནས་སླེབས་ཡོད་ན་ཡག་པོ་རེད། ནག་མོ་དེས་སྡུག་པོ་མྱང་སོང་’’ཞེས་ཆིག་ལབ་བརྒྱབ་ནས་ཁོ་རང་གི་ནང་དུ་བུད་སོང་། ད་གཟོད་གཡང་མོས་རང་གིས་གོ་ནོར་ཐེབས་མེད་པ་ཤེས་ཀྱང་ཡིད་ཆེས་ལ་མ་ཆེས་ཀྱིས་བྱིས་པ་དེ་པང་དུ་བཟུང་ནས་ཁོའི་གམ་དུ་ཡོང་ནས་ཁ་ནས་སྐད་ཆ་གང་ཡང་མ་དོན་པར་མིག་ཧུ་རེར་དགའ་བློར་བལྟས་པ་ནི་ཁྱོད་ཀྱི་སྐད་ཆ་དེ་བདེན་པ་ཡིན་ནམ་ཞེས་འདྲི་བ་དང་མཚུངས། གདོང་གི་རྣམ་འགྱུར་ལ་བལྟས་ན་དགའ་བློའི་སྐད་ཆ་དེ་ཁ་མཚར་གྱི་སྐད་ཆ་དང་མགོ་སྐོར་གྱི་རྫུན་གཏམ་དང་མི་འདྲ་མོད། དབང་ཆེན་སླེབས་ཡོད་ཀྱི་མ་རེད། ཁོ་སླེབས་ན་མི་རྟ་མང་པོའི་དམག་སྣེ་ཁྲིད་དེ་ཡོང་བའམ་ཡང་མིན་ན་མུན་ནག་འཇབ་རྒོལ་བྱེད་པ་ལས་ལྐོག་ལྐོག་སུད་སུད་ཡོང་མི་སྲིད།
ད་རེས་མི་གཅིག་སླེབས་ཡོད་པ་གཏན་འཁེལ་རེད། དེ་ཡང་ཁོང་ཕ་བུ་གཉིས་དང་འབྲེལ་བ་ཡོད་པ་ཞིག་ཡིན་ངེས་རེད་སྙམས་ནས་མྱུར་མོ་དགའ་བློ་ཚང་གི་ཕྱོགས་སུ་སོང་། དགའ་བློས་རྐང་པ་གྱོལ་བཞིན་གང་མགྱོགས་སོང་ཡང་གཡང་མོའི་རྗེས་མ་ཟིན་པར་‘‘གཡང་མོ། སྒུག་དང་། མཉམ་དུ་འགྲོ་’’ཟེར། གཡང་མོས་གོམ་འགྲོས་ཅུང་དལ་དུ་བཏང་ནས་དགའ་བློ་དང་དཔུང་གཤིབ་ཀྱིས་འགྲོ་བཞིན་དུ་‘‘མི་དེ་སུ་རེད་’’ཅེས་དྲིས། ་ དགའ་བློས་‘‘མི་སུ་ཟེར་བ་ཡིན། ’’411གཡང་མོས་དགའ་བློའི་ངོ་གདོང་ལ་བལྟ་ཙམ་བྱས་ནས་‘‘མི་སུ་ཟེར་རམ། མི་ཞིག་སླེབས་འདུག་ཟེར་མཁན་ཁྱོད་རང་ཡིན་པ་’’ཞེས་སྔར་ལྟར་སླེབས་པའི་མི་དེ་དབང་ཆེན་ཡིན་མི་སྲིད་སྙམས། དགའ་བློ་ཧང་སང་ནས་གོམ་པའི་འདེགས་འཇོག་གི་མཚམས་བཞག་ནས་གཡང་མོར་བལྟས་ཏེ་‘‘ངས་དབང་ཆེན་སླེབས་འདུག་ཟེར་བ་ཡིན།
དབང་ཆེན། དབང་ཆེན། ཁྱོད་རང་གི་ཁྱོ་བོ་དབང་ཆེན་’མིཞེས་ནན་བཤད་བྱས། ‘‘ཁྱོད་ཀྱི་སྐད་ཆ་དེ་ངོ་མ་ཡིན་ནམ་’’ཞེས་གཡང་མོའི་སེམས་སུ་ཡིད་ཆེས་ཀྱི་མེ་སྟག་ཅུང་ཟད་འཕྲོས་ནས་བསྐྱར་འདྲི་བྱས། ‘‘ཨ་ཙི། ད་འགྲོ་དང་། ངས་བཤད་ཀྱང་ཁྱོད་རང་ཡིད་ཆེས་ཀྱི་མི་འདུག་’’ཅེས་དགའ་བློས་གཡང་མོའི་ཕུ་དུང་ནས་འཐེན་ཙམ་བྱས་ནས་འགྲོ་དགོས་པའི་ཚུལ་བསྟན། ད་གཟོད་གཡང་མོའི་སེམས་སུ་དགའ་བློས་ང་ལ་མགོ་སྐོར་གཏོང་བའི་རྒྱུ་མཚན་མེད། ཕལ་ཆེར་ཁོང་སླེབས་པ་ཡིན་ཤས་ཆེ་སྙམ་པ་དང་ཆབས་ཅིག་བུའི་སྐོར་གྱི་སྐད་ཆ་མི་ཤོད་པ་དང་། དབང་ཆེན་ལྐོག་ལྐོག་སུད་སུད་དུ་ཡོང་ན་ངའི་བུ་ལ་གནས་ཚུལ་མི་ལེགས་པ་འཕྲད་པ་མིན་ནམ་སྙམ་པའི་སེམས་ཁྲལ་ལངས་ཏེ་‘‘འོ་ན་ངའི་བུ་’’ཞེས་དྲིས།
‘‘ཁྱོད་ཀྱི་བུ་དགྲ་འདུལ་བདེ་ཐང་རེད། ད་འགྲོ་དང་’’ཟེར། དགའ་བློས་བུ་དགྲ་འདུལ་ཞེས་མིང་འབོད་ཀྱི་འདུག་པས་གཡང་མོ་བློ་བདེ་བར་གྱུར་ནས་ཡང་གོམ་འགྲོས་མགྱོགས་སུ་བཏང་ནས་ཕྱིན། ད་གཟོད་དབང་ཆེན་དང་། དོན་གྲུབ་གཉིས་ཀྱང་སྦྲའི་ནང་དུ་བསྡད་ཡོད་པས་དགའ་བློས་རྐང་པ་གྱོལ་བཞིན་མདུན་དུ་རྒྱུག་ནས་སྦྲ་སྒོ་ཕྱེས་པ་དང་དབང་ཆེན་གདན་ལས་ཧོབ་ལངས་ཀྱིས་‘‘གཡང་ད་མོ་ད་’’ཞེས་བོས། གཡང་མོ་རྦད་དེ་བསམ་ཡུལ་ལས་འདས་པའི་དགའ་སྤྲོ་དཔག་མེད་དུ་སྐྱེད་ནས་བྲང་དུ་བཟུང་བའི་བྱིས་པའང་བརྗེད་དེ་‘‘དབང་ད་ཆེནད་’’ཞེས་412དབང་ཆེན་གྱི་བྲང་ལ་འཁྱུད། ད་གིན་བྲང་ཁར་བཟུང་བའི་བྱིས་པ་དེ་སྒོ་འགྲམ་དུ་ལྷུང་བས་རྐུབ་ཀྱི་ན་ཟུག་མ་བཟོད་པར་‘‘ཨིན་ད་’’ཞེས་ངུས་བྱུང་བས་དགའ་བློས་དེ་མར་པང་དུ་བཟུང་། དབང་ཆེན་དང་གཡང་མོ་གཉིས་སྒོ་ཐེམ་ཕྱི་ནང་བྱས་ཏེ་གཅིག་ལ་གཅིག་འཁྱུད་ནས་འདུགརེ་ཞིག་ནས་གཡང་མོས་‘‘བུ་་་་་་་བུ ་་་་་་ངའི་བུ་་་་་་་གང་དུ་ཡོད་’’ཅེས་ངོ་གདོང་དབང་ཆེན་གྱི་བྲང་ལས་བྲལ་ཏེ་སྦྲའི་ཕྱི་ནང་གང་སར་དགྲ་འདུལ་གྱི་གཟུགས་བརྙན་བཙལ་ཡང་མ་རྙེད་པས་‘‘ངའི་བུ་’’ཞེས་ངུ་སྐད་བརྒྱབ་ནས་དབང་ཆེན་གྱི་ཕྲག་པ་གཉིས་ལས་བཟུང་སྟེ་དཀྲུག་དཀྲུག་བཏང་། ‘‘བུ་བདེ་མོ་ཡིན། ཁྱོད་རང་མ་ངུ་དང་།
ངས་ད་དུང་ཁྱོད་ལ་གཏམ་བཟང་ཞིག་ཤོད་རྒྱུ་ཡོད་’’ཅེས་དབང་ཆེན་གྱིས་གཡང་མོའི་ལག་པ་ནས་འཐེན་པས་གཡང་མོ་གཞི་ནས་སྒོ་ཐེམ་བརྒལ་ཏེ་ནང་དུ་འཛུལ། དབང་ཆེན་གྱིས་གཡང་མོའི་ངོ་གདོང་གང་སར་བལྟ་བཞིན་དུ་‘‘ངེད་གཉིས་ཀྱི་བུ་དགྲ་འདུལ་ལ་མནའ་མ་ཞིག་བླངས་ནས་ཡོད། ཁ་ཉིན་དོན་གྲུབ་ང་གཉིས་སྔོན་ལ་འདི་ཕྱོགས་ཀྱི་གནས་ཚུལ་ཤེས་རྟོགས་བྱེད་པར་ཡོང་བ་ཡིན། བུ་དགྲ་འདུལ་དང་ཁོང་ཚོ་ལུང་པ་གཞན་ཞིག་ཏུ་གབ་ནས་ཡོད་’’ཅེས་བཤད། བྱིས་པ་དེ་ཐབ་འགྲམ་དུ་གོག་ནུད་བྱེད་ཀྱིན་‘‘ཨ་མ། ཨ་མ་’’ཟེར་བ་དང་སྐབས་རེ་དབང་ཆེན་ལ་བལྟས་ཏེ་འཛུམ་ཆུང་སྟོན་གྱི་འདུག་པས་དབང་ཆེན་གྱིས་དེའི་འགྲམ་པར་བྱིལ་ཙམ་བྱས། དེ་དགོང་དབང་ཆེན་དང་གཡང་མོ་གཉིས་ནང་དུ་ཉལ། ཕྱུགས་རྫི་ཕོ་གཡོག་མོ་གཡོག་རྣམས་སྦྲ་གཞན་ཞིག་གི་ནང་དུ་བསྡད། དོན་གྲུབ་དེ་དགོང་སྔར་བཞིན་དགའ་བློ་ཚང་དུ་ཉལ། དབང་ཆེན་དང་གཡང་མོ་གཉིས་མ་ཤི་གསོན་བྲལ་གྱི་བར་ཆད་བྱུང་ནས་413ལོ་མང་རིང་ཕན་ཚུན་བལྟས་ན་མིག་གིས་མི་མཐོང་།
ཉན་ན་རྣ་བས་མི་ཐོས་པར་གྱུར་ནས་དུས་དེ་རིང་གི་བར་སེམས་སྡུག་དང་ཞེ་འཁོན། རེ་བ་དང་ཡིད་ཆེས། དེ་བཞིན་སྟོང་བསམ་སྣ་ཚོགས་ཀྱིས་དུས་འདའ་བ་ཡིན་མོད། དེ་རིང་རེ་བ་དང་ཡིད་ཆེས་མངོན་འགྱུར་བྱུང་ནས་སེམས་སྡུག་དང་། ཞེ་འཁོན་འཇའ་ཡལ་བ་ལྟར་གྱུར་ནས་ད་བར་ཕན་ཚུན་གྱི་སྙིང་གཏམ་བརྗོད་མི་ཚར་བ་ཡོད་པས་བྱིས་པ་དེ་སློག་པའི་སྦུག་ཏུ་བསྙལ་རྗེས་གཡང་མོས་ཤ་ཁང་ལས་འབྲི་ཤ་ཤེད་བཟང་ཐུ་བ་གང་བླངས་ཏེ་བཙོས་པ་དང་། ཇ་དམ་བི་གང་རེ་བསྲུབས་པར་འབྲི་མར་སེར་པོ་ཁུ་ཚུར་ལས་ཆེ་བ་རེ་བླུགས་ཏེ་ཇ་ཞིམ་པོ་བཟོས་ཏེ་དབང་ཆེན་ལ་ཇ་ཡང་ཡང་བླུགས། དབང་ཆེན་གྱིས་བུ་དགྲ་འདུལ་དང་། ཁོ་གཉིས་ཡུལ་ལས་བྲལ་ནས་ད་ལྟའི་བར་དཀའ་སྡུག་གི་རྒྱུད་རིམ་དང་། དེ་ནས་རོང་པ་སྡེ་གསར་ལ་མགོ་བཏགས་ཚུལ་བཅས་མ་ལུས་ལྷུག་བརྗོད་བྱས་པས་གཡང་མོ་སྐབས་རེ་སེམས་སྡུག་གིས་མིག་ཆུ་ཁྲུམ་ཁྲུམ་དུ་ཤོར་བ་དང་། སྐབས་རེ་དབུགས་རིང་ཤོར།
བུ་དགྲ་འདུལ་ལ་མནའ་མ་བཀྲ་ཤིས་གཡང་ཆགས་ཞེས་པ་ཞིག་བླངས་ཚུལ་བརྗོད་པས་སེམས་སུ་དགའ་ཚོར་དཔག་ཏུ་མེད་པ་སྐྱེད་པ་དང་། རང་གི་སྙིང་དང་འདྲ་བའི་བུ་ཆུང་དེ་ད་ལྟ་ཆེན་པོ་ག་འདྲ་འཚར་ཡོད་སྙམ་ནས་དགའ་སྤྲོའི་མིག་ཆུའང་ཤོར། དེ་ལྟར་ཁོ་གཉིས་སྐད་ཆ་ཤོད་ཀྱིན་མཚན་དགུང་གི་བར་བསྡད་དེ་ཇ་ཡང་དམ་བི་ལྔ་དྲུག་བཏུང་། ཕྱི་ཉིན་དོན་གྲུབ་དབང་ཆེན་ཚང་དུ་ཡོང་ནས་ཞོགས་ཇ་རྒྱགས་ཚད་བཏུང་རྗེས་རྒྱགས་ཕྱེ་ཕྱེད་ཐིག་ཅིག་རྒྱབ་ཏུ་འཁུར་ནས་སྡེ་དཔོན་དང་བཅས་པའི་དམག་མི་ཚང་མ་བསུ་བར་སོང་། ཉི་མ་དེ་དག་གི་རིང་གཡང་མོས་རང་གི་བུ་ཆུང་དང་སྡེ་དཔོན་དང་བཅས་པ་དབང་ཆེན་གྱི་དཔུང་རོགས་རྣམས་ཀྱི་ཆེད་དུ་སྒུག་ཐུད་རྫི་བ། སྒུག་ཤ་བཙོ་414བ་དང་ལོ་མང་གསོག་ཉར་བྱས་པའི་ཚ་རུ་ལས་ནག་ཐིགས་སེན་མོའི་སྒོར་རྒྱ་ཙམ་མེད་པའི་ཚ་རུ་མཉེད་མ་ཉིས་བརྒྱ་ལྷག་བདམས་ཏེ་དབང་ཆེན་ཕ་བུ་གཉིས་དང་། མནའ་མ་བཀྲ་ཤིས་གཡང་ཆགས་ལ་ཚར་སློག་བཟོ་འགོ་བརྩམས་ཏེ་དགའ་བློ་དང་ཚེ་རིང་དབང་ཆེན་གསུམ་མཉམ་རུབ་ཀྱིས་སྔ་དྲོ་ཞོགས་ཇ་བཏུང་པ་དང་ལས་འགོ་ཚུགས་ཏེ་དགོང་མོ་ཉི་མ་མ་ནུབ་བར་དྲས་གཅོད་འཚེམ་གསུམ་གྱི་ལས་ལ་བྲེལ། དེའི་རིང་གཡང་མོས་བག་ཚ་མར་ཁུ་དང་། ཤ་བཙོས་མ། བག་ཐུགཤ་མོག
མར་ཇ་སོགས་ཀྱིས་སྣེ་ལེན་རྒྱུན་མ་ཆད་པར་བྱས་ཏེ་ཉི་མ་གསུམ་གྱི་ནང་རྒྱ་ནག་ཡུལ་ལས་ཐོན་པའི་གོས་ཆེན་སྨུག་ཁྲའི་ཕྱི་སྐོགས་བྱས་པའི་ཕོ་སློག་གཉིས་དང་། རྒྱ་གར་ཐེར་མ་ལྗང་ཁུའི་ཕྱི་སྐོགས་བྱས་པའི་མོ་སློག་གཅིག་གྲུབ། གཡང་མོ་ཆུ་ལེན་པར་སོང་བའི་སྐབས་དགའ་བློས་དབང་ཆེན་ལ་‘‘བཙན་རྒོད་ཁ་ཤོས་ཁྱོད་ཚང་ལ་ཤུལ་བཞག་མི་ཉུང་བ་ཞིག་འདུག་ཨང་’’ཞེས་ཀུ་རེ་བཤད། བགྲེས་སོང་ཚེ་རིང་ནི་ཡུལ་དེར་སྐད་དུ་གྲགས་པའི་ཁ་བདེ་ཀུ་རེ་ཤོད་རྒྱུར་མཁས་པ་ཞིག་ཡིན་པས་ཁོས་དགའ་བློའི་ཚིག་མཇུག་མཐུད་དེ་‘‘འདུག གོས་ཆེན་དང་ཐེར་མ་མང་པོ་ཡོད་པས་མ་ཚད་བྱིས་པ་སྣབས་འཛར་ཞིག་ཀྱང་ཤུལ་དུ་བཞག་འདུག་’’ཅེས་བཤད་པས་ཁོ་ཚོ་གསུམ་ཀ་གད་མོ་ཤོར། དབང་ཆེན་གྱིས་བྱིས་པ་དེར་བལྟ་ཙམ་བྱས་ནས་‘‘མི་ཡི་མི་ཚེ་ཟེར་བ་དེ་ལས་ཡ་མཚན་པ་ཞིག་དང་། དེ་ལས་མ་དྲང་པ་ཞིག་མི་འདུག སྐབས་རེ་ཁྱོད་ཤི་ང་གསོན་གྱི་དགྲ་ཟླར་གྱུར། སྐབས་རེ་དགྲ་ཡའི་བུ་རྒྱུད་ཀྱི་ཕ་ཚབ་ཏུ་གྱུར་ནས་དེ་དང་ལྷན་དུ་ཁྱིམ་ཚང་གཅིག་གི་ནང་དུ་སྣོད་ཅིག་གི་ཟས་མཉམ་ཟ་དང་ཐབ་གཅིག་གི་མེ་མཉམ་ལྡེ་བྱེད་པའི་དུས་ཀྱང་ཤར་མིརིཞེས་ཆིག་ལབ་བརྒྱབ་པ་དང་། དེ་ནས་ཚ་རུའི་དྲས་ཧྲུག་ཉེབ་ཙམ་ཞིག་གིས་བྱིས་པ་དེའི་སྣ་ཁུང་ལས་འཛར་བའི་སྣབས་ཕྱིས།
415དེ་ནས་ཁོ་ཚོས་ཚར་སློག་གསུམ་པོ་སྦྲའི་ཆོན་ཐག་གི་སྟེང་དུ་བཀལ་ནས་དེའི་སྟེང་གི་སྤུ་ཕྱགས་སྐབས་དབང་ཆེན་གྱིས་‘‘ཁ་ཤོ་དེ་ལ་གོས་ཆེན་དང་ཐེར་མ་མང་པོ་འདི་འདྲ་ཡོད་འགྲོ་བསམ་མ་མྱོང་རི’ཟེར། ཚེ་རིང་གིས་‘‘མང་པོ་ཞིག་མདོ་ཁམས་ཇ་པ་དང་ཚོང་པའི་ལག་ནས་ཉོས་པ་རེད། ཁ་ཤས་སྡེ་ཚོ་གཞན་ནས་འཕྲོག་བཅོམ་བྱས་པ་ཡིན་གྱི་རེད་མིམིཟེར། དགའ་བློས་‘‘ད་ལྟ་གཡང་མོའི་མགུལ་དུ་བཏགས་པའི་བྱུ་རུ་དེ་དག་ཁམས་པའི་ཚོང་དཔོན་ཞིག་གི་ལག་ནས་བྱུ་རུ་རེར་ལུག་གཉིས་རེ་སྤྲད་དེ་ཉོས་སོང་’’ཟེར། གོང་གི་སྐད་ཆ་དེ་དག་གོ་དུས་དབང་ཆེན་གྱི་སེམས་སུ་ཤིན་ཏུ་མི་སྐྱིད་པའི་ཚོར་སྣང་ཞིག་གིས་རང་སྡེ་མར་ཁུ་འདྲ་བ་དེ་ཁྲག་དམར་པོའི་རྒྱ་མཚོར་བསྒྱུར་མཁན་བཙན་རྒོད་ཁ་ཤོའི་རྒྱུ་དངོས་བལ་སྐུད་ཕྲ་མོ་ཙམ་ཞིག་སྤྱོད་འདོད་མེད་པའི་བློ་སྐྱེད་དེ་ཚར་སློག་གི་མཐའ་གཉིས་ནས་དམ་པོར་བཅངས་ནས་ཏོག་ཙམ་མ་གཏོགས་ད་ལྟ་བཟོས་མ་ཐག་པའི་ཚར་སློག་དེ་ཐེར་ཚལ་སྦར་ཚལ་དུ་བཏང་། འོན་ཀྱང་བསམ་བློ་ཞིབ་ཏུ་གཏོང་དུས་རང་གི་སྙིང་དང་འདྲ་བའི་གཏན་གྲོགས་གཡང་མོའི་བར་ལས་དབང་རླུང་ཤུགས་བཙན་པོས་བར་ཆད་བྱུང་ཡང་མ་ཤི་མཉམ་འཛོམས་བྱུང་བས་ད་རེས་མོའི་སེམས་དང་བསྟུན་དགོས་པ་མ་ཟད་ལྷག་པར་དུ་ལན་ཆགས་བྱིས་པ་སྣབས་འཛར་དེའི་ངོས་ནས་བཤད་ན་ཕ་ཤུལ་བུས་འཛིན་པ་ནི་བོད་སྒང་པའི་ལུགས་སྲོལ་ཡིན་སྙམས་པ་དང་བྱིས་པ་འདིའི་སྐལ་བ་བཅད་ན་རྒྱུ་འབྲས་ལ་མི་འགྲོ་བསམ་ནས་ཚར་དཀར་ལྔ་དྲུག་ཅིག་བདམས་ནས་བྱིས་པ་དེར་ཡང་ཚར་སློག་གསར་པ་ཞིག་བཟོས། དབང་ཆེན་གྱིས་དོན་གྲུབ་སོང་བའི་ཉིན་ནས་མཛུབ་རྩིས་རྒྱག་དུས་ཏག་ཏག་ཉི་མ་ལྔ་ཕྱིན་འདུག་པས་‘‘གཡང་མོ། ཚེ་རིང་རྒྱུ་མ། ཁོ་ཚོ་སང་ཉིན་སླེབས་ཀྱི་རེད། དེ་རིང་ཁྱོད་རང་སྐྲ་གཙང་མར་ཁྲུས།
ང་ཡང་སྐྲ་འཁྲུ་གི་ཡིན་’’ཟེར་ནས་ཡུན་རིང་མ་བཀྲུས་པར་ཚི་དྲེག་གིས་འབྱར་ཏེ་རལ་བར་གྱུར་བའི་མགོ་སྐྱེས་བསལ་ཏེ་གཙང་མར་བཀྲུས་ནས་སླས་ཏེ་སྟོང་སྐུད་དམར་པོ་ཞིག་416དཀྲིས། གཡང་མོས་ལན་བུ་བསལ་ཏེ་སྐྲ་གཙང་མར་བཀྲུས་ནས་དུང་གི་མེ་ཏོག་བྱུ་རུའི་ཕྲ་ཅན་གྱི་འདན་དུང་རྗོཆ་གཅིག་དང་གཡུ་དང་བྱུ་རུ། མུ་ཏིག་གིས་རྒྱན་པའི་ལན་ཤུབས་དང་ཙི་ལུ་བཅས་མགོ་རྒྱན་ཆ་ཚང་སྤྲས། ཕྱི་ཉིན་ཁྱོ་ཤུག་གཉིས་ཞོགས་སྔ་ལངས་ཀྱིས་སྦྲའི་ཕྱི་ནང་གང་སར་གཙང་མར་ཕྱགས་པ་དང་། ཟས་རིགས་གྲ་སྒྲིག་ལེགས་པར་བྱས་རྗེས་དབང་ཆེན་གྱིས་ཁ་སེང་གསར་དུ་བཟོས་པའི་ཚར་སློག་སྨུག་ཁྲ་དེ་གྱོན། གཡང་མོས་ཚར་སློག་སྲམ་ཤན་གོང་བ་དང་གོས་མཐའ་གཡི་དཀར་པགས་པ་བྱས་པ་དེ་གྱོན་ཞིང་རྒྱ་དངུལ་གྱི་ཆབ་སྐེད་བཅིངས། གཞོགས་གཡོན་དུ་རྒྱ་དངུལ་གྱི་གློ་གྲི་ཕྲ་གསུམ་བཏགས། གཞོགས་གཡས་སུ་རྒྱ་དངུལ་གྱི་མེ་ལྕགས་དང་མདུན་དུ་རག་གི་ཞོ་འགེལ་བཏགས། འབྲོག་ཁུལ་དུ་རྟ་རྒྱུག་རྩེད་འཇོའི་དུས་དང་ལོ་གསར་དགའ་སྟོན། བག་མ་གཏོང་ལེན་སོགས་ཀྱི་སྐབས་མ་གཏོགས་དེ་ལྟ་བུའི་གཟབ་མཆོར་སྤྲོས་པའི་དུས་ཤིན་ཏུ་ཉུང་ཡང་དེ་རིང་ནི་ཁོ་ཚོ་ལོ་མང་བྲལ་བའི་ཕ་མ་བུ་གསུམ་མཉམ་འཛོམས་ཀྱི་དུས་ཡིན་པས་རྟ་རྒྱུག་དང་ལོ་གསར་གྱི་དུས་ལས་ཀྱང་ལྷག་པའི་དོན་སྙིང་ལྡན་ཡོད།
གཡང་མོ་དང་དབང་ཆེན་གཉིས་རེས་མོས་ཀྱིས་སྒོར་དོན་ཏེ་བྱང་གི་ཕྱོགས་སུ་བལྟ་བཞིན་སྒུགགཡང་མོས་རང་གི་བུ་དང་འཕྲད་འདོད་ཀྱི་སེམས་པ་འགོག་ཆེད་ཀྱིས་‘‘ངའི་བུ་ཆེན་པོ་ག་འདྲ་འཚར་ཡོད་དམ་’’ཞེས་དྲིས། དབང་ཆེན་དང་གཡང་མོ་གཉིས་འཕྲད་པ་ནས་བཟུང་གོང་གི་འདྲི་ཚིག་དེ་ནི་ད་རེས་ཐེངས་དང་པོ་མ་ཡིན་པར་ཧ་ལམ་ཉི་མ་རེར་ཐེངས་བཅུ་གྲངས་རེ་དྷི འདན་དུང་ཞེས་པ་དེ་ནི་གཉེན་སྒྲིག་ཟིན་པའི་མཚོན་བྱེད་དོ། 417དྲིས་མྱོང་ཡང་དབང་ཆེན་གྱིས་སུན་སྣང་གི་རྣམ་འགྱུར་མེད་པའི་སྒོ་ནས་‘‘ཆེན་པོ་འཚར་ཡོད། ཧ་ལམ་ང་དང་མགོ་མཉམ་ཡོད་’’ཟེར། ཉིན་དགུང་ཕྱེད་ཡོལ་ཙམ་ལ་རོང་པ་སྡེ་གསར་གྱི་མི་རྣམས་བྱང་རིའི་སྟེང་ནས་དོན་བྱུང་བ་གཡང་མོས་མཐོང་ནས་དགའ་སྤྲོའི་སེམས་པ་སྐད་ཅིག་ཙམ་ཡང་འཇགས་ཐབས་མེད་པར་གྱུར་ནས་ནང་དུ་རྒྱུག་སྟེ་‘‘དབང་ཆེན། ལྟོས་དང་། ཁོང་ཚོ་སླེབས་འདུག་་’ཅེས་བཤད་པ་དང་། དེ་འཕྲལ་ཡང་སྒོ་ཕྱིར་དོན་ནས་མིག་མ་གཡེངས་པར་དེ་ཕྱོགས་སུ་བལྟས་ཏེ་‘‘ངའི་བུ། ངའི་བུ་’’ཞེས་ཆིག་ལབ་རྒྱག་བཞིན་འདྲེན་བྱེད་ཟུང་དགའ་སྤྲོའི་མཆི་ཞག་འཁོར། དབང་ཆེན་གྱིས་རང་གི་ལག་པ་གཡས་པ་གཡང་མོའི་ཕྲག་སྟེང་དུ་བཞག་ནས་‘‘ཁྱོད་ཀྱིས་ལྟོས་དང་’’ཞེས་ལག་པ་གཡོན་མའི་ལྡག་མཛུབ་ཀྱིས་མཛུབ་སྟོན་བྱེད་ཀྱིན་དུ་‘‘མདུན་ནས་རྩིས་པའི་རྟ་པ་ཨང་གསུམ་པ་རྟ་རྐྱང་པོ་བཞོན་པ་ཞིག་མཐོང་གི་འདུག་གམ་’’ཟེར།
‘‘མཐོང་གི་འདུག དེ་ངའི་བུ་རེད་དམ་’རིཞེས་གཡང་མོ་དགའ་སྤྲོའི་རྦ་རླབས་འཕྱུར་ཏེ་བྱིས་པ་ལྟར་རྐང་འཁྲབ་ལག་འཁྲབ་བྱེད་ཀྱིན་འདུགདབང་ཆེན་གྱིས་མཛུབ་མོ་ད་དུང་ཕར་ཕྱོགས་སུ་གཏད་དེ་‘‘མདུན་ཤོས་དེ་སྡེ་དཔོན་རེད། གཉིས་པ་དེ་ཚེ་སྐྱབས་རེད་འདུག བཞི་པ་དེ་དོན་གྲུབ་རེད་་་་་་་མི’ཅེས་རེ་རེ་བཞིན་བཤད་ཀྱང་གཡང་མོས་ཉན་འཇོག་མི་བྱེད་པར་སྔར་བཞིན་རྐང་འཁྲབ་ལག་འཁྲབ་ཀྱིས་‘‘ངའི་བུ། ངའི་བུ། ངའི་བུ་དགྲ་འདུལ་’’ཞེས་ཆིག་ལབ་རྒྱག་གི་འདུགདབང་ཆེན་གྱི་རོགས་པ་རྣམསོ་ད་གཟོད་རྟ་ལས་བཤོལ་ཏེ་རྟ་ཁ་ཁྲིད་ནས་ཡོང་བ་དང་། རི་གཤམ་དུ་སླེབས་རྗེས་སླར་རྟར་བཞོན་ཏེ་མེ་མདའི་རུ་དར་དམར་པོ་རླུང་གིས་ལྷབ་ལྷུབ་གཡོ་བཞིན་ཡོང་བྱུང་བས་དབང་ཆེན་ཁྱོ་ཤུག་གཉིས་ཁོ་ཚོའི་མདུན་བསུ་བར་རྒྱུགད་ལྟ་དུས་བདེ་ལྷིང་འཇགས་ཡིན་པའི་གནས་ཚུལ་དོན་གྲུབ་ཀྱིས་ཁོ་ཚོར་418བཤད་ནས་ཡོད་ཀྱང་། སྔར་ཡོང་མ་མྱོང་བའི་སྡེ་ཚོ་གཞན་གྱི་མི་རྣམས་ཀྱི་མདུན་དུ་ཁོང་ཚོའི་ཟིལ་ཤུགས་ངོམ་ཆེད་སྡེ་དཔོན་བཙན་ལྷས་སྣེ་ཁྲིད་དེ་རུ་སྟར་སྒྲིག་ནས་ཡོང་གི་འདུག ད་གཟོད་དགྲ་འདུལ་གྱིས་ཡུན་རིང་བྲལ་བའི་རང་གི་ཨ་མས་མདུན་བསུ་བར་ཡོང་བས་དགའ་སྤྲོའི་སེམས་པ་འགོག་ཐབས་མེད་པར་རྟ་ཕོ་ལྕག་གིས་བྲབ་ནས་སྔོན་དུ་རྒྱུག་སྟེ་‘‘ཨ་མ་ད་’’ཞེས་འབོད་ཀྱིན་རྟ་ཡི་སྟེང་ནས་མཆོངས་ཏེ་སྲབ་མདའ་སྲབ་སྐྱོག་དོར་ཏེ་རྒྱུག་ནས་ཨ་མར་འཁྱུད། ‘‘བུ།
ངའི་བུ། ངའི་སྙིང་’’གཡང་མོའི་འདྲེན་བྱེད་ཟུང་ལས་དགའ་སྐྱོ་ཟུང་གི་མཆི་མ་རང་དབང་མེད་པར་ཤོར་ཏེ་དགྲ་འདུལ་གྱི་མཇིང་པ་བརླན་པར་གྱུར། གཡང་མོས་བུའི་ངོ་གདོང་གང་སར་བལྟས་ཏེ་བྱིལ་བྱིལ་བྱེད་པ་ལས་སྐད་ཆ་གང་ཡང་མ་ཐོན་པར་བུ་བྲང་ཁར་དམ་པོར་བཟུང་ནས་ངུས། ཡང་ཅུང་ཟད་སོང་རྗེས་བུའི་མགོ་ནས་རྐང་པའི་བར་དང་། རྐང་པ་ནས་མགོའི་བར་ཞིབ་བལྟ་ལན་འགའ་བྱས་ནས་ཡང་བུ་བྲང་ཁར་བཟུང་ནས་སྤྱི་བོར་བྱིལ་བྱིལ་བྱས། དབང་ཆེན་གྱིས་‘‘ཁྱོད་ཚོ་དཀའ་ལས་’’ཞེས་ཁམས་འདྲི་བྱེད་ཀྱིན་སྡེ་དཔོན་དང་བཅས་པའི་མི་ཚང་མ་ཁྱིམ་གྱི་ཕྱོགས་སུ་ཁྲིད་དེ་རྟ་ཚང་མ་སྦྲའི་ཆོན་ཐག་གང་སར་བཏགས་ཏེ་དོ་པོ་ཕབས་ཤིང་རྟ་སྒ་བླངས། དགའ་བློ་དང་ཚེ་རིང་ཚང་གི་མི་ཆེ་ཆུང་མང་པོ་དེར་འཛོམས་ནས་ལ་ལས་རྟ་སྒ་ལེན་རོགས་བྱས། ལ་ལས་དོ་པོ་འབེབས་རོགས་བྱས། བུད་མེད་དེ་རྣམས་ཀྱིས་སྣ་ཕུ་དུང་གི་ནང་དུ་སྦས་ཏེ་སྐྱེ་བོ་དེ་དག་ལ་བལྟས་ཏེ་སྐབས་རེ་ཤུབ་ཤུབ་ལབ་པ་དང་། སྐབས་རེ་ཕན་ཚུན་དཔུང་ཤིག་རྒྱག་གི་འདུགགཡང་མོ་དང་དགྲ་འདུལ་མ་བུ་གཉིས་ཕན་ཚུན་འཁྱུད་དེ་བསྡད་འདུགད་གཟོད་གཡང་མོས་མིག་ཆུ་ཕྱིས་ཏེ་‘‘བུ།
ཨ་མའི་བུ། ཁྱོད་ན་ཚ་མ་བྱུང་ངམ་’’ཞེས་བུའི་ངོ་གདོང་ལ་བྱིལ་བྱིལ་བྱས། དགྲ་འདུལ་གྱིས་‘‘ཨ་མ། ང་ ང་ན་ཚ་ མ་བྱུང་། ཨ་མ་ཁྱོད་བདེ་ཐང་ཡིན་ ཡིན་ནམ་’’ཞེས་མགྲིན་པ་བརྣང་བཞིན་དེ་ལྟར་419དྲིས། ་ གཡང་མོས་‘‘ཨ་མ་བདེ་བདེ་ཐང་ཐང་ཡིན། ཨ་མའི་བུ། ད་ལོག་འགྲོ་’’ཞེས་དགྲ་འདུལ་གྱི་ལག་པ་ནས་ཁྲིད་དེ་སོང་ནས་ནང་དུ་མ་འཛུལ་གོང་‘‘ཨ་མས་ཁྱོད་ལ་ཚར་སློག་གསར་པ་འདི་བཟོས་པ་ཡིན། ད་དེ་གྱོན་དང་’’ཞེས་ཆོན་ཐག་ལ་བཀལ་བའི་གོས་ཆེན་སྨུག་ཁྲའི་ཕྱི་སྐོགས་བྱས་པའི་ཚར་སློག་དེ་གྱོན་དུ་བཅུགདགྲ་འདུལ་གྱིས་སློག་པ་སྐྱ་བོ་དེ་ཕུད་དེ་ཚར་སློག་གསར་པ་དེ་གྱོན་པ་དང་། གཡང་མོས་སྐེད་རགས་འཆིང་རོགས་བྱས།
དེ་ནས་ནང་དུ་འཛུལ་ནས་སྒུག་ཤ་དང་སྒུག་ཐུད་དེ་དག་མགྲོན་པོ་ཚང་མའི་མདུན་གྱི་རྡོ་ནར་མོའི་ཅོག་ཙེའི་སྟེང་དུ་བཞག་པ་དང་། སྔ་ས་ནས་གྲ་སྒྲིག་བྱས་པའི་མར་ཇ་དེ་རག་སྐྱོག་གིས་དཀྲུག་དཀྲུག་བྱས་ནས་མགྲོན་པོ་རྣམས་ཀྱི་ཕོར་པའི་ནང་དུ་བླུགས། མོ་རང་ཁོམ་པ་ཅུང་ཟད་བྱུང་བ་དང་བུ་དགྲ་འདུལ་གྱི་གམ་དུ་བསྡད་དེ་དགྲ་འདུལ་ལ་ཤ་ཏིག་རེ་རེ་བཞིན་དང་། སྤགས་འཆང་བུ་རེ་རེ་སྟེར་ནས་‘‘ཨ་མའི་བུ། ཇ་ཐུངས་དང་། ཤ་ཟོ་དང་’’ཟེར། དབང་ཆེན་དང་གཡང་མོ་གཉིས་ཀྱིས་བྲེལ་བ་འཚུབ་འཚུབ་ཀྱིས་མགྲོན་པོ་རྣམས་ལ་སྣེ་ལེན་བྱས། དབང་ཆེན་གྱི་རོགས་པ་རྣམས་ཉིན་ཞག་མང་པོའི་རིང་རི་ཉལ་ཐང་ཉལ་གྱིས་དཀའ་སྡུག་མང་པོ་མྱང་པ་དང་། ཟ་འཐུང་ཡང་ཡིད་ཚིམས་པ་མ་བྱུང་བས་ད་རེས་ཚང་མས་འཛེམས་མེད་པར་དགོད་ཞོར་ཟ་ཞོར་གྱི་སྤྲོ་སྣང་གི་རྣམ་པས་ཁེངས། ཟ་འཐུང་ཡིད་ཚིམས་པར་གྲུབ་རྗེས་‘‘ཨ་ད་’’ཞེས་སྡེ་དཔོན་གྱིས་དབུགས་རིང་བཏང་བ་དང་དཔུང་པའི་ཡལ་འདབ་གཉིས་ལྟག་རྒྱབ་ཏུ་བཞག་ནས་‘‘གྲོགས་པོ་དབང་ཆེན།
ངེད་ཚོ་ནས་འདིའི་བར་ཐག་རིང་པོ་ཞེ་དྲག་མི་འདུག་ག’’ཟེར། ‘‘ཐག་རིང་པོ་མི་འདུག ང་ཐེངས་དང་པོ་ཡོང་དུས་ལམ་མ་ཤེས་པས་420ལམ་ཀྱོག་མང་པོ་ཕྱིན་འདུག་’’ཅེས་དབང་ཆེན་གྱིས་དེ་སྔ་སྡེ་དཔོན་གྱིས་སྤྲད་པའི་རྭ་ཅོའི་སྣ་རུ་དངུལ་ཤན་དེ་བཏོན་ཏེ་རྐང་མགོར་ལན་གསུམ་བརྡབ་རྗེས་མཐེ་བོང་གཡོན་མའི་སེན་མོའི་སྟེང་དུ་ཅུང་ཟད་ཅིག་བླུགས་རྗེས་སྣ་རུ་དེ་ཚེ་སྐྱབས་ལ་གཡར། སྡེ་དཔོན་གྱིས་‘‘གྲོགས་པོ་དབང་ཆེན། ཁྱེད་ཚང་འདིར་སྡོད་རྒྱུ་ཡིན་ནམ། ངེད་ཚོ་རོང་པ་སྡེ་གསར་དུ་སྤོ་རྒྱུ་ཡིན་’’ཞེས་དྲིས། དབང་ཆེན་གྱིས་བྱ་རྒས་ན་ཚང་དྲན། མི་རྒས་ན་ཡུལ་དྲན་ཞེས་པ་རང་རེད། དེང་སང་ལོ་ན་ཆེ་རུ་འགྲོ་དུས་ཕ་ཡུལ་དྲན་ཏེ་མཚན་མོའི་གཉིད་ལམ་དུ་ཡང་རང་ཡུལ་གྱི་ས་ཆ་ཁོ་ན་རྨིས་ཀྱི་འདུག གཡང་ཕྱུག་ཏུ་སྤོས་ན་རང་ཚང་ལས་མཚེར་ཤུལ་རྙིང་པ་འབའ་ཞིག་ལས་མེད་པ་དང་།
ཟླ་ཐང་དུ་བསྡད་ན་ཁོ་ཚོའི་སྡེ་གྲལ་དུ་འཇོག་སྲིད་མོད་དེ་ནི་རང་གིས་ཤེས་བཞིན་དུ་ཕམ་ཁ་ཁུར་བ་རང་རེད། དེ་བས་རོང་པ་སྡེ་གསར་གྱིས་རང་ལ་མཐོང་ཡང་ཆེན་པོ་ཡོད་པས་སྔར་མགོ་འདོགས་སར་མཇུག་མ་བསྡུ་རྒྱུ་རེད་སྙམ་ནས་‘‘སྡེ་དཔོན་ལགས། རང་ཡུལ་མི་སྐྱིད་པ་མིན་མོད། ང་ལ་ད་དུང་དགྲ་མང་པོ་འདུག་པས་ངེད་ཚོ་རོང་པ་སྡེ་གསར་ལས་བྲལ་རྒྱུའི་བསམ་བློ་མེད། བཀྲ་ཤིས་གཡང་ཆགསཀྱང་རང་གི་ལྟེ་ཁྲག་འཕོ་ས་དང་བྲལ་འདོད་ཡོད་མི་སྲིད་’མིཅེས་བཤད་དེ་རང་གི་ཆུང་མ་དང་བུ་གཉིས་ལ་བལྟ་ཙམ་བྱས། དབང་ཆེན་གྱི་སྐད་ཆ་དེ་སྡེ་དཔོན་གྱི་བསམ་ཐོག་ཏུ་སོང་བས་ཤིན་ཏུ་དགའ་བར་གྱུར་ནས་‘‘ཏག་ཏག་རེད། ཁྱོད་ཀྱིས་བསམ་བློ་བཏང་པར་འཕྱུག་མི་སྲིད། ཡུལ་འདིར་ཁྱོད་ལ་བྲལ་མི་ཐུབ་པའི་གཉེན་ཉེ་རྩ་ཆེན་ནི་མེད་ལ་ང་ཚོ་ཉམ་ཆུང་ནུས་མེད་ཀྱི་རོང་པ་སྡེ་གསར་ལའང་གང་ཅིའི་ཐད་ཕན་ཐོགས་ཆེན་པོ་འདུག་པས་ངས་ཁྱོད་བློན་པོར་ཉར་རྒྱུ་ཡིན། ང་ཚོ་འདིར་ཉིན་ཤས་བསྡད་ནས་རུ་བ་སྤོས་ན་བསམ་གྱི་འདུག་མིམིཅེས་རྦད་དེ་ཚིག་ཐག་ཀྱང་མ་བཅད་པར་ཚང་མར་མིག་འགྲིམ་ཞིག་བྱས། 421དབང་ཆེན་གྱིས་མཐེ་བོང་གཡོན་མའི་སེན་མོ་སྣ་ཁུང་གཡས་པར་སྦྱར་ནས་‘‘སིར་’’ཞེས་སྣ་ཐ་གཙང་མར་འཐེན་ནས་‘‘ངེད་ཚོ་འདིར་ཉིན་ཞག་བཅུ་གྲངས་ཤིག་སྐྱིད་པོ་བྱས་ནས་སྡོད།
དེ་ནས་རུ་བ་སྤོས་ན་འགྲིག་མི’ཅེས་བཤད། དེ་ནས་ཚང་མ་ཅི་གྲོས་མོལ་གྲོས་ཀྱི་སྐད་ཆ་སྣ་ཚོགས་བཤད་ཀྱང་བཙན་རྒོད་ཁ་ཤོ་ནི་གནའ་སྔ་མོ་སྔ་མོའི་དུས་སུ་བྱུང་བའི་གཏམ་རྒྱུད་དུ་གྲགས་པའི་མི་སྣ་ཞིག་ལྟར་ཚང་མའི་ཀླད་པའི་ནང་དུ་དེའི་དོན་སྤྱི་ཙམ་ཡང་མ་ཤར་བས་དེའི་སྐོར་ཤོད་འདྲི་བྱེད་མཁན་གཅིག་ཀྱང་མི་འདུགཉིནསྨོབཞི་པའི་ཉིན་གུང་མ་ཟིན་ཙམ་ལ་བྱང་ཤར་གྱི་ཐང་ཆེན་དེ་ནས་ཐལ་རྡུལ་ནམ་མཁར་འཕྱུར་བཞིན་ཤིན་ཏུ་ཆེ་ལ་རིང་བའི་སྦྲུལ་ནག་ཅིག་འཁྱུག་པ་ལྟར་རུ་བསྟར་བསྒྲིགས་པའི་རྟ་པ་སྟོང་ཕྲག་གཅིག་ལྷག་ཙམ་ཞིག་ཡོང་གི་འདུག་པས་ལུང་པ་དེའི་སྐྱེ་བོ་ཕོ་མོ་རྒན་གཞོན་ཚང་མ་སྒོར་དོན་ཏེ་ཧང་སང་ནས་ལག་པས་ཉི་འོད་འགེབ་ཀྱིན་དུ་རྒྱང་བལྟ་བྱས། མིག་རྒྱང་རིང་བའི་གཞོན་ནུ་འགས་རྩིས་དུས་ལ་ལས་ཆིག་སྟོང་བཞི་བརྒྱ་ཉི་ཤུ་འདུག་ཟེར། ལ་ལས་ཆིག་སྟོང་བཞི་བརྒྱ་ཉི་ཤུ་རྩ་གཉིས་འདུག་ཟེར། ལ་ལས་ཆིག་སྟོང་བཞི་བརྒྱ་སུམ་ཅུ་འདུག་ཟེར། སྐྱ་མི་མང་པོ་འདི་འདྲ་ངོ་མ་ཡ་མཚན་རེད། མདོ་སྨད་ཀྱི་གནས་མཇལ་བ་དང་། རྒྱ་སོག་ཧོར་གསུམ་གྱི་ཚོང་འགྲུལ་ཡར་མར་འགྲོ་མཁན་མང་པོ་ཡོད་མོད། གཞི་རྒྱ་ཆེ་བའི་བླ་དཔོན་ཆེ་གྲས་ཀྱི་སྒར་ཡང་མང་པོ་འདི་འདྲ་མེད་ལ་རུ་སྟར་སྒྲིག་ནས་ཡོང་སྲོལ་ཡང་མེད། རྒན་རབས་འགས་ཇུན་གར་ཞེས་པའི་བདུད་ཀྱི་དམག་དཔུང་སྟོབས་ཆེན་ཞིག་ཡོང་ནས་བོད་ཁྲི་སྐོར་བཅུ་གསུམ་ལ་བརྡབ་གསིག་ཚད་མེད་བཟོས་པ་དང་དགོན་སྡེ་ཕལ་ཆེ་བ་གཏོར་སྐྱོན་བཏང་བའི་གོ་ཐོས་གཏམ་རྒྱུད་དང་འདྲ་བ་ཐར་ཐོར་འགའ་ཤོད་ཀྱིན་རྐང་པ་འཇག་རྩྭ་རླུང་གིས་གཡོ་བ་ལྟར་འདར་ནས་‘‘ད་ཡང་སྐལ་པ་འཇིག་མཁན་གྱི་བདུད་དཔུང་ཞིག་སླེབས་འདུག་’མིཅེས་གསོན་པའི་རེ་ཐག་ཆད་པ་ལྟར་ངོ་གདོང་སྐྱ་ཐལ་དུ་གྱུར།
422བུད་མེད་རྣམས་སྨྲ་བརྗོད་ཀྱི་སྤོབས་པ་དང་བྲལ་ནས་འཇིགས་གཡེར་བར་གྱུར། བྱིས་པ་མང་པོས་རྒྱུག་པ་རྟ་ཡིན་ཁུལ་གྱིས་བཞོན་ཏེ་‘‘འོ་འོ་རི’ཞེས་འུར་རྒྱག་གིན་སྒར་ཆེན་དེ་ལྟར་རུ་སྟར་བསྒྲིག་ནས་ཕར་རྒྱུག་ཚུར་རྒྱུག་བྱས། དེ་ནས་ཐག་ཉེར་སླེབས་དུས་སྐྱ་མི་དེ་དག་ཕལ་ཆེ་བས་བོའུ་དང་མདུང་རིང་ཤང་ལང་སོགས་གོ་མཚོན་ཐོགས་ཡོད་པ་མཐོང་བས་ཚང་མ་སྔར་བས་འཇིགས་པར་གྱུར་ནས་བུད་མེད་དང་བྱིས་པ་ཚང་མ་སྐྱེས་པ་དང་བགྲེས་སོང་རྣམས་ཀྱི་ཕག་ཏུ་ཡིབ་ནས་‘‘ད་ཅི་འདྲ་བྱས་ན་ལེགས་སམ། ’’‘‘ཨ་ཕ་ང་ཁྲིད་དང་། མི’‘‘ཨ་མ་ང་ ’’‘‘ མི’ཚང་མ་སྐད་ཅོར་ལོང་ལོང་དུ་གྱུར། ད་ནི་འཆི་གསོན་གང་ལ་ཐུག་ཀྱང་ཁྱོད་ཤི་ང་གསོན་གྱི་དམར་འཛིང་བྱེད་རྒྱུ་ལས་མ་འདས་སྙམས་ནས་སྡེ་དཔོན་དང་དབང་ཆེན། དགྲ་འདུལ། དོན་གྲུབ། ཚེ་སྐྱབས་ལྔ་པོས་མེ་མདར་རྫས་མདེལ་བླུགས་ཏེ་སྦི་སྡིའི་མེ་སྒྲོན་ནས་ཁག་སོ་སོར་གྱེས་ཏེ་ལྷས་ར་དང་། ཀོང་དོང་དུ་གབ་ནས་དེ་རིང་རང་ཕྱོགས་མེ་བཏང་ཤུལ་གྱི་ཐལ་བ་མེད་པར་བཟོ་རྒྱུར་གདོན་མི་ཟ་ཡང་མ་འཆི་བར་འཐབ་རྒྱུའི་བློ་ཐག་བཅད་དེ་བུད་མེད་དང་།
བྱིས་པ་རྒན་འཁོགས་རྣམས་ལྷས་རའི་ནང་དུ་གབ་བཅུག མེ་མདའ་མེད་པའི་གཞོན་ནུ་རྣམས་ཀྱིས་གྲི་མདུང་ལག་ཏུ་ཐོགས་ཏེ་འཐབ་རྒྱུའི་གྲ་སྒྲིག་བྱས། ཕྲེང་བ་སྟར་དུ་རྒྱུས་པ་དང་འདྲ་བའི་སྐྱ་མི་རྒྱ་ཆེན་དེ་དག་ད་གཟོད་ན་གཞུང་དུ་སླེབས་ཏེ་ཚང་མ་རྟ་ལས་བཤོལ་ནས་ལ་ལས་སྦྲ་གུར་ཕུབས། ལ་ལ་ལྕི་བ་འཐུ་རུ་འགྲོ་བ་ལས་འཕྲོག་བཅོམ་བྱེད་རྩིས་མི་འདུག་པས་ཚང་མ་ཡ་མཚན་སྐྱེད། 423དེའི་ཚེ་མི་རྐྱང་གཅིག་ལག་ཏུ་མདའ་མདུང་སོགས་མཚོན་ཆ་གང་ཡང་མ་ཐོགས་པར་ཐད་ཀར་ཁོང་ཚོའི་ཕྱོགས་སུ་ཡོང་ནས་ལག་གཡུག་བྱེད་ཀྱི་འདུགཁོང་ཚོས་སྔར་བས་དོགས་ཟོན་ཆེར་སྐྱེད་ཀྱིས་མེ་སྒྲོན་ཟིན་པའི་སྦི་སྡིའི་སྣེ་མོར་ཕུ་བཏབ་སྟེ་མེ་མདའ་རྒྱག་ཆོག་ཆོག་བྱས། མི་དེས་དོགས་ཟོན་སྤུ་ཙམ་མེད་པའི་སྒོ་ནས་ལག་པ་གཉིས་རྒྱབ་ཏུ་བཞག་ནས་‘‘ཨ་ལ་ལ་མོ་ལ་ལ་རེད་་མིཅེས་ཚིག་འབྲུ་མེད་པའི་གླུ་ཆུང་གྱེར་བཞིན་ཐད་ཀར་ཁོང་ཚོའི་ཕྱོགས་སུ་ཡོང་། ད་གཟོད་མི་དེ་དང་ཁོང་ཚོ་བར་ཐག་ཧ་ཅང་ཉེ་བས་དེའི་གྱོན་པ་དང་གཟུགས་བྱད་ཀྱང་གསལ་པོ་མཐོང་གི་འདུག་པ་སྟེ་མཐའ་བཞི་གྱེན་དུ་འགྱུར་བའི་རྒྱ་གར་ཡང་ཞྭ་རྙིང་སོང་ཞིག་གི་འོག་ནས་སྟོང་སྐུད་དམར་པོའི་སྐྲ་གཞུག་རྣ་བ་གཡོན་མའི་ཐད་ནས་ཐུར་དུ་དཔྱང་ནས་འདུག ལུས་ལ་སྤུ་ཕྲུག་ནག་པོའི་ཕྱུ་པའི་འོག་ཏུ་ཚར་སློག་གྱོན་ཡོད་པའི་སྤུ་དཀར་པོ་གོས་ཀྱི་མཐའ་དང་གོང་བ། ཕུ་དུང་གི་ཁ་ནས་མཐོང་གི་འདུགད་གཟོད་ཁོ་རྩྭ་འབུར་ཞིག་གི་སྟེང་དུ་ལངས་ནས་‘‘ཝ་ཡེ། ཨ་སྤིན་①ཚོ།
ཁྱོད་ཚོ་སྐྲག་སྣང་བྱེད་དགོས་ལེ་མ་རེད། ཝ་ཡེ་’’ཞེས་བོས་བྱུང་། ཁོས་ད་གིན་མི་ཁག་གཅིག་ཀོང་དོང་དུ་གབ་པ་ཡང་མཐོང་འདུག་པས་སྡེ་དཔོན་བཙན་ལྷ་དང་། དབང་ཆེན་ཀོང་དོང་ལས་ལངས་ཏེ་‘‘ཁྱོད་འདིར་ཅི་བྱེད་པར་ཡོང་བ་ཡིན། ཁྱོད་ལ་ཅི་དགོས། ལྕི་བ་དགོས་སམ་’མིཞེས་དྲིས། མི་དེས་དེར་ཡོད་ཚང་མར་མིག་འགྲིམ་ཞིག་བྱས་ཏེ་ངོ་གདོང་ལས་འཛུམ་མདངས་འཕྱུང་སྟེ་‘‘ང་སྟོང་དཔོན་གྱི་བཀའ་ལྟར་ཁྱོད་ཚོ་འདིར་ཡོད་ཀྱི་མེ་མདའ་དེ་དག་ཚོང་མིན་སྐད་ཆ་འདྲི་བར་ཡོང་བ་ཡིན་’མིཟེར། ཁོའི་སྐད་ཆའི་དོན་མ་རྟོགས་སྟབས་སྡེ་དཔོན་གྱིས་‘‘ཨ་ཁྱོད་ཀྱིས་ཅི་ཟེར་དུ དེ་ནི་ཧོར་སྐད་ཡིན་ཏེ་སྤུན་ཟླ་ཞེས་པའི་དོན། 424བ་ཡིན། ཁྱོད་ཚོ་ག་ནས་ཡིན་’’ཞེས་དྲིས།
མི་དེས་‘‘ང་ཚོ་ནི་ཧོར་ཚོ་སོ་དགུའི་དམག་མི་ཡིན། ད་རེས་གཙང་རྒྱུད་དུ་སྐྲ་སེར་གདོན་འདྲེའི་དམག་ལ་ཕར་རྒོལ་བྱེད་པར་འགྲོ་མཁན་ཡིན་’’ཞེས་ཁ་ཕྱིར་བསྐོར་ནས་དམག་སྒར་གྱི་ཕྱོགས་སུ་བལྟ་ཙམ་བྱས་ཏེ་‘‘ལྟོས་དང་ང་ཚོའི་དམག་མི་མང་པོ་འདི་དག་ཚང་མ་མ་སྐུལ་དང་བླངས་ཀྱིས་སངས་རྒྱས་བསྟན་པ་སྲུང་ཆེད་དམ་བཅའ་བཞག་ནས་ཡོང་བ་ཤ་སྟག་རེད། ང་ཚོར་ད་དུང་མེ་མདའ་མང་པོ་མེད་པས་ལམ་བརྒྱུད་ནས་ཉོ་སྒྲུབ་བྱེད་ཀྱི་ཡོད།

ང་ཚོས་ད་གིན་ཁྱོད་ཚོའི་ལག་ཏུ་མེ་མདའ་ཡོད་པ་མཐོང་བས་ང་ཚོའི་སྟོང་དཔོན་རྡོ་དགས་དུང་འདིར་མེ་མདའ་དེ་དག་ཚོང་མིན་སྐད་ཆ་འདྲི་བར་བཏང་བྱུང་། གལ་སྲིད་ཁྱོད་ཚོས་འཚོང་རྩིས་མེད་ན་ཨུ་ཚུགས་བྱེད་ཀྱི་མིན་’’ཞེས་རང་གི་ཡོང་དོན་བཤད། ད་གཟོད་གཞི་ནས་མི་དེའི་ཡོང་དོན་ཤེས་ཏེ་ཚང་མས་མི་དེའི་མགོ་ནས་མཇུག་བར་དང་མཇུག་ནས་མགོ་བར་ཞིབ་བལྟ་ལན་མང་བྱས་ཏེ་ཡིད་སྨོན་པར་གྱུར་བ་དང་། གཞོན་ནུ་དེ་དག་གི་སེམས་སུ་རང་ཉིད་སྟོང་དམག་འདི་དང་ལྷན་དུ་གཡུལ་སར་སྐྱོད་པའི་གོ་སྐབས་བྱུང་ན་ཅི་མ་རུང་སྙམས། སྡེ་དཔོན་གྱིས་‘‘འོ་ན་ནང་དུ་ཕེབས་དང་’’ཞེས་སྦྲའི་ཕྱོགས་སུ་ལག་བརྡ་བྱསཁྱང་མི་དེས་མགོ་བོ་འཕྲེད་དུ་གཡུག་ནས་‘‘མིན། ཡག་བྱུང་། ཁྱོད་ཚོའི་མེ་མདའ་ཚོང་གི་ཡིན་ནམ་མིན། གལ་སྲིད་ཚོང་འདོད་མེད་ན་ཨུ་ཚུགས་བྱེད་ཀྱི་མིན་’’ཞེས་སྡེ་དཔོན་དང་དབང་ཆེན། ཚེ་སྐྱབས། དགྲ་འདུལ། དོན་གྲུབ་བཅས་བཞི་པོའི་ལག་ཏུ་ཡོད་པའི་མེ་མདར་བལྟས་ཏེ་‘‘སྦི་སྡིའི་མེ་ད་དུང་མི་གསོད་པ་ཅི་ཡིན།
ངས་ཁྱོད་ཚོ་གསོད་མི་སྲིད་’’ཅེས་ཀུ་རེ་བཤད་བྱུང་། ཁོ་ཚོས་མེ་མདའི་སྦི་སྡིའི་མེ་གསོད་རྒྱུ་བརྗེད་པ་གཞི་ནས་དྲན་ཏེ་སྦི་སྡིའི་ཡི འིདྷི སྟོང་དཔོན་རྡོ་དགསྒྲུ་ནི་སྤྱིབྱིཤཱ་འགོག་དམཀྱཱའཁྲུརྔི་སྦྲེངས་གུརྡོས་པའིངོ་སྐབས་ཧོས་ནཱ་སོ་དགུའི་སྟོང་དཔོན་ན་ཞང་། གཡུལ་སར་བྱས་ ས་ ་མ ར་བ་བཞག་ ང་བའ་ ་རྒྱུས་ཀྱ་ ་སྣ་མ ན་སུམ་ཞག་ ན། 425མེ་བསད་རྗེས་དབང་ཆེན་གྱིས་‘‘འོ་ན་ང་ཚོ་ཁྱོད་ཚོའི་སྟོང་དཔོན་དེ་མཇལ་བར་ཕྱིན་ན་འགྲིག་གམ་’’ཞེས་དྲིས། ‘‘འགྲིག་གི་རེད། འགྲོ། ང་ཚོ་མཉམ་དུ་འགྲོ་’’ཞེས་མི་དེས་སྣེ་ཁྲིད་ནས་ཁོ་ཚོ་དམག་སྒར་དུ་ཕྱིན། རས་གུར་དཀར་པོའི་སྟེང་དུ་རས་ཚོས་མདོག་སྣ་ཚོགས་ཀྱིས་རྒྱན་སྤྲོས་བྱས་པའི་གུར་སྒོར་སླེབས་པ་དང་མི་དེས་གུར་སྒོ་ཕྱེས་ཏེ་‘‘སྟོང་དཔོན་ལགས། ཁོ་ཚོ་ཕེབས་སོང་’’ཞེས་བཤད། གུར་དེའི་སྦུག་ཏུ་ལོ་ན་བཞི་བཅུའི་ཡས་མས་བྱས་པའི་མི་བོ་ངོ་གདོང་སྨུག་ལ་ཟ་འགྲམ་གཡས་གཡོན་དང་ཡ་མཆུའི་སྟེང་དུ་སྨ་ར་ཐར་ཐོར་སྐྱེས་པ་ཞིག་གི་མགོར་ཝ་དམར་གྱི་ཞྭ་མོའི་རྒྱབ་ཏུ་བྱ་རྒོད་ཀྱི་སྒྲོ་རྐང་གསུམ་སྒར་བ་ཞིག་གྱོན་ནས་འདུག་(ཕལ་ཆེར་ཆིང་རྒྱལ་རབས་ཀྱི་དཔོན་རིགས་ཀྱི་ཞྭ་མོའི་ལྟག་རྒྱབ་རྨ་བྱའི་མཇུག་སྒྲོ་ཡིན་པས་དེར་ལད་མོ་བྱས་པ་ཡིན་པ་འདྲ།
)ཁོ་ཚོ་སླེབས་པ་མཐོང་བས་ཁོས་‘‘ཨ་སྤིན་ཚོ་དཀའ་ལས། ཡར་ཤོགཡར་ཤོག་’’ཟེར། ཁོ་ཚོས་གུས་གུས་ཞུམ་ཞུམ་གྱིས་ཕུ་དུང་གཡས་པ་ཕྲག་པའི་སྟེང་ནས་མདུན་དུ་བླངས། ཞྭ་མོ་ཡོད་པ་རྣམས་ཀྱིས་ཞྭ་མོ་ཕུད་དེ་ལག་ཏུ་བཟུང་། ཞྭ་མོ་མེད་པ་སྐྲ་སྤྱི་བོར་བཅིངས་པ་རྣམས་ཀྱིས་སྐྲ་སྤྱི་གཙུག་ལས་དཀྲོལ་ཏེ་མདུན་དུ་བླངས་ཏེ་གུར་ནང་ཡར་འཛུལ་ནས་ཁ་ནས་སྨྲ་བ་མེད་པར་ལྕེ་བསྣར་ཏེ་གུར་མདོར་ཙོག་ནས་བསྡད། ད་ལྟ་ཁོ་ཚོ་ཤིན་ཏུ་ཉམ་ཆུང་བའི་གུས་ཞབས་ཀྱི་མཚོན་ཚུལ་དེ་ནི་རང་གིས་སྔར་འཇིག་རྟེན་དུ་མ་གྲགས་པའི་སྡིག་ཉེས་ཚབས་ཆེན་ཞིག་བསག་སྟེ་ད་ལྟ་ཁྲིམས་དཔོན་གྱི་མདུན་དུ་ཚེ་ཐར་སྐྱབས་འཇུག་ཞུ་བ་དང་མཚུངས། སྟོང་དཔོན་རྡོ་དགས་ཞྭ་མོ་ཕུད་དེ་གམ་དུ་བཞག་ནས་‘‘དེ་འདྲ་བྱེད་དགོས་མེད། སྡོད་དང་སྡོད་དང་། བྱང་ས་སྐྱ་མོ་ལ་བུ་དཔོན་གཡོག་ཡོད་ལེ་426མ་རེད། ང་ཚོ་ཚང་མ་ཕ་འབྲོག་པའི་བུ་རེད།
མེ་མདའ་ཡག་པོ་དེ་འདྲ་འཁྱེར་རྒྱུ་ཡོད་ཀྱང་བྱེད་སྟངས་ཉམ་ཆུང་དེ་འདྲ་བྱས་ན་དགྲ་ལྷ་ཉམས་ཡོང་། ད་སྡོད་དང་’རིཞེས་ཁོ་ཚོ་སྡོད་དུ་བཅུག་རྗེས་‘‘ཇ་ཁོལ་སོང་ངམ། ཇ་ཁོལ་སོང་ན་ཁོ་ཚོར་ཇ་བླུགས་དང་’’ཞེས་ཞབས་ཕྱི་སྐད་བཏང་། སྟོང་དཔོན་རྡོ་དགས་སྡེ་དཔོན་གྱི་མེ་མདའ་དེ་ལག་ཏུ་བླངས་ནས་ཞིབ་བལྟ་ལན་འགའ་བྱས་ཏེ་‘‘བོའུ་ཡག་པོ་ཞིག་འདུག ཁྱོད་ཚོས་ཚོང་འདོད་མེད་ན་ང་ཚོས་ཨུ་ཚུགས་མི་རྒྱག མ་གཞི་ད་རེས་སྐྲ་སེར་སྲིན་པོའི་དམག་དང་འཛིང་ནས་སངས་རྒྱས་བསྟན་པ་སྲུང་རྒྱུ་ནི་ང་ཚོ་ཚང་མའི་འོས་འགན་རེད། ཁྱོད་ཚོས་གོ་ཡོད་ཤས་ཆེ། བསྟན་དགྲ་དེ་དག་ད་ལྟ་རྒྱལ་རྩེའི་རྒྱུད་དུ་སླེབས་ནས་དགོན་པ་དང་། མི་སེར་གྱི་རྒྱུ་དངོས་འཕྲོག་བཅོམ་བྱེད་པ་དང་བུད་མེད་ལ་བཙན་གཡེམ་དང་། བྱིས་པ་དམར་གསོད་གཏོང་བ་སོགས་སྔར་གཉིད་ལམ་དུའང་གཏོང་མི་སྲིད་པའི་གཏུམ་སྤྱོད་སྤེལ་བས་ད་ལྟ་གཞུང་དམག་ལྟ་ཅི་དགོན་པའི་གྲྭ་བཙུན་ཡང་མཚོན་ཆ་ཐོགས་ཏེ་སྐྲ་སེར་སྲིན་པོའི་དམག་དང་འཛིང་གི་ཡོད།
དྭགས་ཀོང་དང་ནག་ཚང་གི་དྷིདཔུང་དམག་ཀྱང་གཡུལ་སར་སླེབས་ནས་ཡོད། ཁ་བ་ཅན་གྱི་བསྟན་སྲིད་ཆགས་འཇིག་ལ་ཐུག་པའི་དུས་ང་ཚོ་ཁོང་ཁྲོས་བཟོད་ཐབས་བྲལ་ནས་རང་མོས་དང་བླངས་ཀྱིས་ཡོང་བ་ཡིན་’’ཞེས་རྒྱས་པར་བཤད། སྡེ་དཔོན་བཙན་ལྷས་‘‘ང་ཚོ་རོང་པ་སྡེ་གསར་ནི་ཉམ་ཆུང་ནུས་མེད་ཀྱི་ཚོ་ཆུང་ཐེབས་ཆག་ཅིག་ཡིན། སྔར་རྒན་མོ་རུ་བ་ཞེས་སྡེ་ཚོ་གཞན་གྱིས་བརྙས་བཅོས་ཚད་མེད་བཏང་མྱོང་། ད་རེས་སྟོང་དཔོན་ལགས་ཀྱིས་གསུངས་པའི་སྐད་ཆ་དེ་དག་གོ་དུས་མི་སེམས་ལ་ཁོང་ཁྲོ་ཆེན་པོ་ལངས་ཀྱི་འདུག་པས་ང་ཚོའི་༤ ་དྷིོསྐེནག་ཚང་ནི་སྙེང་སྐརྔོས་ནག་ཆུ་ས་ཁུལ་ཉི་མ་རྫོང་དབྱ་ཤ1་ཙ་རྫོཥྚྲྀ་རྒྱུདྨ་ལ་བྱེར། སྐཏྣས་དེ་དུས་ནག་ཚང་གས་རྟ་སྒའ་ལྷ་དམག་ ས་པའ་རྟ་དམག་ལྔ་བརྒྱ་གཡུལ་སར་སྐྱད་ད་བྱས་ ས་ ན་ ་བཞག་པ་ ད། 427མེ་མདའ་ཚང་མ་རིན་མེད་ཁྱོད་ཚོར་འབུལ་གྱི་ཡིན་རི’ཞེས་ཐོག་མར་ཁོ་རང་གི་མེ་མདའ་དེ་ལག་གཉིས་ཀྱིས་བཏེགས་ཏེ་སྟོང་དཔོན་རྡོ་དགའི་མདུན་དུ་བཞགདེ་ནས་དབང་ཆེན་དང་། ཚེ་སྐྱབས། དོན་གྲུབ་གསུམ་གྱིས་ཀྱང་སྔ་མ་ལྟར་ལག་གཉིས་ཀྱིས་མཐོན་པོར་བཏེགས་ནས་བླ་མ་མཇལ་བའི་མཇལ་དར་འབུལ་བ་ལྟར་མེ་མདའ་ཚང་མ་སྟོང་དཔོན་གྱི་མདུན་དུ་བཞགདགྲ་འདུལ་གྱིས་ད་དུང་མེ་མདའ་བཟུང་ནས་བསྡད་འདུག་པས་ལམ་སེང་དབང་ཆེན་གྱིས་དགྲ་འདུལ་གྱི་གོས་ཀྱི་ཐུ་སྣེ་ནས་འཐེན་ཏེ་མེ་མདའ་སྤྲོད་དགོས་པའི་བརྡ་བཏང་། དགྲ་འདུལ་གྱིས་‘‘ང་ཁྱོད་ཚོ་དང་མཉམ་དུ་འགྲོ་རྒྱུ་ཡིན་’’ཞེས་བཤད་བྱུང་བས་ཁོ་ཚོ་ཚང་མ་ཧང་སང་ནས་མིག་ཧུ་རེར་དགྲ་འདུལ་ལ་བལྟས་ནས་བསྡད།
དགྲ་འདུལ་གྱིས་ད་གིན་ལས་སྐད་ཤུགས་ཆེ་བའི་སྒོ་ནས་‘‘ང་ཁྱེད་ཚོ་དང་མཉམ་དུ་འགྲོ་རྒྱུ་ཡིན་’རིཞེས་ཚིག་ཐག་ཆོད་པོའི་སྒོ་ནས་ཡང་བསྐྱར་ཐེངས་གཅིག་བཤད། དེའི་ཚེ་སྟོང་དཔོན་རྡོ་དགའ་ཤིན་ཏུ་དགའ་བར་གྱུར་ནས་‘‘ཕོ་རབ། ཕོ་རབ། བུ་སྐྱེས་པ་ལ་སྐྱེས་རིན་འདུག་’’ཅེས་དགྲ་འདུལ་གྱི་ཕྱོགས་སུ་མཐེ་བོང་ཀེར་ཏེ་བསྟོད་བསྔགས་བྱས་པ་དང་དེ་ནས་‘‘ཡ་ད་ཁྱེད་ཚོ་ཡག་བྱུང་ཡག་བྱུང་ང་ཚོ་དམག་བརྒྱབ་ཚར་རྗེས་ཚུར་ལོག་པའི་ལམ་དུ་ང་ཚོ་འདིར་མཉམ་དུ་དགའ་དགའ་སྤྲོ་སྤྲོ་བྱས་ནས་རྟ་རྒྱུག་མདའ་འཕེན་དང་གླུ་ལེན་གར་རྩེད་བྱེད་རྒྱུ་དང་ཁྱེད་ཚོའི་མེ་མདའ་ཚང་མ་ཕྱིར་སྤྲོད་བྱེད་རྒྱུ་ཡིན་’’ཞེས་བཤད་དེ་མེ་མདའ་རིན་མེད་སྤྲོད་མཁན་རྣམས་ལ་ཐུགས་རྗེ་ཆེ་ཞུས་པ་དང་དགྲ་འདུལ་ལ་‘‘ཁྱེད་རང་སང་ཉིན་ཉི་མ་ཤར་བ་དང་འདིར་འཛོམས་ཤོག་’’ཅེས་བཤད། དེའི་ཚེ། དོན་གྲུབ་ཀྱིས་ཀྱང་‘‘ང་ཡང་འགྲོ་རྒྱུ་ཡིན་’’ཟེར། སྡེ་དཔོན་གྱིས་‘‘ཁྱོད་རང་འགྲོ་མི་རུང་། ཁྱེད་ཀྱི་ཨ་མས་མོས་མཐུན་བྱེད་མིན་མི་ཤེས་པས་ངས་ཁྱེད་གཏོང་ཐབས་མི་འདུག དགྲ་འདུལ་ནི་ཁོ་428རངགི་ཕ་འདིར་ཡོད་པས་གཏོང་མིན་ཁོ་རང་གིས་ཤེས་ཀྱི་རེད། གལ་སྲིད་ངས་ཁྱོད་དམག་སར་འགྲོ་རུ་བཅུག་ཀྱང་ཁྱོད་ཀྱི་ཨ་མས་མོས་མཐུན་མེད་ན་ངས་ཁྱོད་ཀྱི་ཨ་མར་ག་འདྲ་ཟེ་ཤོད་དགོས་རེད་’’ཟེར་ནས་དོན་གྲུབ་འགྲོ་རུ་མ་བཅུགཁོ་ཚོ་སྡེ་ནང་དུ་སླེབས་དུས་ད་རེས་འགྲུལ་པ་རྒྱ་ཆེན་དེ་ནི་སངས་རྒྱས་བསྟན་པའི་དགྲ་བོ་སྐྲ་སེར་གདོན་འདྲེའི་དམག་ཆམ་ལ་འབེབ་མཁན་ཧོར་ཚོ་སོ་དགུའི་སྟོང་དམག་ཡིན་པ་དང་།
དགྲ་འདུལ་ཁོ་ཚོ་མཉམ་དུ་གཡུལ་སར་འགྲོ་མཁན་ཡིན་པའི་སྐོར་བཤད་དུས་ཕོ་གཞོན་ཚང་མ་དགྲ་འདུལ་ལ་ཡིད་སྨོན་སྐྱེད་དེ་‘‘ང་ཡང་འགྲོ་རྒྱུ་བྱུང་ན་ཅི་མ་རུང་། ང་ཡང་འགྲོ་འདོད་འདུག་’’ཅེས་ལག་པས་ལག་པ་ཕུར་གྱིན་རྐང་འཁྲབ་ལག་འཁྲབ་བྱེད་ཀྱིན་འདུགགཡང་མོའི་སེམས་སུ་རང་གི་ཁོག་ནང་གི་སྙིང་དང་འདྲ་བའི་བུ་དགྲ་འདུལ་དང་རེ་ཞིག་གསོན་བྲལ་གྱི་སྡུག་བསྔལ་འབྱུང་ཡང་སླར་མ་ཤི་མཉམ་འཛོམས་བྱུང་ཡང་ད་རེས་ཡང་གཡུལ་སར་འགྲོ་དགོས་བྱུང་བས་སེམས་སྡུག་གི་མིག་ཆུ་ཁྲུམ་ཁྲུམ་དུ་ཤོར་མོད་དེ་ནི་དགྲ་འདུལ་རང་གིས་རང་མོས་དང་བླངས་ཀྱིས་ཕྱིན་པ་དང་། ལྷག་དོན་དུ་དེ་ནི་མགོ་ནག་བོད་མི་སྤྱི་ཡི་དོན་ཡིན་པ་ཤེས་པས་འགྲོ་མི་དགོས་ཞེས་མ་བཤད་པས་མི་ཚད་ལམ་རྒྱགས་གྲ་སྒྲིག་བྱེད་པ་དང་། ཆུ་མིག་ཡག་ས་ཞིག་ནས་ཆུ་བླངས་ཏེ་མགོ་སྐྱེས་གཙང་མར་བཀྲུ་རོགས་བྱས་ནས་‘‘བུ། ཨ་མའི་བུ། ལྟས་ངན་དགྲ་བོའི་མདུན་དུ་ཞབས་འདྲེན་མ་ཞུ། ཡིན་ནའང་ངའི་རེ་བར་ཁྱོད་གསོན་པོར་ལོག་ཡོང་རོགས། ཨ་མས་ཁྱོད་སྒུག་སྡོད་ཀྱི་ཡིན་མི’ཞེས་བཤད། སྡེ་དཔོན་གྱིས་‘‘ཁྱོད་ཚོ་འགྱང་ན་ལོ་གསུམ་དང་། ཉེ་ན་ལོ་གཅིག་ནང་ཕྱིར་སླེབས་ཐུབ་ཀྱི་རེད།
དེ་དུས་ངས་ཁྱོད་ཀྱི་མཐེ་བོང་ལ་འབྲི་མར་དཀར་པོས་རྒྱན་ཏེ་ངེད་རོང་པ་སྡེ་གསར་གྱི་དམག་དཔོན་བྱེད་དུ་བཅུག་གི་ཡིན་’’ཞེས་གཅིག་ནས་ཁ་གཡང་སྨོན་ལམ་མཚོན་བྱེད་དང་། གཉིས་ནས་གཡང་མོའི་སེམས་གསོ་བའི་ཆེད་དུ་དེ་ལྟར་བཤད་པ་མ་ཟད་ཁོའི་སེམས་ནང་དུ་ཡང་དགྲ་429འདུལ་མ་ཤི་གསོན་པོར་ལོག་ཐུབ་པའི་ཡིད་ཆེས་སྐྱེད་དེ་ངོ་མ་དེ་དུས་ཁོ་དམག་དཔོན་བྱེད་དུ་བཅུག་དགོས་སྙམས། དབང་ཆེན་གྱིས་‘‘བུ། ཕ་ངས་དགྲ་བོའི་མདུན་དུ་དཔའ་ཞུམ་མྱོང་མེད་ལ་ཉམ་ཆུང་ལ་བརྙས་བཅོས་བྱེད་མྱོང་མེད། བུ་དཔའ་བོ་ལ་དཔའ་དང་སྤྱང་གྲུང་གཉིས་ཀ་དགོས་’’ཞེས་གོ་དོན་གཏིང་ཟབ་པའི་སྐད་ཆ་དེ་བཤད། མི་དགའ་དགའ་མདོག་བྱེད་པ་དེ་ཕོ་གསར་དམག་ལ་འགྲོ་བའི་རྟགས་ཞེས་པ་དེ་ལས་བདེན་པ་གང་ན་ཡོད། ད་གཟོད་དགྲ་འདུལ་སྔར་བས་ལྷག་པའི་སྤོབས་སེམས་རྒྱས་ནས་‘‘སང་གནངས་ད་མའི་ད་ཚོད་ལ་བུ་དགྲ་འདུལ་གྱིས་བུ་རྟ་གཉིས་ཀས་མདངས་དོན་སོང་ཞེས་རྒྱ་གྲགས་བོད་གྲགས་བྱེད་རྒྱུ་ཡོད་པ་ཞིག་བྱས་ནས་ལོག་ཡོང་། ཁྱེད་ཚོ་ཚང་མ་བློ་བདེ་སེམས་བདེ་བྱོས་’’ཞེས་བཤད་པ་དང་། དེ་ནས་‘‘ཨ་ཇོ་དོན་གྲུབ། ངའི་མེ་མདའ་དེ་ཁྱེད་ཀྱིས་གཙང་མ་ཞིག་ཕྱིས་དང་’’ཞེས་བཤད།
དགྲ་འདུལ་སྐྲ་གཙང་མར་བཀྲུས་རྗེས་ཁོ་ཚོ་ཕ་མ་བུ་གསུམ་ཡུལ་ལྷ་དགེ་བསྙེན་ལྷུན་གྱི་རྩེ་མོ་མཐོང་ཐུབ་པའི་རི་ཞིག་གི་སྟེང་དུ་སོང་ནས་བསང་བཏང་སྟེ་གངས་དཀར་གྱི་ཅོད་པན་བཅིངས་པའི་དགེ་བསྙེན་ལྷུན་གྱི་རྩེ་མོར་ཕྱོགས་ནས་མགྲིན་དབྱངས་གཅིག་འགྱུར་གྱིས། བསོ་བསོ། ལྷ་དགེ་བསྙེན་ལྷུན་གྱི་རྩེ་མོ་བསོ། ཕར་འགྲོ་སྐྱབས་ཀྱི་སྐྱེལ་མ། ཚུར་ཡོང་སྐྱབས་ཀྱི་བསུ་མ། མི་བོ་འདྲ་འདྲའི་ནང་ལ། མགོ་རྨོག་དཀར་གང་གིས་མཐོ་བར་ཤོགརྟ་བོ་འདྲ་འདྲའི་ནང་ལ། ལག་སྲབ་མདའ་གང་གིས་མགྱོགས་པར་ཤོག430རྒྱབ་རི་ཁ་འཛིན་ཅན། སྲུང་མ་མྱུར་མགྱོགས་ཅན། བསོ་བསོ།
མི་ལ་ན་ཚ་མི་ཡོང་ལེ། སངས་རྒྱས་སྨན་ལྷའི་བཀྲ་ཤིས་ཤོགཕྱུགས་ལ་གོད་ཁ་མི་ཡོང་ལེ། ནོར་ལྷ་འཛོམས་པའི་བཀྲ་ཤིས་ཤོགཅེས་གསོལ་བ་སྨོན་ལམ་དང་ཁ་གཡང་སྨོན་ཚིག་ང། ང་ཡང་བསྒྲགས། ཉི་མ་དེ་ཡི་ཕྱི་ཉིན་ཞོགས་སྔ་པོ་ཚང་མ་མལ་ལས་ལངས་ཏེ་ཞོགས་ཇ་བསྐོལ། ཞོགས་ཇ་བཏུང་གྲུབ་རྗེས་དགྲ་འདུལ་གྱི་ལུས་ལ་གོས་ཆེན་སྨུག་ཁྲའི་ཚར་སློག་གྱོན། མགོ་ལ་ཝ་ཞྭ་དང་རྐང་ལ་སྡེ་དཔོན་གྱི་སོག་ལྷམ་དེ་གྱོན་ཏེ་བོའུ་ཁྲ་རིང་རྒྱབ་ཏུ་ཁུར། གྱེས་ཁར་གཡང་མོས་མོ་རང་གི་ཕྲེང་བ་དེ་བུའི་མགུལ་དུ་གཡོག་ནས་‘‘ཨ་མའི་བུ། ན་ན་ཚ་ཚ་མི་ཡོང་བ་ཤོག བདེ་བདེ་ཐང་ཐང་ངང་ལོག་ཡོང་ཤོག་’’ཅེས་འགྲམ་པ་ཡང་ཡང་སྦྱར།
དགྲ་འདུལ་གྱིས་མ་གཅིག་གི་སྤུན་ཟླ་ཆུང་ཆུང་དེ་པང་དུ་བླངས་ནས་འགྲམ་པ་སྦྱར་ཏེ་‘‘ཁྱོད་ཀྱིས་ང་སྒུག་སྡོད་ཨང་རི’ཟེར། དེ་ནས་དགྲ་འདུལ་གྱིས་ཡུལ་མི་ཚང་མར་ཞལ་གྱེས་ཞུས་ཏེ་རྟ་ཕོ་རྐྱང་རྒོད་ལ་བཞོན་ནས་དམག་སྒར་གྱི་ཕྱོགས་སུ་སྐྱོད། དེར་ཡོད་ཚང་མའི་མིག་མཆི་མས་བཀངས་ཏེ་རབ་རིབ་ཏུ་གྱུར་ཡང་ད་དུང་སྒོ་འགྲམ་དུ་ལངས་ནས་གསོལ་བ་སྨོན་ལམ་འདེབས་ཀྱིན་མིག་གི་སྐྱེལ་མ་བྱས། དེའི་ཚེ་རྟ་དམག་སྟོང་ཤོག་དེ་སྟོང་དཔོན་རྡོ་དགས་སྣེ་ཁྲིད་དེ་རུ་སྟར་སྒྲིག་ནས་སྦྲུལ་ནག་རིང་པོ་ཞིག་འཁྱུག་པ་ལྟར་ལྷོ་ཕྱོགས་སུ་བསྐྱོད། ཁོ་ཚོ་ལྷོ་ཡི་སྤང་རི་དེའི་སྟེང་དུ་སླེབས་པ་དང་དགྲ་འདུལ་གྱིས་རྟ་ཁ་ཕྱིར་431བསྐོར་ནས་མགོའི་ཞྭ་ཕུད་དེ་ལག་ཏུ་བཟུང་ནས་ལྷ་དགེ་བསྙེན་གྱི་རྩེ་མོའི་ཕྱོགས་སུ་གཏད་དེ་རང་ཉིད་ད་རེས་བྱ་བ་ལམ་ལྷོང་དང་། གཡུལ་ལ་རྒྱལ་ཁ་ཐོབ་སྟེ་སླར་ཕ་མ་སྤུན་མཆེད་དང་ཡུལ་མི་སྤུན་ཟླ་དང་ལྷན་དུ་འཛོམས་ཐུབ་པའི་གསོལ་བ་སྨོན་ལམ་དང་། གཞིས་སྡོད་ཕ་མ་སྤུན་མཆེད་ཚང་མ་ཚེ་རིང་ནད་མེད་བསམ་དོན་ཡིད་བཞིན་དུ་འགྲུབ་པའི་སྨོན་ལམ་བཏབ་རྗེས་སླར་རྟ་ཁ་བཅུས་ནས་མེ་འབར་རལ་གྲི་དགུང་དུ་འཕྱར་བའི་བརྒྱ་བྱིན་དམག་གི་དཔུང་ཚོགས་དང་འདྲ་བའི་ཧོར་ཚོ་སོ་དགུའི་དམག་དང་ལྷན་དུ་བོད་ཀྱི་ལོ་རྒྱུས་ཐོག་སྙན་གྲགས་ཀྱི་བ་དན་ཕྱོགས་བཅུར་གཡོ་བའི་རྒྱལ་གཅེས་དབྱིན་འགོག་དམག་འཁྲུག་གི་གཡུལ་ངོར་ཆས་སོ། ། 1995ལོའི་ཟླ་བདུན་པར་མདོ་སྨད་ཆབ་ཆ་རྩྭ་ཐང་དུ་འགོ་བརྩམས་ཤིང་1999ལོའི་ཟླ་9པར་ནག་ཆུར་མཇུག་འགྲིལ། ་ 432དཔེ་སྒྲིག་འགན་འཁུར་པ། དཔལ་འཛོམས།
རྶཱ41རྨརྶཱ་ ༧ ལྐོཁ་བྱང་ཇུས་འགོད་པ། ཀརྨ་རྡོ་རྗེ་ཚེ་རིང་། ཛྲ1ཨོ་༧སྙེ།་་ ༠ ཐྲོཐག་རིང་གི་སྦྲ་ནགཚེ་བསྟན་པ་ཡར་རྒྱས་ཀྱིས་བརྩམས། མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས། (པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013ཁ་པར་ཨང་གྲངས་64234411ད་6511)མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས། དབྱི་ཧུའེ་པར་འདེབས་བཟོ་གྲྭ་ནས་པར་བཏབ། 2005ལོའི་ཟླ་དང་པོར་པར་གཞི་དང་པོ་བསྒྲིགས། ཇི 2005ལོའི་ཟླ་དང་པོར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850པ༧པ྾1168)སྙེ 1མོ32 པར་ཤོག་13་75པར་གྲངས། 0001—5000 དེབ་རེར་སྒོར་18་00རྙེ ་ ་1ཅིསྙེགླུ7—05—༷༷743—8 བ་་1བྱ2ཁོ 7—105—06743—8ཕྲོ1་14599 787་05067435〉 ཋ)ངོ(ཆའི 155) བླང ༈རྐི། 1800མཁྱེ
Terms of use
 BDRC has determined that this work is in the Public Domain. This means that you can copy, modify, distribute and perform the work, even for commercial purposes, all without asking permission.
Although BDRC does not impose any legally binding conditions on its access, BDRC requests that it is given attribution as a source of the content, to the extent it is feasible to do so. BDRC cannot be held liable for the copyright analysis. If you are the owner of the copyright of this book, please contact us at .
To view our full Terms of Service, please visit: 
 BDRC确认此作品属于公众领域，这表示您可复制丶修改丶流通以及演出此作品，甚至用于商业用途，都毋需获得许可。仅管BDRC没有在此作品的使用上强加任何具有法律约束力的条件，但BDRC要求您在情况允许下，注明您的资料来源为BDRC。对于版权的判定，BDRC不承担任何法律责任。如果您是本作品版权的拥有者，请通过以下信箱: 与我们联系。
若需查看我们的完整服务条款，请见此网站：  。
 བརྩམས་ཆོས་འདི་ནི་བདག་དབང་གི་དུས་ཚོད་ཡོལ་ཏེ་སྤྱི་སྤྱོད་ཁྱབ་ཁོངས་སུ་ཚུད་ཡོད་ཅིང་ཐུན་མོང་ལ་དབང་བས་ན། ཁྱེད་ཀྱིས་ཡིག་ཆ་འདི་པར་བཤུས་བྱེད་པ་དང་། བཟོ་བཅོས་གཏོང་བ། གཞན་ལ་བཀྲམས་པ། ཚོང་བསྒྱུར་བྱེད་པ། དེ་བཞིན་ཡིག་ཆ་འདི་ལ་གཞིར་བཞག་ནས་བརྙན་འཕྲིན་ཕབ་པ་དང་འཁྲབ་སྟོན་སོགས་གང་བྱེད་ཀྱང་ཆོག་མཆན་གང་ཡང་མི་དགོས་པར་སོ་སོའི་འདོད་མོས་ལྟར་དུས་དང་རྣམ་པ་ཀུན་ཏུ་རིན་མེད་ངང་དེ་དག་ལ་ལོངས་སུ་སྤྱོད་ཆོག
རབ་བྱུང་ན་ཁྱེད་ཀྱིས་བཀོལ་སྤྱོད་བྱེད་སྐབས་ཡིག་ཆའི་ཡོང་ཁུངས་ངེད་ཚོགས་པའི་མིང་འགོད་རྒྱུ་མ་བརྗེད་རོགས། ཁྲིམས་ཐོག་ནས་བྱེད་དགོས་པའི་བཀའ་རྒྱ་གང་ཡང་མེད། གོང་བཀོད་ལྟར་ངེད་ཚོགས་པས་ཡིག་ཆ་འདི་བདག་དབང་མེད་པར་ར་སྤྲོད་བྱས་ཡོད་ཀྱང་། ར་སྤྲོད་དེ་ནི་ཁྲིམས་ཀྱི་ཐོག་ཏུ་འཁྱེར་ཐུབ་པ་ཞིག་མེད་པས། ཡིག་ཆ་འདིའི་བདག་དབང་ཁྱེད་ལ་ཡོད་ན་ང་ཚོར་ དྲ་བྱང་འདིའི་ཐོག་ནས་འབྲེལ་བ་གནང་རོགས།
ཞིབ་ཕྲ་མཁྱེན་འདོད་ཚེ་གཤམ་གསལ་དྲ་བྱང་བརྒྱུད་ང་ཚོའི་དྲ་ཚིགས་ཀྱི་སྒྲིག་གཞིའི་ཡིག་ཆ་ལ་གཟིགས་རོགས། 
